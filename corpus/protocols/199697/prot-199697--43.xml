<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199697</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199697</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--43</head>
          <docDate when="1996-12-11">1996-12-11</docDate>
        </div>
      </front>
      <body>
        <div>
          <note>
            19.00 - 22.19
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 5 december.
          </note>
          <note>
            2 § Meddelande om kammarens sammanträdesplan
          </note>
          <note>
            Förste vice talmannen meddelade att planen för kammarens sammanträden
            under tiden den 21 januari
          </note>
          <note>
            - 21 mars 1997 delats ut till kammarens ledamöter.
          </note>
          <note>
            3 § Meddelande om komplettering i kammarens sammanträdesplan
          </note>
          <note>
            Förste vice talmannen meddelade att ett meddelande om komplettering
            i kammarens sammanträdesplan delats ut till kammarens ledamöter.
          </note>
          <note>
            4 § Hänvisning av ärenden till utskott och beslut om förlängt
            motionstid
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1996/97:58 Prövning av frågor om kyrkotillhörighet för medlemmar
            i icke-territoriella församlingar
          </note>
          <note>
            Kammaren biföll talmannens förslag att motionstiden för ovanstående
            proposition med hänsyn till juluppehållet skulle förlängas till
            den 22 januari
          </note>
          <note>
            1997.
          </note>
          <note>
            5 § Beslut rörande utskottsbetänkande som slutdebatterats tisdagen
            den 10 december
          </note>
          <note>
            JuU1 Anslag till rättsväsendet Budgetåret 1997
          </note>
          <note>
            Mom. 1 (anslag under utgiftsområde 4 Rättsväsendet)
          </note>
          <note>
            1. utskottet
          </note>
          <note>
            2. res. 1 (v)
          </note>
          <note>
            3. res. 2 (mp)
          </note>
          <note>
            Votering:
          </note>
          <note>
            189 för utskottet
          </note>
          <note>
            20 för res. 1
          </note>
          <note>
            115 avstod
          </note>
          <note>
            25 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 2 m, 25 c, 4 fp, 5 mp
          </note>
          <note>
            För res. 1: 20 v
          </note>
          <note>
            Avstod: 72 m, 19 fp, 10 mp, 14 kd
          </note>
          <note>
            Frånvarande: 8 s, 6 m, 2 c, 3 fp, 2 v, 3 mp, 1 kd
          </note>
          <note>
            Mom. 2 (kriminalpolitikens inriktning)
          </note>
          <note>
            1. utskottet
          </note>
          <note>
            2. res. 3 (m)
          </note>
          <note>
            Votering:
          </note>
          <note>
            253 för utskottet
          </note>
          <note>
            73 för res. 3
          </note>
          <note>
            23 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 1 m, 25 c, 24 fp, 20 v, 16 mp, 14
          </note>
          <note>
            kd
          </note>
          <note>
            För res. 3: 73 m
          </note>
          <note>
            Frånvarande: 8 s, 6 m, 2 c, 2 fp, 2 v, 2 mp, 1 kd
          </note>
          <note>
            Gullan Lindblad (m) anmälde att hon avsett att rösta nej men
            markerats ha röstat ja.
          </note>
          <note>
            Mom. 12 (bevarande av den nationella beredskapsstyrkan)
          </note>
          <note>
            1. utskottet
          </note>
          <note>
            2. res. 10 (m, kd)
          </note>
          <note>
            Votering:
          </note>
          <note>
            238 för utskottet
          </note>
          <note>
            88 för res. 10
          </note>
          <note>
            23 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 25 c, 24 fp, 20 v, 16 mp
          </note>
          <note>
            För res. 10: 74 m, 14 kd
          </note>
          <note>
            Frånvarande: 8 s, 6 m, 2 c, 2 fp, 2 v, 2 mp, 1 kd
          </note>
          <note>
            Mom. 15 (åtgärder inom EU mot den internationella brottsligheten)
          </note>
          <note>
            1. utskottet
          </note>
          <note>
            2. res. 12 (fp)
          </note>
          <note>
            Votering:
          </note>
          <note>
            301 för utskottet
          </note>
          <note>
            24 för res. 12
          </note>
          <note>
            24 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 74 m, 25 c, 19 v, 16 mp, 14 kd
          </note>
          <note>
            För res. 12: 24 fp
          </note>
          <note>
            Frånvarande: 8 s, 6 m, 2 c, 2 fp, 3 v, 2 mp, 1 kd
          </note>
          <note>
            Mom. 18 (Schengensamarbetet)
          </note>
          <note>
            1. utskottet
          </note>
          <note>
            2. res. 15 (v, mp)
          </note>
          <note>
            Votering:
          </note>
          <note>
            289 för utskottet
          </note>
          <note>
            37 för res. 15
          </note>
          <note>
            23 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 74 m, 24 c, 24 fp, 14 kd
          </note>
          <note>
            För res. 15: 1 c, 20 v, 16 mp
          </note>
          <note>
            Frånvarande: 8 s, 6 m, 2 c, 2 fp, 2 v, 2 mp, 1 kd
          </note>
          <note>
            Mom. 27 (domstolsorganisationen)
          </note>
          <note>
            1. utskottet
          </note>
          <note>
            2. res. 18 (m, fp, kd)
          </note>
          <note>
            3. res. 19 (c)
          </note>
          <note>
            Förberedande votering:
          </note>
          <note>
            111 för res. 18
          </note>
          <note>
            26 för res. 19
          </note>
          <note>
            188 avstod
          </note>
          <note>
            24 frånvarande
          </note>
          <note>
            Kammaren biträdde res. 18.
          </note>
          <note>
            Huvudvotering:
          </note>
          <note>
            187 för utskottet
          </note>
          <note>
            110 för res. 18
          </note>
          <note>
            27 avstod
          </note>
          <note>
            25 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 152 s, 20 v, 15 mp
          </note>
          <note>
            För res. 18: 73 m, 1 c, 22 fp, 14 kd
          </note>
          <note>
            Avstod: 24 c, 2 fp, 1 mp
          </note>
          <note>
            Frånvarande: 9 s, 7 m, 2 c, 2 fp, 2 v, 2 mp, 1 kd
          </note>
          <note>
            Mom. 34 (utredning om frivårdens resursbehov)
          </note>
          <note>
            1. utskottet
          </note>
          <note>
            2. res. 22 (m, mp, kd)
          </note>
          <note>
            Votering:
          </note>
          <note>
            221 för utskottet
          </note>
          <note>
            104 för res. 22
          </note>
          <note>
            24 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 152 s, 25 c, 24 fp, 20 v
          </note>
          <note>
            För res. 22: 74 m, 16 mp, 14 kd
          </note>
          <note>
            Frånvarande: 9 s, 6 m, 2 c, 2 fp, 2 v, 2 mp, 1 kd
          </note>
          <note>
            Mom. 35 (regionindelning av kronofogdemyndigheterna)
          </note>
          <note>
            1. utskottet
          </note>
          <note>
            2. res. 23 (c)
          </note>
          <note>
            Votering:
          </note>
          <note>
            293 för utskottet
          </note>
          <note>
            26 för res. 23
          </note>
          <note>
            6 avstod
          </note>
          <note>
            24 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 152 s, 72 m, 22 fp, 19 v, 15 mp, 13 kd
          </note>
          <note>
            För res. 23: 25 c, 1 mp
          </note>
          <note>
            Avstod: 2 m, 2 fp, 1 v, 1 kd
          </note>
          <note>
            Frånvarande: 9 s, 6 m, 2 c, 2 fp, 2 v, 2 mp, 1 kd
          </note>
          <note>
            Mom. 37 (BRÅ:s verksamhetsinriktning)
          </note>
          <note>
            1. utskottet
          </note>
          <note>
            2. res. 24 (m, c, fp, mp, kd)
          </note>
          <note>
            3. res. 25 (v)
          </note>
          <note>
            Förberedande votering:
          </note>
          <note>
            154 för res. 24
          </note>
          <note>
            20 för res. 25
          </note>
          <note>
            152 avstod
          </note>
          <note>
            23 frånvarande
          </note>
          <note>
            Kammaren biträdde res. 24.
          </note>
          <note>
            Huvudvotering:
          </note>
          <note>
            174 för utskottet
          </note>
          <note>
            152 för res. 24
          </note>
          <note>
            23 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 1 fp, 20 v
          </note>
          <note>
            För res. 24: 74 m, 25 c, 23 fp, 16 mp, 14 kd
          </note>
          <note>
            Frånvarande: 8 s, 6 m, 2 c, 2 fp, 2 v, 2 mp, 1 kd
          </note>
          <note>
            Mom. 39 (finansiering av brottsofferfonden)
          </note>
          <note>
            1. utskottet
          </note>
          <note>
            2. res. 26 (m, mp)
          </note>
          <note>
            Votering:
          </note>
          <note>
            236 för utskottet
          </note>
          <note>
            90 för res. 26
          </note>
          <note>
            23 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 25 c, 24 fp, 20 v, 14 kd
          </note>
          <note>
            För res. 26: 74 m, 16 mp
          </note>
          <note>
            Frånvarande: 8 s, 6 m, 2 c, 2 fp, 2 v, 2 mp, 1 kd
          </note>
          <note>
            Mom. 40 (stöd till kvinnooch brottsofferjourer)
          </note>
          <note>
            1. utskottet
          </note>
          <note>
            2. res. 27 (c)
          </note>
          <note>
            Votering:
          </note>
          <note>
            262 för utskottet
          </note>
          <note>
            31 för res. 27
          </note>
          <note>
            33 avstod
          </note>
          <note>
            23 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 72 m, 23 fp, 14 kd
          </note>
          <note>
            För res. 27: 2 m, 25 c, 3 v, 1 mp
          </note>
          <note>
            Avstod: 1 fp, 17 v, 15 mp
          </note>
          <note>
            Frånvarande: 8 s, 6 m, 2 c, 2 fp, 2 v, 2 mp, 1 kd
          </note>
          <note>
            Mom. 41 (inrättande av brottsofferjourer)
          </note>
          <note>
            1. utskottet
          </note>
          <note>
            2. res. 28 (v)
          </note>
          <note>
            Votering:
          </note>
          <note>
            305 för utskottet
          </note>
          <note>
            20 för res. 28
          </note>
          <note>
            1 avstod
          </note>
          <note>
            23 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 74 m, 25 c, 23 fp, 16 mp, 14 kd
          </note>
          <note>
            För res. 28: 20 v
          </note>
          <note>
            Avstod: 1 fp
          </note>
          <note>
            Frånvarande: 8 s, 6 m, 2 c, 2 fp, 2 v, 2 mp, 1 kd
          </note>
          <note>
            Mom. 44 (lokala brottsförebyggande råd m.m.
          </note>
          <note>
            1. utskottet
          </note>
          <note>
            2. res. 29 (c)
          </note>
          <note>
            Kammaren biföll utskottets hemställan med acklamation.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            6 § Forskningspolitiken
          </note>
          <note>
            Föredrogs
          </note>
          <note>
            Utbildningsutskottets betänkande 1996/97:UbU3
          </note>
          <note>
            Forskningspolitiken (prop. 1996/97:5)
          </note>
          <note type="speaker">
            Anf. 1 RUNE RYDÉN (m):
          </note>
          <note>
            Herr talman! Sverige tillhör de länder som under många år har
            legat långt framme vad gäller forskningspolitiska satsningar.
            Den snabba kunskapsutvecklingen och den ökade betydelsen för kunskap
            och kompetens gör att regeringens minskning av forskningsanslagen
            och hoten mot de fristående forskningsstiftelserna är allvarliga.
            Neddragningar inom högskolornas forskning avvisas av oss moderater,
            liksom ingreppen i de fria forskningsstiftelsernas självständighet.
          </note>
          <note>
            Regeringens neddragning av anslagen till forskningsråden drabbar
            särskilt de medicinska, naturvetenskapliga och tekniska forskningsområdena,
            trots att det är inom dessa områden som Sverige har stora utvecklingsmöjligheter.
            Utöver detta har regeringen kraftigt minskat anslagen till den
            tillämpade forskningen, bl.a. till NUTEK och Naturvårdsverket.
            Detta går på tvärs mot den forskningspolitik som efterfrågas i
            samhället i stort och i större delen av näringslivet i synnerhet.
          </note>
          <note>
            Vi moderater anser att forskningen har en mycket stor betydelse
            såväl för att värna grunden för ett öppet, dynamiskt samhälle
            som för att främja framåtskridandet i en tid när kunskaper har
            blivit ett allt viktigare konkurrensmedel. Bara genom att ligga
            i den absoluta forskningsfronten på viktiga områden kan Sveriges
            intressen främjas. En fri och stark forskning är i kombination
            med ett gynnsamt företagsklimat av grundläggande betydelse för
            en modern välfärdsstat och dess konkurrensförmåga och utveckling.
          </note>
          <note>
            Är inte de svenska villkoren i ett globalt perspektiv goda flyttar
            företag och kompetens ut ur landet.
          </note>
          <note>
            God forskning och utveckling stärker däremot vår konkurrenskraft.
            Viktigt i det sammanhanget är medborgarnas utbildnings- och kompetensnivå
            samt frihet för forskarna att själva i största möjliga utsträckning
            besluta om mål och medel för forskningen. Lika viktiga är oberoende
            forskningsinstitutioner, nära kontakt mellan högskola och näringsliv,
            ett bra företagsklimat samt ett flertal av varandra oberoende
            forskningsfinansiärer.
          </note>
          <note>
            I Sverige har traditionsenligt forskning bedrivits som offentligt
            finansierad grundforskning vid högskolor och universitet och som
            tillämpad forskning och utveckling inom näringslivet. Historiskt
            har det funnits en samstämmighet mellan de politiska partierna
            om en kontinuerlig utbyggnad av den statligt finansierade forskningen.
            Naturligtvis har det funnits skillnader, i fråga om exempelvis
            hur stor del sektorsforskning vi skall ha samt relationen mellan
            grundforskningen och tillämpad forskning, men det har bara varit
            en krusning på ytan i jämförelse med den skillnad i synen på anslagen
            till forskning som finns den här gången. Jag vet, för jag har
            varit med om samtliga beslut i den här kammaren som rör forskningspropositionerna.
          </note>
          <note>
            Ytterligare ett av de områden som regeringen aviserar mycket
            stora nedskärningar på är det internationella forskningssamarbetet
            inom projekt som ESA,
          </note>
          <note>
            ITER och CERN. Visserligen har regeringen tillsatt en utredning.
            Kommittédirektiven är i varje fall färdiga och berör Sveriges
            engagemang vid storskalig forskning. Men det slås klart fast på
            s. 5 i kommittédirektiven att besparingsbeloppet måste bli detsamma
            som regeringen har föreslagit, även om besparingar inom forskningsområdet,
            om utredaren så bedömer, kan fördelas på annat sätt än det i regeringens
            preliminära beräkning för 1998 års budgetproposition. Det innebär
            att Sverige aviserar nedskärningar av de här anslagen i storleksordningen
            45 %. Det är väsentligt mer än något annat land. Det finns länder
            - det skall erkännas - där man diskuterar om man inte i det rådande
            budgetläget behöver se över anslagen till de här forskningsinstitutionerna.
            I Tyskland exempelvis diskuterar man en nedskärning på 10 %, men
            jämför det med en nedskärning på 45 %, i stort sett en halvering
            av anslagen. Det är en väldig skillnad.
          </note>
          <note>
            Detta gör regeringen innan diskussioner har förts med våra kontraktspartner.
            Inte heller har de kontrakt vi är bundna av sagts upp. Vilket
            intryck ger inte detta i den internationella forskningsvärlden!
            Sverige har dess värre redan tagit skada av detta. Det goda rykte
            som vi har i internationella forskningskretsar har fått sig en
            fläck. Dessutom är det illa att de yngre forskare som står i begrepp
            att satsa på projekt inom de här områdena naturligtvis kommer
            att avskräckas. Det kommer inte att bli pengar över för nysatsningar,
            och troligen kommer t.o.m. pågående projekt att avvecklas. Allt
            det där skall utredningen naturligtvis belysa, men skadan är redan
            skedd.
          </note>
          <note>
            Sverige har deltagit i EU:s forskningsprogram med stor framgång.
            Det gäller speciellt teleteknikprogrammen. Just nu pågår det fjärde
            ramprogrammet, och det femte kommer att börja om ett år. Vi moderater
            har haft en del synpunkter på dess uppläggning.
          </note>
          <note>
            EU:s forskningspolitiska program togs fram för att stärka Europa
            i konkurrensen med USA och Japan, men det finns anledning att
            ifrågasätta programmen och att de skall fastställas av ministerrådet.
            I stället tycker vi att EU kanske borde ha ett eget forskningsråd
            som höll samman EU:s forskningspolitik.
          </note>
          <note>
            En ytterligare anledning till kritik mot EU:s forskningspolitik
            är den stora byråkrati som finns runt alla de program som nu utförs.
            Den tar mycket tid och kraft från forskningen och kunde göras
            på ett betydligt bättre och enklare sätt. Men det kanske är lätt
            för oss svenskar att säga det.
          </note>
          <note>
            Sverige satsar mycket på forskning, och det är industrin som
            satsar mest. Hela 62 % av den totala forskningssatsningen kommer
            från industrin. Det är bara ett fåtal länder, med Japan och Schweiz
            i spetsen, som har en större satsning på det här området än vad
            vi har. Länder som USA och Tyskland, eller för den delen OECD
            i dess helhet, ligger strax efter Sverige. Trots att våra satsningar
            är stora, det skall vi vara överens om, finns det anledning för
            oss i Sverige att känna en viss ödmjukhet. Nära 98 % av alla forskning
            som sker i världen sker ju utanför Sverige gränser. Det innebär
            att den lilla forskning som finns i
          </note>
          <note>
            Sverige måste ha hög internationell standard om vi skall märkas
            och kunna delta i den internationella konkurrensen.
          </note>
          <note>
            För att lyckas med det måste vi vara bäst, eller i varje fall
            lika bra som de allra bästa, på några områden. Då kan vi som likvärdig
            partner delta i den internationella forskningen på många andra
            områden. För att kunna vara bra, måste vi också ha bra grundforskning.
            En bra grundforskning förlagd till universitet och högskolor där
            forskare kan utbildas är därför mycket viktig. Den utgör också
            basen för den tillämpade forskningen genom att forskare som utbildas
            i grundforskningen vid universitet och högskolor sedan kan flytta
            ut i industrin och syssla med tillämpad forskning där. Det är
            staten som har ansvaret för grundforskningen. Den nedskärning
            som Socialdemokraterna talar om på forskningssidan bryter, tycker
            vi, en gammal fin trend och är oroväckande.
          </note>
          <note>
            Årets nobelpristagare har kritiserat detta i svenska massmedier,
            enligt min uppfattning med rätta. Jag tycker att vi ödmjukt skall
            lyssna på deras synpunkter och erfarenheter. De har stor erfarenhet
            från det här området.
          </note>
          <note>
            I det här sammanhanget kommer forskningsråden in. De har drabbats
            av stora nedskärningar från regeringens sida. Forskningsråden
            ger anslag till forskning på de olika fakulteterna. Många forskare
            där är finansierade med rådsmedel, och det är stor konkurrens
            om dessa rådsmedel. Det är helt klart att de bästa forskarna vid
            fakulteterna får rådsmedel.
          </note>
          <note>
            Man kan utan tvekan säga att den viktiga forskning som bedrivs,
            bedrivs av personer som har fått anslag från forskningsråden.
            De forskare som enbart har fakultetsanslag, har inte mycket tid
            över för egen forskning - förutom möjligen professorerna. Mycket
            tid går ju åt till undervisning, det är en viktig del i högskolans
            arbete, administration och annat. Därför är det först när man
            lyckas kvalificera sig för ett forskningsrådsanslag som man har
            nått upp till den verkligt högkvalitativa forskningen och därmed
            också får tid över till denna.
          </note>
          <note>
            Tyvärr är det nog så att vi i Sverige utbildar för få tekniker
            och naturvetare - trots att vi ibland gör sken av att vara mycket
            framgångsrika på det området.
          </note>
          <note>
            Många länder utbildar i förhållande till befolkningen mer än
            vad vi gör i Sverige. Länder som Japan och
          </note>
          <note>
            Australien och här i Europa Irland ligger för oss. Jag tror att
            det är utomordentligt viktigt att öka antalet elever vid de tekniska
            och naturvetenskapliga programmen på gymnasiet. För att lyckas
            med det måste vi nog börja redan nere på grundskolans mellanstadium
            för att öka intresset för de här ämnena bland dagens ungdomar.
            Det är där intresset väcks.
          </note>
          <note>
            Flera av de stora företagen har ju klagat på att det saknas tillräckligt
            med kompetenta forskare inom de områden där man efterfrågar detta.
            Jag tänker på företag som Ericsson, Astra Pharmacia &amp; Upjohn osv.
          </note>
          <note>
            Dessa företag förlägger ny forskningsverksamhet utanför Sveriges
            gränser. De gör det delvis av marknadsskäl, men också, och det
            tycker jag att vi skall ta till oss, för att vi inte har tillräckligt
            många kompetenta forskare inom de här områdena i Sverige. Därför
            placerar man forskning utomlands.
          </note>
          <note>
            Jag nämnde inledningsvis att det är av största vikt att Sverige
            har bra grundforskning av tillräcklig omfattning. Tyvärr skär
            Socialdemokraterna i anslagen till stort men för basforskningen
            och forskarutbildningen. Socialdemokraterna säger att lösningen
            på problemet är att avkastningen på de s.k. löntagarfondspengarna
            skall täcka de nedskärningar som departementet har gjort på forskningsråden,
            NUTEK
          </note>
          <note>
            och Naturvårdsverket. Men så kan det inte bli till hundra procent.
            För det första finns det ingen total överensstämmelse mellan stiftelsernas
            ändamålsparagrafer och just de här forskningsområdena. För det
            andra kommer det, och det är det verkligt allvarliga, att innebära
            en tidsförskjutning. Vi vet inte riktigt hur lång den kommer att
            bli, men i värsta fall kan det röra sig om 1-1½ år, innan stiftelserna
            hinner besluta om nya forskningsanslag och få dem att något så
            när överensstämma med de hål som har uppstått på de tre nämnda
            områdena.
          </note>
          <note>
            Om det nu är så att Socialdemokraterna tycker illa om den forskningsverksamhet
            som bedrivs på
          </note>
          <note>
            NUTEK eller den vid Naturvårdsverket eller den som finansieras
            av forskningsråden i övrigt, då borde man tala om det och säga:
            Vi tycker att den bör minskas.
          </note>
          <note>
            Men det gör man inte. Man talar i stället om att den totala forskningen
            ökar.
          </note>
          <note>
            Herr talman! Det kommer att ta betydligt längre tid än vad regeringen
            vill låta påskina att komma i gång med att låta nya ansökningar
            komma in till stiftelserna, behandla dessa, bevilja anslag, se
            till att folk får anställning i de nya projekten etc. Under mellantiden
            kommer osäkerheten att kvarstå. Många forskare kommer att hoppa
            av. De kommer att tycka att tillvaron är alltför osäker. Sverige
            går antagligen miste om flera kompetenta forskare. Det är sorgligt,
            men det är dess värre sant. Regeringen har skött det här området
            väldigt illa.
          </note>
          <note>
            För mig är det något av en gåta att man handskats med den här
            frågan på det här sättet. Framför allt har man alldeles bortsett
            från att satsningen på de här löntagarfondsmedlen gjordes för
            att stimulera svensk forskning ytterligare, alltså utöver de fasta
            anslagen.
          </note>
          <note>
            Det gällde att öka den svenska forskningens internationella konkurrenskraft
            och hela samhällets konkurrenskraft. Det gällde också att få en
            större anknytning till näringslivet. En överföring av forskningsresultat
            från universitet och högskolor till svensk industri och svensk
            produktion var också en viktig anledning för tillkomsten av forskningsstiftelserna.
            Allt detta, eller i varje fall delar av det, kan nu spolieras
            genom att utbildningsministern har hanterat den här frågan på
            ett i mitt tycke klumpigt sätt.
          </note>
          <note>
            Slutligen, herr talman, tror jag att man inför 1999
          </note>
          <note>
            års forskningsproposition bör överväga att lägga fram denna på
            våren och att då anta ramarna. Sedan kan man i anslagspropositionen
            på höstkanten diskutera de olika anslagsnivåerna närmare i detalj.
            Jag är väl medveten om att det inte fanns möjlighet att göra så
            i år på grund av det nya budgetsystemet, men jag tror att det
            vore bra att ha detta i minnet inför 1999.
          </note>
          <note>
            Herr talman! Jag yrkar bifall till reservation nr 1 i betänkandet
            UbU3 vad avser mom. 1.
          </note>
          <note type="speaker">
            Anf. 2 ANDREAS CARLGREN (c):
          </note>
          <note>
            Herr talman! Forskningen lägger grunden för mycket av det som
            utvecklas i samhället. Den är också förutsättningen för det kunskapssökande
            som vi människor måste ägna oss åt för att kunna driva samhällsutvecklingen
            vidare. Vi vet att ett land som satsar tillräckligt mycket på
            forskning också har större möjligheter att nå ekonomisk utveckling
            och konkurrenskraft i förhållande till andra länder.
          </note>
          <note>
            Om vi skall kunna ta vara på dessa möjligheter, måste forskningens
            utvecklingsmöjligheter vara tillräckligt starka. Det förutsätter
            i sin tur en hög grad av frihet och oberoende för forskningen.
          </note>
          <note>
            Risken finns i dag - när vi diskuterar forskningen i ett land
            pressat av ganska stora ekonomiska bekymmer, som nu äntligen är
            på väg att lätta - att vi trots allt blir för kortsiktigt inriktade
            och för ensidigt nyttoinriktade. Ofta visar det sig att också
            den forskning som man inte kunde förutse skulle ge stor avkastning
            faktiskt gör det. Och ofta kommer överraskningarna fram genom
            sådant som man från början inte hade väntat sig i fråga om forskning.
            Därför är det så viktigt att forskningen får tillräcklig bredd,
            att grundforskningen får tillräckligt stora resurser och att vi
            slår vakt om forskningens frihet och oberoende.
          </note>
          <note>
            Vi i Centerpartiet har tyckt att regeringens förslag till riktlinjer
            för forskningspolitiken borde kompletteras med skrivningen att
            forskningen skall vara fri i formuleringen av problem och valet
            av metoder. Det skulle vara ett sätt att tydligt markera vilken
            viktig roll forskningens frihet har.
          </note>
          <note>
            Friheten förutsätter också en mångfald i fråga om forskningsfinansieringen.
            Den debatten har vi fört flera gånger under senare tid i denna
            kammare. Jag nöjer mig med att konstatera den stora skillnad som
            finns mellan Centerpartiet och Socialdemokraterna när det gäller
            synen på forskningsstiftelserna. Det är nog så att man nu, när
            putsen flagnar på den socialistiska fasaden, håller fast vid det
            lilla som går. Det är inte särskilt imponerande. Det är bara att
            hoppas att det snart är ett kapitel som vi kan lämna bakom oss.
          </note>
          <note>
            Jag tror att den stora utmaning som vi står inför är detta med
            att bygga upp en tillräckligt decentraliserad forsknings- och
            utbildningsstruktur. Det handlar om att ta vara på alla möjligheter
            till förnyelse som finns, om vi får utveckling på en rad olika
            håll i landet. Det är spännande att se de starka forskningsmiljöer
            med innovationer och kreativitet som växer fram runt om i landet
            vid de nya högskolorna. Det är en viktig förutsättning för att
            Sverige inte skall tappa fart i utvecklingen jämfört med andra
            länder.
          </note>
          <note>
            Jag tycker att det är viktigt att lägga märke till hur utvecklingen
            i Sverige på ett negativt sätt har skiljt sig från andra länders
            och hur vi har hamnat i bakvatten på ett alldeles speciellt sätt
            genom att vi inte i tillräckligt hög grad har utvecklat de nya
            högskolorna.
          </note>
          <note>
            Under 60-talet bildades i flera europeiska länder en rad nya
            universitet - Universitetet i Uleåborg i
          </note>
          <note>
            Finland, Roskilde Universitetscenter i Danmark, Universitetet
            Siegen i Tyskland, University of Warwick i
          </note>
          <note>
            Storbritannien och University of Limerick i Irland osv. Från
            att ha varit mer eller mindre provinsiella högskolor eller institut
            utvecklades dessa till universitet med resurser för att bygga
            upp goda forskningsmiljöer och en akademisk struktur. De åtnjuter
            i dag stort förtroende och har en välrenommerad forskning inom
            grundutbildningen.
          </note>
          <note>
            I Sverige lyckades vi inte åstadkomma samma utveckling. Visserligen
            startades ett antal högskolor i
          </note>
          <note>
            Sverige, men - med undantag av Linköping - nekades de nya högskolorna
            fasta forskningsresurser. Detta har lett till att utvecklingen
            i många europeiska länder gått före utvecklingen i Sverige när
            det gällt att ta till vara och att utveckla den miljö som funnits
            vid de nya högskolorna.
          </note>
          <note>
            Det är verkligen hög tid att Sverige lämnar den litet inskränkta
            och provinsiella syn som har fått dominera utvecklingen i fråga
            om de nya högskolorna. Det har varit en konservativ återhållsamhet.
            Utvecklingen har alltså hållits tillbaka. Nu är det i stället
            dags att äntligen inrikta sig på en Europaväg med satsning på
            kvalitet, fördjupning och forskning vid varje akademiskt lärosäte.
            Därför är det ett stort framsteg för forskningen och utvecklingen
            av de nya högskolorna att det äntligen blir fasta forskningsresurser
            till varje akademiskt lärosäte i landet. Det är en stor framgång
            för den kamp som vi i Centerpartiet under flera år har drivit
            för att till sist möjliggöra detta.
          </note>
          <note>
            Därför är det desto märkligare när man ser hur inte minst Moderaterna,
            och konstigt nog också Miljöpartiet, säger att man inte vill ha
            den här utvecklingen, inte vill ge de nya högskolorna de här förutsättningarna.
            Jag välkomnar verkligen att det i övrigt är en sådan bredd här
            i riksdagen bakom denna satsning och att även Folkpartiet och
            Kristdemokraterna ansluter sig till målet om fasta forskningsresurser
            för varje lärosäte. Men det är märkligt att se hur Miljöpartiet
            sällar sig till Moderaternas linje och säger nej till den här
            utvecklingen. Miljöpartiet säger i sin motion att det finns mycket
            som talar för att felet med svensk forskning snarare är att den
            är för utspridd, att den är splittrad på för små enheter. Man
            menar alltså att detta skulle vara ett av själva grundproblemen
            med forskningen. Det måste kännas litet konstigt för Moderaterna
            att få det sällskapet.
          </note>
          <note>
            Framför allt måste frågan ställas om man är fullständigt omedveten
            om vilken utveckling som varit på andra håll i Europa, där detta
            tvärtom varit en så lyckosam väg. Där har Sverige förlorat i utveckling
            och tappat förmåga, just därför att vi inte har tagit vara på
            de här möjligheterna. Trots det har de nya högskolorna lyckats
            över förväntan. Med mindre än
          </note>
          <note>
            3 % av de totala fakultetsanslagen har man ändå lyckats bygga
            upp grunden för forskningmiljöer. Under 1994/95 hade de 800 doktorander
            och
          </note>
          <note>
            29 professurer, och inrättandet av en rad nya är nu på gång till
            följd av möjligheten för nya högskolor att inrätta professurer
            knutna till den egna högskolan.
          </note>
          <note>
            Vad är det för logik i att en professor som flyttar från Universitetet
            i Stockholm och som har rätt att examinera doktorander i Stockholm
            inte skall ha den möjligheten när han flyttar till en högskola
            ute i landet? Varför går Moderaterna och Miljöpartiet mot en sådan
            utveckling? Frågan kan också ställas till regeringen om den äntligen
            tänker rätta till missförhållandet att man inte har möjlighet
            att examinera forskarutbildade vid högskolor. Det gäller bl.a.
            Kalmar, som exemplet är hämtat från.
          </note>
          <note>
            Vi i Centerpartiet anser att regeringen satsar för litet på utvecklingen
            vid de nya mindre och medelstora högskolorna. Vi vill öka anslagen
            med ytterligare
          </note>
          <note>
            150 miljoner kronor för 1998 och 1999. Vi tycker att risken annars
            är stor att man håller tillbaka utvecklingen när det gäller forskningen
            vid en rad högskolor. Högskolor som Borås, Gävle/Sandviken, Halmstad,
            Kristianstad, Skövde, Dalarna och Trollhättan/Uddevalla får inte
            särskilt stora möjligheter med de förslag som nu ligger. Där har
            Centerpartiet lagt fram andra förslag.
          </note>
          <note>
            Grunden för en bra forskning är en god forskarutbildning. Därför
            vill vi satsa långt större resurser på doktorandprogram och omvandla
            utbildningsbidrag till doktorandtjänster. Regeringen borde samverka
            med näringslivet om finansieringen och återkomma med förslag till
            riksdagen. Då skulle vi få större möjligheter att utveckla forskningen
            genom forskarutbildning och doktorandtjänster.
          </note>
          <note>
            Vi i Centerpartiet står självfallet bakom alla våra reservationer
            i utskottet, men för att spara kammarens tid yrkar jag bifall
            enbart till reservation 2, mom. 1.
          </note>
          <note type="speaker">
            Anf. 3 RUNE RYDÉN (m) replik:
          </note>
          <note>
            Herr talman! Andreas Carlgren talar om Moderaternas syn på de
            små och medelstora högskolorna. Vi moderater föreslår inte mindre
            anslag, vilket Andreas
          </note>
          <note>
            Carlgren försökte framhäva i sitt inlägg.
          </note>
          <note>
            Vi vill ha en något annorlunda fördelning av resurserna. Vi tycker
            att forskningen skall bedrivas där den kan bedrivas på bästa sätt.
            Vi har ingenting emot att man bygger ut forskning vid de mindre
            och medelstora högskolorna, men det skall ske i den takt som de
            har möjlighet att svälja den forskningen. Regeringen har nämligen
            - Centern har varit med om detta -
          </note>
          <note>
            satsat mycket hårt på de mindre högskolorna, så pass mycket att
            de har haft svårigheter att svälja dessa resurser.
          </note>
          <note>
            Det finns någonting som Andreas Carlgren kanske också borde ha
            i minnet, nämligen det som kallas för en kritisk massa. Det tar
            tid att bygga upp det. Jag skulle vilja ge ett exempel.
          </note>
          <note>
            I Danmark har man utvärderat den ekonomiska utbildningen vid
            de ekonomiska fakulteterna och handelshögskolorna. Det är bara
            en enda institution i
          </note>
          <note>
            Danmark som har fått internationellt godkännande, och det är
            den vid Köpenhamns universitet. Det säger allt om den kritiska
            massan. Där hade man 20 forskare, och det finns inte förutsättningar
            vid många av de mindre och medelstora högskolorna, annat än i
            enstaka ämnen, att nå upp till sådana kritiska massor. Det tycker
            jag att Andreas Carlgren skall ha i sitt minne när han diskuterar
            dessa frågor. Visa litet ödmjukhet!
          </note>
          <note>
            Man kan inte från den ena dagen till andra bygga ut en högskola
            från praktiskt taget ingenting till att vara ett fullfjädrat universitet.
            Detta vill Andreas Carlgren och Centerpartiet ge intryck av i
            den debatt som förs.
          </note>
          <note type="speaker">
            Anf. 4 ANDREAS CARLGREN (c) replik:
          </note>
          <note>
            Herr talman! Jag tycker att Rune Rydén försöker undvika den centrala
            frågan, nämligen att man i Europa med de exempel som jag nämnde,
            och det finns fler, en annan väg. Man inrättade institutioner
            för högre utbildning med fasta forskningsresurser, och man nådde
            stor framgång. Sverige valde inte den vägen. Vi inrättade visserligen
            högskolorna, men vi gav dem inte dessa möjligheter.
          </note>
          <note>
            Nu säger Rune Rydén att till skillnad från i stort sett alla
            andra länder som jag nämnde i mina exempel skulle Sverige inte
            ens efter 20 år kunna ta de steg som andra länder tog redan på
            60-talet. Det tycker jag är konstigt. Jag kan förstå det mot Moderaternas
            konservativa bakgrund, men jag kan inte förstå det mot
          </note>
          <note>
            Moderaternas forsknings- och utbildningsvänliga linje, som de
            i alla fall brukar försöka visa upp.
          </note>
          <note>
            Rune Rydén säger: Vi vill inte ha mindre anslag men en annan
            fördelning.
          </note>
          <note>
            Tala nu äntligen om vilka högskolor som skall få lägre anslag,
            och vilka högskolor skall få mindre forskning! Är det högskolan
            i Kristianstad? Är det högskolan i Dalarna? Är det högskolan i
            Borås? Vilka högskolor är det som skall få lägre anslag? Det är
            dags att Rune Rydén och Moderaterna ger det beskedet.
          </note>
          <note type="speaker">
            Anf. 5 RUNE RYDÉN (m) replik:
          </note>
          <note>
            Herr talman! Andreas Carlgren tar upp ett intressant perspektiv,
            nämligen utbyggnaden av vissa institutioner bl.a. i Europa. Man
            har gjort på samma sätt i
          </note>
          <note>
            Förenta staterna. Jag är den förste att i denna församling beklaga
            att vi inte valde den vägen i Sverige. Vi valde tyvärr en annan
            väg, att breda ut utbildningen snabbt över praktiskt taget hela
            landet, och nu har vi en högskola i varje län. Om vi i stället
            hade fortsatt med den metoden att vi långsamt hade utvecklat filialer
            med fakulteter och därefter till hela universitet och sedan knoppat
            av dem ytterligare, så hade det varit en betydligt framgångsrikare
            väg för att sprida forskningen över hela landet. Det är beklagligt
            att Socialdemokraterna och Centern valde en annan väg. Om man
            hade valt den väg som Andreas Carlgren har lärt sig ute i Europa
            hade förutsättningarna varit betydligt bättre, och vi hade haft
            fler väl fungerande universitet i Sverige.
          </note>
          <note>
            Jag vill erinra om vad en rektor vid Lunds universitet sade redan
            i början av 60-talet. Han sade att när ett universitet hade nått
            storleken av 10 000-
          </note>
          <note>
            15 000 elever skulle man omedelbart börja bygga upp en filial
            för att sedan så småningom knoppa av ett nytt universitet till
            denna filial. Jag tycker att det hade varit en betydligt rimligare
            väg att gå. Då hade man haft kontroll över utvecklingen, och man
            hade vetat vilken kvalitet den nya institutionen hade haft, eftersom
            den hade haft en naturlig kontakt med sitt gamla moderuniversitet.
            Nu får vi i stället bygdehögskolor, om man skall vara väldigt
            hård, på vissa håll. Och där finns inte förutsättningar att bygga
            upp forskningsinstitutioner på det sätt som Andreas Carlgren vill.
            Det finns undantag, och de känner vi väl till. Jag vill nämna
            Karlskrona/Ronneby som ett alldeles utmärkt exempel i detta fall,
            där man har lyckats, och det är bara att gratulera. Det finns
            flera fall. Men jag tycker att det var bra att Andreas Carlgren
            tog upp denna diskussion, därför att utvecklingen hade kunnat
            gå åt ett annat håll.
          </note>
          <note type="speaker">
            Anf. 6 ANDREAS CARLGREN (c) replik:
          </note>
          <note>
            Herr talman! Jag tror att om Rune Rydén läser sitt eget inlägg
            i efterhand kommer han att se hur motsägelsefullt det var. Å ena
            sidan skulle vi ha fler universitet i Sverige, men å andra sidan
            borde de absolut inte bildas. Och det går framför allt inte att
            göra det från de små högskolor som vi redan har. Det var svårt
            att hänga med i vändningarna.
          </note>
          <note>
            Däremot missar Rune Rydén fortfarande det centrala, nämligen
            att det var ett antal små högskolor som utvecklades till framgångsrika
            universitet runt om i
          </note>
          <note>
            Europa. Där satsade man just på decentralisering.
          </note>
          <note>
            Sverige valde den gången inte den vägen. Vi har kommit på efterkälken.
            Nu är Centerpartiet på väg att driva igenom en annan linje med
            stöd av Socialdemokraterna. Det tycker jag är bra, eftersom det
            kommer att leda till andra förutsättningar.
          </note>
          <note>
            Rune Rydén kallar dessa högskolor för bygdehögskolor. Det är
            väl ett uttalande som riskerar att bli klassiskt, inte därför
            att det är så träffande utan därför att det visar en aningslöshet
            om vad som faktiskt sker vid dessa högskolor. Alla som har besökt
            dem vet att det där sker en oerhört spännande och innovativ utveckling
            med stor betydelse både för forskningen och för den högre utbildningen
            på sikt.
          </note>
          <note>
            Jag lägger märke till att Rune Rydén, som nu inte har någon replik
            kvar i detta replikskifte, väljer att inte ge svar på frågan om
            vilka högskolor som i Moderaternas modell skall få anslagen nedskurna.
            Att anslagen skall skäras ned, det vet vi. Men Moderaterna vill
            inte svara på vilka högskolor som skall få sina anslag nedskurna,
            och det är väl också ett slags svar.
          </note>
          <note type="speaker">
            Anf. 7 MARGITTA EDGREN (fp):
          </note>
          <note>
            Herr talman! Vi har debatterat forskning ett antal gånger i höst,
            och det är svårt att ha ambitionen att inte upprepa vad jag har
            sagt tidigare och inte upprepa vad som har skrivits i Folkpartiets
            motion Ub5
          </note>
          <note>
            med namnet Liberal forskningspolitik, men jag skall försöka.
          </note>
          <note>
            Folkpartiet liberalerna vill inte spara på forskningsråden. De
            betyder mycket för forskarutbildning och grundforskning. Vi är
            inte övertygade om att stiftelsernas ändamål medger att stiftelserna
            direkt kan finansiera och därmed täcka forskningsrådens bortfall
            av medel för forskarutbildning och grundforskning. Olika besked
            har getts i olika sammanhang.
          </note>
          <note>
            Kvar av höstens diskussioner om stiftelser finns en bitter smak
            i munnen på många håll. Jag tycker att frågan har skötts klumpigt
            och okänsligt och att man kunde ha gjort på annat sätt om en sådan
            önskan hade funnits.
          </note>
          <note>
            Vi accepterar inte förslaget att man skall ändra forskningsstiftelsernas
            förutsättningar. När forskningsstiftelserna inrättades ansåg Folkpartiet
            liberalerna att det är bra med många källor för forskare att söka
            anslag ur. Det ger utrymme för annat än main streaming. Det ger
            utrymme för det annorlunda, det oväntade och det som är på tvären
            mellan kunskapsområden och som på sikt kan vara en överlevnadsfråga
            för oss som välfärdsnation. Vi har samma uppfattning i dag.
          </note>
          <note>
            Herr talman! Folkpartiet liberalerna delar bedömningen att tiden
            är mogen för egna fasta ekonomiska resurser för de nya högskolornas
            forskning. Och jag tar med kraft avstånd från Rune Rydéns benämnande
            av dem som bygdehögskolor. Jag tycker att det är rent oförskämt.
            Men en sak kvarstår när det gäller fördelningen av dessa resurser.
            Jag har inte förstått fördelningsnyckerna eller principen för
            fördelning av medel mellan de olika högskolorna trots att departementet
            var i utskottet och förklarade. Det blir mycket nya statliga pengar
            till en del och nästan inga tillskott från staten till andra.
            Finns det, Bengt Silfverstrand, en kvalitetsbarometer som departementet
            inte vill skall bli offentlig? Kan jag få svar på det?
          </note>
          <note>
            Anslaget lovas dessutom växa från dagens 362
          </note>
          <note>
            miljoner kronor till 420 miljoner kronor 1999. Men för säkerhets
            skull är löftet knutet till en brasklapp att det är beroende av
            att det fungerar med samordningen med forskningsstiftelserna,
            vilkas ändamål ju inte skall ändras.
          </note>
          <note>
            Folkpartiet utgår ifrån att en klok ledning för de nya högskolorna
            använder medlen till att i första hand ge de egna lärarna forskarutbildning.
            I dag har i snitt
          </note>
          <note>
            25 % av högskolelärarna en sådan utbildning, vilket kan jämföras
            med 60 % vid universiteten. Den senare är inte heller någon imponerande
            siffra, men den visar ändå att det finns ett rejält behov av att
            prioritera forskarutbildning.
          </note>
          <note>
            Herr talman! Nu skall jag prata om någonting helt annat. Jag
            lyssnade i måndags på docent Agnes Wold som tillsammans med Christina
            Wennerås har satt
          </note>
          <note>
            Medicinska Forskningsrådets tillsättningar av forskarassistenter
            och fördelning av forskningsmedel under jämställdhetens lupp.
            De har med vetenskapliga metoder visat att vid bedömningen av
            kompetens vid tillsättandet av forskarassistenttjänster under
            1995
          </note>
          <note>
            bedömdes följande:
          </note>
          <note>
            Vetenskaplig produktion, varvid kvinnor bedömdes ha lägre kompetens
            även om de producerat lika mycket vetenskap som medsökande män.
          </note>
          <note>
            Att vara man.
          </note>
          <note>
            Att ha personliga relationer med någon bland bedömarna.
          </note>
          <note>
            Ja - det är faktiskt chockerande! Dessutom har
          </note>
          <note>
            Wold och Wennerås visat på en metodik som bör kunna användas
            av samtliga forskningsråd för att kontrollera den egna förmågan
            till jämställda bedömningar. Detta borde vara en arbetsuppgift
            för forskningsråden själva, men också för ett genussekretariat,
            om det placeras vid FRN och får befogenhet att koordinera Forskningråden.
            Det kan knappast ett nystartat informationssekretariat i Göteborg
            göra.
          </note>
          <note>
            Wolds och Wennerås uppgifter kan inte förbigås, och jag hoppas
            att många lyssnar när de på löpande band avlivar myter om hur
            kvinnor är på det medicinska området. De bevisar att det inte
            råder någon brist på kompetenta kvinnor, att kvinnor inte är mindre
            konkurrenskraftiga än män och att de inte väljer speciellt mjuka
            ämnen i medicin - de finns inom frontområdena cellbiologi, immunologi
            och molekulär genetik. Vidare har kvinnor inte dåligt självförtroende
            utan söker tjänster på samma sätt som männen. Kvinnor skaffar
            heller inte speciellt många barn - i alla fall inte fler än männen
            skaffar. De skaffar definitivt inte en hel bunke barn efter sin
            forskarutbildning, som de avslutar vid samma ålder som män, dvs.
            38 år. Som ni hör finns det mycket att göra för den som ser med
            jämställdhetens glasögon.
          </note>
          <note>
            Herr talman! Vi i Folkpartiet Liberalerna stöder helhjärtat regeringens
            förslag i propositionen i syfte att öka jämställdheten i högskolor
            och forskning och förbättra kunskapen om genus. Dock stöder vi
            kanske inte alla förslag i alla delar. Som jag tidigare sade anser
            Folkpartiet att ett genussekretariat hade gjort större nytta om
            det placerats mer centralt.
          </note>
          <note>
            Folkpartiet anser att de fem miljoner kronorna skulle ha kunnat
            förstärkt FRN:s resurser och gett det en möjlighet att vara en
            koordinator över alla forskningsråd. Det är inte meningen att
            forskningsråden skall slippa ansvar för kvinnor och genusforskning,
            eller att FRN skall kontrollera och diktera. Syftet med
          </note>
          <note>
            Folkpartiets förslag är att forskningsråden skall få stöd och
            vägledning av FRN, där kompetens finns, under tiden de själva
            bygger upp sin kompetens.
          </note>
          <note>
            Herr talman! Vi i Folkpartiet avslår förslagen om riktlinjer
            och mål för forskningen. Vi menar att nyttan betonas alltför mycket
            på bekostnad av den fria forskningen. Det nyttobegrepp som används
            kan stöta ut kvalitetsargument. Jag har sagt det förut, och jag
            upprepar att begreppet nytta inte kan definieras entydigt och
            alltså kan tjäna syften som inte överensstämmer med demokratiska
            värderingar. Forskningen skall för säkerhets skull vara fri, eftersom
            den kan missbrukas. Men låt mig också för tydlighetens skull säga:
            Självfallet har Folkpartiet ingenting emot att forskning är samhällsnyttig.
            Det är bra om resultat används praktiskt. Men det är också bra
            med fri forskning, och det är bra att vi inte alltid vet vart
            den leder oss.
          </note>
          <note>
            Herr talman! Folkpartiet önskar en utvärdering av ansvaret för
            forskningsinformation. Alla forskningsfinansiärer har ett sådant
            ansvar, men använder det litet olika. Folkpartiet har nu begärt
            en sådan utredning.
          </note>
          <note>
            Jag tycker att riksdagen borde vara litet misstänksam mot förslag
            om fler databaser. Den borde vara litet bränd av Metropolitdebatten
            på 80-talet, som en del kanske kommer i håg. Sverige har mer än
            nog av databaser, och det är inte läge att bygga upp fler -
          </note>
          <note>
            åtminstone inte förrän den planerade och av regeringen föreslagna
            Forskningsetiska utredningen har fått behandla frågan. Den bör
            alltså ingå i utredningens direktiv.
          </note>
          <note>
            Herr talman! Jag upprepar mitt motstånd till att regeringen har
            rätten att inrätta professurer. Jag vill att den återkallas av
            riksdagen. Det är ett tydligt inslag i målstyrningen att högskolorna
            själva har befogenheter att styra sin verksamhet via inrättande
            och tillsättande av de ledande tjänsterna. Dessutom var förutsättningen
            för detta att regeringen skulle använda sin rätt mycket restriktivt.
            Men nu inrättas sex professurer, vilket knappast kan sägas vara
            restriktivt, Bengt
          </note>
          <note>
            Silfverstrand! Eller har han någon annan förklaring till ordet
            restriktivt än vad jag har?
          </note>
          <note>
            Till sist, herr talman, kan jag heller inte förstå varför riksdagen
            vill göra bort Sverige som nation så till den milda grad i internationella
            sammanhang. Det görs ju nu genom att anslaget till internationellt
            samarbete nästan halveras. Samtidigt begär riksdagen att en utredning
            skall genomföras. Det är väl ändå i fel ordning!
          </note>
          <note>
            Självfallet står vi i Folkpartiet bakom alla våra reservationer
            till UbU3, men jag yrkar bifall till reservation 3 mom. 1, som
            gäller riktlinjerna, reservation 7
          </note>
          <note>
            mom. 34 som gäller inrättande av professorstjänster och reservation
            9 mom. 24 som avslår riktlinjer för ändring av förordnande till
            forskningsstiftelserna.
          </note>
          <note type="speaker">
            Anf. 8 BRITT-MARIE DANESTIG-OLOFSSON (v):
          </note>
          <note>
            Herr talman! Jag instämmer med Margitta Edgren om att denna debatt
            kan kännas som en upprepning eftersom riksdagen alldeles nyligen
            diskuterade forskningsfrågorna och forskningsstiftelserna.
          </note>
          <note>
            När jag satt och funderade i går på det inlägg jag skulle göra
            i dag snurrade i mitt huvud begrepp som forskningsuppgifter, att
            utveckla kunskap, att generera kunskap, forskningens samhällsrelevans
            och samhällsnytta. Jag kom att tänka på att jag under den senaste
            tiden mött många människor som upplevt sig vara ganska desorienterade
            och vilsna i samhället i dag. Vi lever i en tid av stora politiska
            omställningar. Den politiska kartan har helt förändrats, den globala
            ekonomin är helt dominant och de ekonomiska problemen i Sverige
            har lett till att det har beslutats om motåtgärder som faktiskt
            håller på att utarma den svenska välfärdsmodellen. Den mycket
            höga arbetslösheten och det förändrade kulturella klimatet tror
            jag har framkallat stor oro och stress hos många människor. En
            del av det här kan också vara ideologiskt skapat och kanske hör
            ihop med det som hände under den förra mandatperioden, när vi
            alla på något sätt fick inmatat i oss hur fruktansvärt uselt det
            stod till med Sverige och därför tappade litet grand av framtidstron.
          </note>
          <note>
            Det slog mig att forskningen har en viktig uppgift i att bidra
            till att höja kunskaperna om följderna av den pågående strukturomvandlingen
            och vad den innebär för såväl enskilda människor som för det stora
            kollektivet i sin helhet. Vad betyder det att berövas självkänsla
            och värdighet? Vilka följder får segregationen för barns och vuxnas
            utvecklingsmöjligheter?
          </note>
          <note>
            Vad innebär det att så grundläggande värdesystem som den generella
            välfärden nu håller på att rubbas?
          </note>
          <note>
            Forskning kan aldrig vara riktad mot forskarvärlden. Den kan
            aldrig vara något som enbart rör forskarna för att öka deras självförståelse,
            utan måste så långt det är möjligt kunna vara samhället och människorna
            till nytta. Jag tycker att forskarna har ett stort ansvar för
            att hitta ut, för att hitta intressenter för sin forskning utanför
            den lilla kretsen av egna kolleger.
          </note>
          <note>
            Forskarna måste i betydligt större utsträckning delta i det offentliga
            samtalet, i debatten, och vara öppna för en dialog med samhället
            och verkligheten utanför universiteten. Forskningen och dess resultat
            är ju faktiskt en angelägenhet för hela folket. Det är medborgarna
            som ytterst är forskarnas uppdragsgivare och finansiärer. Det
            är faktiskt en demokratisk rättighet, tycker jag, att också få
            ta del av resultaten.
          </note>
          <note>
            Därför är det bra, anser jag, att vi nu lagstadgar om den tredje
            uppgiften för högskolan och att Högskoleverket får i uppdrag att
            genomföra projekt som syftar till att öka forskarnas engagemang
            i vad jag vill kalla den folkbildande uppgiften.
          </note>
          <note>
            Jag har en dröm, precis som alla andra förmodligen också har
            drömmar. Min dröm när det gäller utbildning är ett folkligt öppet
            universitet med modifierade distansutbildningskurser, ett universitet
            som just kan vara en brygga mellan forskning och fält, som är
            öppet för alla och som man alltså kan få något slags vidgat tillträde
            till. Det har en liten, hårt slimmad administration men med ett
            arbetssätt som är mer inspirerat av folkbildningsarbetets pedagogik
            och metodik än av det traditionella akademiska sättet att förhålla
            sig till undervisning. Det består av ett nätverk av lokala studiecentrum
            för möten, lärande och skapande.
          </note>
          <note>
            Till en sådan försöksverksamhet har vi velat anslå
          </note>
          <note>
            5 miljoner kronor i syfte att få i gång den. Jag är medveten
            om att det i det stora hela inte är mycket pengar, men på så sätt
            kan vi i alla fall få i gång tankar och inspiration. Jag vet att
            det är väldigt många, både inom universitetsvärlden och bland
            folkbildningsorganisationerna, som skulle tycka att det här är
            oerhört intressant och som skulle lägga ned mycket tid, energi
            och kraft på att förverkliga ett sådant projekt.
          </note>
          <note>
            När det gäller forskningspolitiken i övrigt delar vi i många
            avseenden regeringens uppfattning. Men i en viktig fråga skiljer
            vi oss åt. Det gäller synen på grundforskningen och förhållandet
            mellan grundforskning och tillämpningsnära forskning. Jag har
            sagt det förut och jag säger det igen: I Vänsterpartiet anser
            vi att grundforskningen i nuläget är underdimensionerad.
          </note>
          <note>
            Jag skulle egentligen vilja puffa för ett annat partis idé. Det
            är ju inte så vanligt att man gör det från talarstolen. Förra
            året reserverade Vänsterpartiet sig tillsammans med Miljöpartiet
            till förmån för ett förslag om inrättande av ett grundforskningsavdrag
            och om hur det eventuellt skulle kunna vara konstruerat.
          </note>
          <note>
            Det tycker jag fortfarande är en idé som är väl värd att prövas
            och som man borde ta vara på.
          </note>
          <note>
            I propositionen betonas starkt högskolornas samarbete med näringslivet.
            Det är säkert utvecklande för båda parter, det tycker jag också.
            Men det är viktigt -
          </note>
          <note>
            det har vi markerat - att intresset inte fokuseras enbart på
            den tillämpningsnära forskningen, i så hög grad att grundforskningen
            utarmas. Företagen är ju mest intresserade av naturvetenskap och
            teknik, vilket är naturligt. Men den humanistiska och samhällsvetenskapliga
            forskningen får därför inte försummas. Det är faktiskt inte så
            enkelt att urskilja vad som är nyttig forskning för företagen.
            Jag tror att universiteten har en stor uppgift att försöka visa
            på kopplingar mellan olika ämnen och även mellan de olika roller
            som universiteten har.
          </note>
          <note>
            Omsorg om grundforskningen är ett av de skäl som vi har åberopat
            när vi motsätter oss nedskärningarna av fakultetsanslagen och
            forskningsråden för budgetåret 1997. Jag tänker inte ytterligare
            kommentera det.
          </note>
          <note>
            Jag tänker inte heller gå in på uppgörelsen med regeringen då
            det gäller forskningsstiftelserna. Det tycker jag att vi har debatterat
            så många gånger här i kammaren.
          </note>
          <note>
            Däremot vill jag uttrycka min tillfredsställelse över den snabba
            handläggningen då det gäller nomineringen till forskningsstiftelsernas
            styrelse. Jag har uppfattat att utbildningsministern och departementet
            redan har kommit i gång med det. Det är också bra att forskningsråden
            och myndigheter som NUTEK, Naturvårdsverket och Skolverket erbjuds
            att bli representerade i styrelserna så att forskarsamhället får
            inflytande över pengarna, vilket kan kompensera nedskärningarna
            i statsbudgeten. Det är även bra att kontinuiteten i beslutsprocessen
            när det gäller forskningsstiftelserna nu tycks vara säkrad och
            att det är bekräftat att hela styrelserna inte kommer att bytas
            ut, vilket bl.a. Andreas Carlgren var mycket oroad över.
          </note>
          <note>
            Inte ens ordförandena byts ut.
          </note>
          <note>
            Jag hoppas nu att det här beskedet från utbildningsministern
            har lugnat forskarvärldens oro inför framtiden och att förtroendet
            mellan utbildningsministern och forskarna kan återupprättas.
          </note>
          <note>
            Så några ord om målen för forskningspolitiken. En entydig och
            samordnad forskningspolitik kräver ett antal övergripande ställningstaganden.
            Vi tycker att målen och riktlinjerna som regeringen föreslagit
            i stort sett överensstämmer med Vänsterpartiets värderingar, men
            vi vill göra en komplettering. Det gäller möjligheten för olika
            grupper att delta i själva forskningsprocessen. Eftersom den ekonomiska
            och etniska bakgrunden är av stor betydelse vid valet av högre
            utbildning påverkas också forskarsamhällets sammansättning.
          </note>
          <note>
            Det här gäller också andra grupper som t.ex.
          </note>
          <note>
            funktionshindrade. Jag tror att förförståelsen, den egna erfarenheten
            av att vara funktionshindrad, gör det lättare att ställa de rätta
            frågorna som forskare.
          </note>
          <note>
            Det är viktigt att också de funktionshindrades perspektiv kommer
            fram och blir synligt inom forskningen. Det är en fråga om både
            demokrati och kvalitet.
          </note>
          <note>
            Då det gäller forskningens kvalitet och relevans vill jag betona
            att det är forskarna själva som skall avgöra vad som är vetenskapliga
            rön och vad som är god och dålig kvalitet. Men forskarna måste
            öppet redovisa sina utgångspunkter, värderingar, metoder och resultat
            så att de kan granskas av andra forskare som kan bedöma kvaliteten.
            Det är också avgörande att forskning som är kritisk mot etablerade
            metoder och tankemönster ges tillräckligt utrymme. Vi tycker också
            att ett utländskt perspektiv i högre grad bör användas för att
            säkra kvaliteten.
          </note>
          <note>
            Nu är min tid snart ute, och jag får återkomma.
          </note>
          <note>
            Jag har chansen att göra det. Jag är anmäld på talarlistan inte
            bara en gång till utan många gånger till.
          </note>
          <note>
            Jag skall passa på att yrka bifall till Vänsterpartiets reservation
            i UbU3, reservation nr 4 mom. 1. Jag vill också yrka bifall till
            reservation nr 8 mom. 9 som är en gemensam reservation från Vänsterpartiet
            och
          </note>
          <note>
            Folkpartiet.
          </note>
          <note type="speaker">
            Anf. 9 GUNNAR GOUDE (mp):
          </note>
          <note>
            Herr talman! Forskningspolitiken i ett litet land som Sverige
            måste utformas med stor omsorg och hänsyn till de begränsningar
            vi har i ekonomin och i tillgången på kvalificerade forskare.
          </note>
          <note>
            Regering och riksdag måste inom ramen för de tillgängliga resurserna
            - och de är alltså relativt små -
          </note>
          <note>
            garantera såväl grundforskningens frihet som den tillämpade forskningens
            inriktning mot något som gagnar ett långsiktigt hållbart samhälle.
          </note>
          <note>
            Rune Rydén tog i sitt anförande upp den här frågan. Han gjorde
            en jämförelse mellan svensk forskning och internationell forskning
            och konstaterade att vi procentuellt sätt ligger i nivå med t.ex.
            Japan eller
          </note>
          <note>
            Tyskland. Det är naturligtvis intressant att vi ligger så väl
            till. Men skillnaderna är naturligtvis enorma om man tittar på
            de summor som satsas på forskning. Det är av betydelse för planeringen
            av forskning i Sverige.
          </note>
          <note>
            Vi får ha en litet annorlunda metodik.
          </note>
          <note>
            Andreas Carlgren tog upp frågan om fördelning av medel till små
            och medelstora högskolor. Det gäller både forskningsmedel och
            grundutbildningsplatser.
          </note>
          <note>
            Det är riktigt som Andreas Carlgren noterar, att vi i
          </note>
          <note>
            Miljöpartiet har ställt oss tveksamma till det förslag som regeringen
            lägger fram. Anledningen till det är naturligtvis inte att vi
            tycker att man inte skall ha en regional fördelning.
          </note>
          <note>
            Om vi har i storleksordningen 22 högskolor i
          </note>
          <note>
            Sverige, innebär det att våra resurser kommer att utsättas för
            en ganska hård spridning. Då är det naturligtvis oerhört viktigt
            att vi vet enligt vilka principer medlen fördelas.
          </note>
          <note>
            På den punkten hade Miljöpartiet invändningar.
          </note>
          <note>
            Vi tycker att regeringen har presenterat ett väldigt dåligt underlag
            för hur man fördelade forskningsmedlen på högskolorna. Vi är inte
            ensamma om den åsikten. Högskolorna uppvisade samma reaktion.
            Man undrade: Varför fick vi så litet och de så mycket?
          </note>
          <note>
            Vi tror att man skulle nå ett bättre resultat om man stannade
            upp och noga tänkte efter vad det lönar sig att satsa på. Vi har
            skisserat några principer som man kan använda.
          </note>
          <note>
            T.ex.: Där det finns bra forskning som man vet har regional anknytning
            till exempelvis regionens näringsliv och som man vet också har
            en internationell framtid - där bör man satsa ordentligt. Men
            där högskolorna inte har kommit så långt skall man kanske ta det
            litet lugnare, kanske samordna flera högskolor och ett universitet
            till en kraftfull enhet. Sedan låter man forskningen inom de små
            och medelstora högskolorna inom denna enhet växa i lugn takt.
            Vi kommer säkert tillbaka till detta igen.
          </note>
          <note>
            I Sverige har vi samlat den tillämpade forskningen och grundforskningen
            i samma enheter. De finns vid universitet och högskolor och inte
            vid separata forskningsinstitut. Det är säkert ett bra sätt att
            handskas med relativt små resurser. Det är effektivt.
          </note>
          <note>
            Det är också viktigt att forskningsorganisationen är flexibel,
            men där har vi svårigheter med de stora universiteten. Vi brister
            i flexibilitet och har inte riktigt bra möjligheter att anpassa
            vår forskningsorganisation efter förändringar i omvärlden. Framstegen
            inom forskningen sker snabbt, och man bör alltså kunna ha ett
            relativt öppet system så att man snabbt kan lämna det som är gammalt
            och inte så bra längre och i stället satsa på det som ser ut att
            ha en bra framtid.
          </note>
          <note>
            Forskarutbildningen måste hålla en god standard så att vi kan
            få en tillväxt av forskare. Här brister vi också.
          </note>
          <note>
            Låt mig kort ta upp dessa två problem.
          </note>
          <note>
            För att öka flexibiliteten och stimulera forskarutbildningen
            decentraliserade den förra regeringen universitetsväsendet. Universiteten
            blev mer självständiga. Det var en god tanke, men reformen genomfördes
            för snabbt och utan ordentlig planering. Universiteten gick ut
            i sin nya frihet med den gamla organisationen kvar, med rektorsämbete,
            fakulteter och låsta tjänster. I stort sett är alla tjänster vid
            universiteten fortfarande livstidstjänster. Den nuvarande regeringens
            forskningsproposition har inte tillräckligt uppmärksammat detta
            problem. Det saknas förslag om hur man skall komma ur den låsta
            situationen.
          </note>
          <note>
            Naturligtvis finns det många institutioner på våra universitet
            och högskolor som har en tätposition i den internationella forskningen.
            Vi har bra forskning här i landet. Men det finns också institutioner
            som har stelnat och tappat i kvalitet. Att föra över medel från
            sådana institutioner till dem som håller hög kvalitet innebär
            ett mycket stort problem med nuvarande fakultetsorganisation.
          </note>
          <note>
            Det skulle behövas dynamiska organisationer med naturliga korrigeringsinstrument
            inbyggda. Ett steg i rätt riktning vore att ersätta nuvarande
            tjänstesystem med ett system där vi har många fler olika typer
            av tjänster och där tjänsterna har visstidsförordnande.
          </note>
          <note>
            Man bör också utnyttja möjligheten att låta oberoende utländsk
            expertis göra utvärderingar av institutioner och regelmässigt
            ha internationella experter som sakkunniggranskare av forskninganslag.
            Detta är exempel för förslag som Miljöpartiet har avgett i ärendet.
          </note>
          <note>
            Vi föreslår också att Högskoleverket får i uppdrag att tillsammans
            med universitet och högskolor arbeta fram nya organisationsformer
            för högskolorna. Det är naturligtvis ingenting som regeringen
            kan åta sig att göra.
          </note>
          <note>
            Forskarutbildningen sker huvudsakligen inom grundforskningens
            domäner. Det är grundforskare som svarar för utbildning av de
            nya forskarna. En väl utvecklad grundforskning utgör också basen
            för en tillämpad forskning av hög kvalitet. Utan grundforskning
            är den tillämpade forskningen tillspillogiven. Det är därför viktigt
            att det råder balans mellan grundforskning och forskarutbildning
            å ena sidan och tillämpad forskning å andra sidan.
          </note>
          <note>
            Sedan gammalt har den tillämpade forskningen i
          </note>
          <note>
            Sverige varit förhållandevis stor. Genom tillkomsten av löntagarfondsstiftelserna
            och medlemskapet i EU
          </note>
          <note>
            har denna obalans blivit ännu större. Vi använder totalt ungefär
            50 miljarder till forskning, och av dessa går kanske 45 miljarder
            till tillämpad forskning, hälften inom näringslivet.
          </note>
          <note>
            I det läget har regeringen föreslagit nedskärningar inom just
            grundforskningen. De är inte stora, men det hade naturligtvis
            behövts kraftiga tillskott. Nedskärningarna drabbar ganska hårt,
            därför att det rör sig om ett redan ansträngt område.
          </note>
          <note>
            Carl Tham brukar hävda att det är nödvändigt att också forskningen
            tar sin del av bördan när ekonomin kräver nedskärningar på alla
            områden, och det kan ju låta riktigt. Miljöpartiet har ett annat
            förslag för att lösa detta. Vi vill att balansen skall återställas
            mellan grundforskning och forskarutbildning å ena sidan och den
            tillämpade forskningen å andra sidan.
          </note>
          <note>
            Vi förslår inrättandet av ett grundforskningsavdrag. Detta förslag
            har vi ställt tre gånger tidigare i riksdagen. Avdraget görs vid
            källan på alla medel för tillämpad forskning och som sedan direkt
            överförs som förstärkning av grundforskning och forskarutbildning.
          </note>
          <note>
            Totalt används ca 20-25 miljarder kronor årligen till forskning,
            om man bortser från näringslivets forskningssatsningar. Låt oss
            som ett exempel tänka oss ett grundforskningavdrag om 5 %. Det
            skulle ge ca 1 miljard kronor. Om den fördelades så att hälften
            gick till forskningsråden och hälften till fakultetsanslag, skulle
            det innebära 30 % ökning av de medel som forskningsråden har att
            dela ut i forskningsanslag.
          </note>
          <note>
            Det skulle också betyda mer än 10 % förstärkning av fakultetsanslagen
            till forskning och forskarutbildning. Om förstärkningen till fakulteterna
            skulle användas enbart till doktorandjänster skulle det innbära
            att man kan inrätta 2 500 nya doktorandtjänster. Hela behovet
            av nya doktorandtjänster uppfylls alltså genom den här åtgärden.
          </note>
          <note>
            Grundforskningsavdraget skulle alltså lösa problemet för grundforskningen
            och forskarutbildningen utan att statsbudgeten belastades med
            en enda krona.
          </note>
          <note>
            Priset är en rimlig rationalisering av tillämpad forskning om
            5 %. Den tillämpade forskningen får med råge igen det hela, eftersom
            man inom en snar framtid får tillgång till kompetenta forskare.
          </note>
          <note>
            En annan viktig fråga som jag skulle vilja ta upp är hur regering
            och riksdag styr den tillämpade forskningen mot för samhället
            viktiga områden. Det gäller ju hela tiden att ta initiativ och
            se till att den tillämpade forskningen får en inriktning som gagnar
            samhället. I årets budget har miljöforskningen tyvärr inte fått
            de satsningar som man kunde tro när man läser den avgivna regeringsdeklarationen.
          </note>
          <note>
            I nedskärningstider finns det dessutom en dynamik i hela det
            statliga verksamhetsområdet. När man talar om forskningspolitik
            är det viktigt att man också tittar på de andra sektorerna och
            på vad nedskärningarna där får för effekter.
          </note>
          <note>
            Låt oss som exempel titta på nedskärningarna inom försvaret.
            Försvaret har en omfattande forskning, bl.a. inom FOA, Försvarets
            forskningsanstalt. Där har man olika avdelningar som är framstående
            inom områden som rör sensorteknik, riskanalys, man-maskinsystem,
            energisystem osv.
          </note>
          <note>
            I Miljöpartiet har vi föreslagit att man skall ta till vara den
            här komptensen. När nedskärningar sker inom försvaret löper också
            FOA risk för nedskärningar.
          </note>
          <note>
            En avdelning har redan stängts, och andra löper risken att så
            småningom minskas eller stängas. I stället skall verksamheten
            ställas om till civil verksamhet.
          </note>
          <note>
            Vi har bl.a. föreslagit ett projekt som jag kan nämna. Det gäller
            inrättande av ett centrum för miljöteknik. Det skulle ske i samarbete
            mellan universitet, lantbruksuniversitet, Statens naturvårdsverk
            och FOA
          </note>
          <note>
            å ena sidan och näringslivet å den andra. Det skulle ha en inriktning
            mot att ta fram miljöteknik och att utveckla produkter som är
            miljöanpassade. Det skulle gagna svenskt miljöarbete och svensk
            industri som skulle få en förstärkning genom att miljöanpassade
            produkter innebär en ökad konkurrenskraft på den framtida världsmarknaden.
          </note>
          <note>
            Till slut vill jag säga några ord om den nya tidens krav på forskarutbildningar.
            Det duger inte längre att bara utbilda specialister. De problem
            som människan står inför i dag har en annan dignitet än för bara
            några decennier sedan. En globalisering av problematiken har skett
            på ett sätt som vi inte anade för 20 år sedan.
          </note>
          <note>
            Det krävs förståelse för hur de stora ekologiska systemen fungerar
            och vi måste ha en global solidaritet.
          </note>
          <note>
            Därför måste det i varje forskarutbildning ingå moment av kunskap
            om ekologiska system, internationella perspektiv och gränserna
            för den mänskliga kunskapen.
          </note>
          <note>
            Kunskapsteori är inte längre en lyx utan en nödvändighet för
            att människor som arbetar med t.ex.
          </note>
          <note>
            tekniska tillämpningar i stor skala skall förstå begränsningarna
            i människans kunnande och handlande.
          </note>
          <note>
            Förstår vi att det som vi vet i dag inte är morgondagens sanning
            är vi i ett bättre läge. Vi måste också förstå att de vetenskapliga
            teorier som vi har i dag, och vars prediktion vi litar på, i morgon
            kommer att bedömas som felaktiga eller ofullständiga. Utan den
            kunskapen kommer inte våra forskare att kunna delta i utvecklingen
            mot ett långsiktigt hållbart samhälle.
          </note>
          <note>
            Miljöpartiet har föreslagit en förändring av forskarutbildningen
            så att ämnen som biologi och filosofi när det gäller kunskapsteori
            skall finnas med i alla sådana utbildningar.
          </note>
          <note>
            Herr talman! Jag slutar här och yrkar bifall till reservation
            5 mom. 15, 19, 23 och 29.
          </note>
          <note type="speaker">
            Anf. 10 TUVE SKÅNBERG (kd):
          </note>
          <note>
            Herr talman! Det är glädjande att utbildningsminister Carl Tham
            är i riksdagen och har följt debatten ända sedan dess begynnelse.
            Det är en artighet som vi i oppositionen i utbildningsutskottet
            uppskattar.
          </note>
          <note>
            Om jag är rätt underrättad var Carl Tham med i går och firade
            nobelpristagarna vid den stora nobelmiddagen. Några av samtidens
            mest framstående forskare belönades för sin banbrytande grundforskning.
            I helgen fick dessa pristagare kommentera den svenska regeringens
            forskningspolitik, och kritiken var hård.
          </note>
          <note>
            Det som upprörde pristagarna mest var att medel överfördes från
            grundforskningen till den mer riktade forskningen. Kemipristagaren
            Harry Kroto från brittiska University of Sussex sade: "Hade den
            politiken varit rådande hade vi inte upptäckt vare sig lasern
            eller vår egen arvsmassa."
          </note>
          <note>
            Han tog upp Storbritannien som exempel. Där har regeringen i
            flera år skurit ned grundforskningen. Han sade: "Resultatet är
            att vetenskapen som vi känner den idag hotas av utplåning."
          </note>
          <note>
            Kemipristagaren Richard Smalley från Rice University i Houston,
            USA, hävdade att grundforskningen i längden är lönsam för samhället.
            Det visar alla studier. Ändå är det en trend i västvärlden att
            spara på grundforskningen.
          </note>
          <note>
            Fysikpristagaren Douglas Osheroff från Stanford
          </note>
          <note>
            University i USA gav följande varnande ord: "De asiatiska länderna
            satsar nu enorma summor på grundforskning. Troligen sitter det
            koreaner och kineser på nobelpristagarstolarna om 20 år, medan
            amerikaner och européer tvingas börja om från början."
          </note>
          <note>
            Som jag nämnde i forskningsdebatten den 22 november varnar vetenskapligt
            sakkunniga för att Sverige genom Carl Thams nedskärningar på grundforskningen
            riskerar att mista den vetenskapliga kompetensen att ens kunna
            utse nobelpristagare.
          </note>
          <note>
            Tillsammans med Folkpartiet och Moderaterna har vi i reservation
            10 påtalat att regeringen har hanterat frågan om Sveriges deltagande
            i storskaligt internationellt forskningssamarbete mycket illa.
            Att samtidigt med förslag till riksdagen om neddragningar av dessa
            forskningsanslag avisera en utredning om Sveriges fortsatta deltagande
            i detta internationella forskningssamarbete är obegripligt både
            för svenska forskare och för våra internationella forskningspartner.
            Vi menar att regeringen måste ge besked såväl till de berörda
            forskarna som till de internationella forskningsorganisationerna
            att Sverige inte drar sig ur forskningssamarbetet.
          </note>
          <note>
            I de allmänna riktlinjer som regeringen vill skall gälla för
            forskningspolitiken anges bl.a. att forskningens inriktning skall
            svara mot behoven i samhället, att forskningen skall komma till
            nytta och att högskolans samverkan med det omgivande samhället
            skall öka.
          </note>
          <note>
            Dessa riktlinjer - tillsammans med nedskärningen på grundforskningen,
            t.ex. med en femtedel på den biomedicinska forskningen - är en
            form att politisk styrning och forskningssocialism som allvarligt
            riskerar att beröva Sverige möjligheterna att följa västvärldens
            forskningsframsteg och än mindre vara ledande inom forskningen.
          </note>
          <note>
            Regeringen har inte förstått att det är just genom att grundforskningen
            får resurser och slipper politiska pekpinnar som den blir till
            nytta om den är fri och förutsättningslös. Det gamla sovjetsamhället
            illustrerar ju på ett avskräckande sätt vad som händer om man
            försöker kommendera fram samhällsnyttig kunskap. Inga femårsplaner
            i världen eller påbud från högsta sovjet kan ersätta den fria
            grundforskningen.
          </note>
          <note>
            Högskolans samverkan med det omgivande samhället skall förvisso
            öka, men hur kan det komma sig att vikten av samverkan högskolorna
            emellan inte berörs med ett enda ord?
          </note>
          <note>
            Regeringens ambition att med några få ord fånga forskningens
            mål och inriktning är enligt min mening dömd att misslyckas. Rent
            principiellt menar vi att det inte är fel att ha riktlinjer för
            mål och inriktning. Därför har vi valt att inte markera vårt avståndstagande
            i en reservation, men vi vill här i debatten understryka att vi
            är skeptiska till regeringens förmåga att förstå forskningens
            villkor. Vidare vill vi markera vårt avståndstagande från det
            överdrivna nyttotänkandet i grundforskningen. Forskningen skall
            självfallet bli till nytta, men det blir den just genom att vara
            fri.
          </note>
          <note>
            Vidare tycker vi naturligtvis, tillsammans med alla andra i riksdagen
            och i forskarsamhället, att den tekniska forskningen är dyrbar
            och självklar. Men vi vill också mer än regeringen betona vikten
            av forskning inom humaniora.
          </note>
          <note>
            I sin proposition säger regeringen att anslagen till humaniora,
            inklusive kultur och medieområdet, under den senaste tioårsperioden
            har ökat med 68 %. Det måste dock ses mot bakgrund av att humaniora
            har och har haft en mycket blygsam tilldelning med ett utgångsläge
            på mindre än 500 miljoner kronor
          </note>
          <note>
            1986/87. Sedan 1994 har anslagen till humaniora sjunkit. Regeringen
            betonar att antalet forskarutbildade under 65 år i Sverige har
            ökat från ca 10 000 år
          </note>
          <note>
            1970 till nära 25 000 år 1990. Denna ökning har dock inte kommit
            humaniora till del. Regeringen räknar inte ens i kalkylen för
            antalet forskarutbildade i befolkningen från 1990 fram till år
            2010 med någon som helst tillväxt av antalet forskarutbildade
            i humaniora. Regeringen vill frysa nivån till 3 000-4 000
          </note>
          <note>
            forskarutbildade inom humaniora av 50 000 forskarutbildade totalt.
          </note>
          <note>
            Vi kristdemokrater anser att humaniora bör prioriteras eftersom
            detta område ger oss viktiga ickemateriella värden som självförståelse,
            historiskt perspektiv och psykologisk, teologisk och filosofisk
            reflexion. I
          </note>
          <note>
            ett allt mer teknologiskt samhälle behöver vi fler, inte färre,
            vetenskapligt skolade humanister.
          </note>
          <note>
            Det nya modeordet för året är genusforskning. Vi kristdemokrater
            vill framhålla ett verklighetsnära och praktiskt sätt att befrämja
            jämställdhet mellan könen före luftiga tankebyggnader. Mannen
            är t.ex. ofta norm i medicinsk forskning. Vi vill betona vikten
            av en medicinsk forskning som utgår från kvinnornas fysiologi
            och därigenom direkt och på ett nära sätt kan lösa kvinnors hälsoproblem.
          </note>
          <note>
            Det är av största vikt att forskningens landvinningar kommer
            en bredare allmänhet till godo. Det kan nås på många sätt. Under
            min tid i forskningsrådsnämnden fick jag god inblick i Källaseriens
            utgivning. I samma anda vill vi kristdemokrater att det skall
            införas en ordning med obligatoriska populärvetenskapliga sammanfattningar
            till doktorsavhandlingar, som t.ex. skall finnas tillgängliga
            i databaser och i särtryck i bibliotek och bokhandlare. Detta
            kan inte enskilda högskolor och universitet själva besluta om
            så att det får ett landsomfattande genomslag, men regering och
            riksdag kan. Det menar vi också skall göras.
          </note>
          <note>
            Som vi tidigare nämnt i motion och tidigare anföranden välkomnar
            vi regeringens förslag om en parlamentarisk utredning som skall
            belysa forskningsetiska problem. Det är en direkt uppfyllelse
            av vad vi motionerade om 1993. Vi menar att det är viktigt att
            de etiska överväganden som regeringen skall göra är förankrade
            i den kristna etiken och västerländska humanismen, på så sätt
            som riksdagen redan beslutade 1994 när det gällde riktlinjerna
            för skolans läroplan.
          </note>
          <note>
            Med tanke på det stora engagemang för samhällsinsatser som finns
            inom ideell verksamhet och de förväntningar som finns på att denna
            verksamhet skall kunna bidra till lösningar på växande sociala,
            ekonomiska och demokratiska problem anser vi kristdemokrater att
            forskningen inom detta område bör prioriteras. Likaså borde riksdagen
            ha uttalat sig för statens ansvar för den grundläggande idrottsforskningen.
          </note>
          <note>
            När det gäller forskningsstiftelserna har vi kristdemokrater
            med kraft deklarerat att vi tar avstånd från
          </note>
          <note>
            Carl Thams korståg mot de fria forskningsstiftelserna.
          </note>
          <note>
            Vi har yrkat avslag på förslaget att regeringen skulle kunna
            avsätta styrelseledamöterna och ersätta med egna.
          </note>
          <note>
            Den inställningen hyser vi ännu ivrigt, men vi tvingas konstatera
            att Socialdemokraterna fått stöd av
          </note>
          <note>
            Vänsterpartiet och genomför sitt förslag. I detta läge vill vi
            rädda så mycket som möjligt från Carl Thams forskningssocialism
            och yrkar därför på att den ändring av stiftelselagen som gav
            regeringen befogenhet att ändra stiftelseförordnandena skall nyttjas
            så, att inte regeringen utser styrelseledamöterna utan att en
            ordning utarbetas så att styrelserna förnyas genom en elektorsförsamling
            av forskare. Även den politiska klåfingrigheten att regeringen
            skall utse professorer ställer vi oss tveksamma till. Detta bör
            vara universiteten och högskolorna förbehållet.
          </note>
          <note>
            I mitt anförande om forskningspolitik vill jag något beröra det
            som faller under detta område i utbildningsutskottets betänkande
            UbU1 som skall debatteras senare i dag och som min kollega Inger
            Davidson kommer att kommentera.
          </note>
          <note>
            Vi kristdemokrater välkomnar fasta forskningsresurser för de
            mindre och medelstora högskolorna.
          </note>
          <note>
            Men när det handlar om principer för fördelningen av forskningsresurser
            mellan mindre och medelstora högskolor är det mycket oklart på
            vilka grunder regeringen fördelat forskningsresurserna. Vissa
            högskolor får stora belopp, andra får inget eller litet tillskott.
          </note>
          <note>
            Särskilt anmärkningsvärt är just att Högskolan Dalarna inte fått
            någon förstärkning av resurserna fram till
          </note>
          <note>
            1999. Det beslutsunderlag som regeringen presenterade är för
            svagt, närmast obefintligt. Regeringen bör återkomma med bättre
            underlag.
          </note>
          <note>
            Ett annat problem som vi tar upp i UbU1 är lärarbristen vid universitet
            och högskolor som regeringen inte verkar ta på allvar. Åren 1986
            till 1995 växte antalet helårsstudenter med 72 %. Under denna
            tid växte antalet lärare med enbart 26 %. Alltför många av lärarna
            är dessutom inte disputerade. Både ett ökat antal lärare och deras
            pedagogiska och vetenskapliga meritering bör prioriteras.
          </note>
          <note>
            Herr talman! Jag yrkar bifall till Kristdemokraternas reservationer
            6 och 10 i UbU3.
          </note>
          <note type="speaker">
            Anf. 11 BENGT SILFVERSTRAND (s):
          </note>
          <note>
            Herr talman! "Femtio år av forskarglädje" är rubriken på den
            skrift som Naturvetenskapliga forskningsrådet nyligen givit ut
            för att högtidlighålla att det gått 50 år sedan rådet inrättades
            1946. Rubriken syftar naturligtvis i första hand på de enskilda
            forskarnas arbete och arbetstillfredsställelse. Men jag tycker
            att den också borde kunna ses i ett mera övergripande perspektiv.
          </note>
          <note>
            Svensk forskning befinner sig i den absoluta frontlinjen. På
            tio år har de statliga forskningsanslagen inom teknikområdet ökat
            med 18 %, inom medicin med 12 % och inom naturvetenskap med 33
            %.
          </note>
          <note>
            Det är definitivt inte bara kvantiteten som bör imponera. Svensk
            forskning håller också en erkänt mycket hög standard i internationellt
            perspektiv. Det visar en rad utvärderingar som t.ex. forskningsråd
            och andra gör av forskning inom olika områden. Det framgår också
            av de erkännanden som många svenska forskare får av det internationella
            forskarsamfundet. Och sist men inte minst tar det sig uttryck
            i de forskningsresultat som framgångsrikt kan utnyttjas av våra
            företag och samhällslivet i övrigt.
          </note>
          <note>
            Talet om att det skulle vila en kall hand över svensk forskning
            är sanslöst. Sverige har aldrig haft så många forskare som nu,
            inte heller så många forskarstuderande under utbildning för framtida
            verksamhet inom forskning.
          </note>
          <note>
            I den av Moderaterna ledda jämmerdalsdebatten om svensk forskning
            har det påståtts att Sverige skulle ha drabbats av forskarflykt.
            Också detta påstående vilar på lösan sand. Det finns förvisso
            ingen heltäckande statistik över forskarnas internationella rörelsemönster.
            Att sådan statistik saknas ligger närmast i sakens natur. Att
            röra sig internationellt är så vanligt och naturligt för forskarna
            att det inte finns någon egentlig anledning att särredovisa detta.
            Men det finns ändå vissa uppgifter som kan belysa situationen.
            Dessa uppgifter visar att tendensen faktiskt är att Sverige tar
            emot fler forskare än som lämnar landet.
          </note>
          <note>
            Högskoleverkets statistik över internationellt utbyte bland doktorander
            visar att det läsåret 1994/95 var mer än dubbelt så många utländska
            doktorander som kom hit som det var svenska doktorander som reste
            ut. Uppgifter från Statistiska centralbyrån för läsåret
          </note>
          <note>
            1994/95 visar också att betydligt fler personer med forskarutbildning
            flyttar till Sverige än som flyttar härifrån.
          </note>
          <note>
            Under treårsperioden kommer svensk forskning att tillföras väsentliga
            resurser. Det är en kraftig ökning av forskningsanslagen för 1997.
            Det har det också varit för 1996. Kraftfulla insatser görs bl.a.
            på informationstekniken. Det gäller bl.a. SUNET, det svenska universitets-
            och högskoleväsendets gemensamma datanät, och biblioteksdatabassystemet
            LIBRIS. För ett mycket viktigt tillskott svarar forskningsstiftelserna
            med sina 25 miljarder i kapital. Reservanternas och andra klagandes
            tal om dränering av grundforskningen och att stiftelsernas resurser
            inte kan användas för grundforskningsändamål bygger i bästa fall
            på en missuppfattning och i värsta fall på ren illvilja. Sålunda
            framgår t.ex. av stadgarna för den största stiftelsen
          </note>
          <note>
            - Stiftelsen för strategisk forskning - att dess insatser
          </note>
          <note>
            "kan avse såväl ren grundforskning som tillämpad forskning, samt
            inte minst områdena däremellan".
          </note>
          <note>
            Skiljelinjen mellan grundforskning och tillämpad forskning är
            ibland diffus. Det visar bl.a. det uppmärksammade inlägget från
            599 biomedicinska forskare. Som praktexempel på svensk grundforskning
            nämner de framtagandet av magmedicinen Losec. I
          </note>
          <note>
            själva verket är detta läkemedel och många andra ett typiskt
            exempel på målinriktad industriforskning.
          </note>
          <note>
            Torsdagen den 28 november fattade riksdagen beslut om att demokratisera
            forskningsstiftelserna. De demokratiskt valda organ som förser
            forskarsamhället, inklusive stiftelserna, med ekonomiska resurser
            får nu också inflytande över resursernas användning.
          </note>
          <note>
            Härigenom möjliggörs en samordning av de totala forskningsresurserna
            till gagn för såväl forskarsamhället som samhället i stort. Regeringen
            har också handlat snabbt när det gäller de nya styrelsernas sammansättning.
            Samtliga ordföranden har redan utsetts.
          </note>
          <note>
            Det här innebär att man kommer i gång med verksamheten och möjligheterna
            till samordning mycket snabbt. Det glapp som många har talat om
            behöver inte bli särskilt stort, om ens något.
          </note>
          <note>
            Forskningspropositionen ger med hjälp av material från OECD ett
            internationellt perspektiv på svensk forskning som är intressant.
            De samlade utgifterna för forskning och utvecklingsarbete inom
          </note>
          <note>
            OECD-området har minskat under första halvan av
          </note>
          <note>
            90-talet, från i genomsnitt 2,4 % av bruttonationalprodukten
            till 2,2 %. I de flesta länder beror detta på minskade offentliga
            anslag, medan näringslivet bättre har kunnat bibehålla eller i
            vissa fall öka sina insatser.
          </note>
          <note>
            I Sverige är BNP-andelen till forskning och utvecklingsarbete
            3,4 %.
          </note>
          <note>
            Det finns en rätt stor uppslutning kring den svenska modellen
            i forskningspolitiken. Den går ut på att övergripande forskningspolitiska
            beslut skall fattas av statsmakterna, medan organ med sakkunskap
            inom berörda områden beslutar om närmare medelsfördelning och
            verksamhet.
          </note>
          <note>
            Forskningen vid de mindre och medelstora högskolorna får egna
            forskningsresurser. Här har den socialdemokratiska regeringen
            tagit kraftfulla initiativ, och det är positivt att Centerpartiet
            sluter upp kring den linjen.
          </note>
          <note>
            Moderaterna motsätter sig denna satsning och hävdar att ett litet
            land som Sverige inte kan splittra sina forskningsresurser. Förvånansvärt
            nog är Miljöpartiet också med på den vagnen. Kreativa forskningsmiljöer
            kan enligt Moderaterna bara skapas vid de stora universiteten.
            Detta är en kunskapssyn som tillhör det förflutna. I själva verket
            har universitetens kunskapsmonopol redan brutits. Det sker bl.a.
            genom utvecklingen av informationstekniken.
          </note>
          <note>
            Kreativitet tycks för denna nattståndna kunskapssyns proselyter
            vara detsamma som kvantitet. De hänvisar till att forskningen
            måste bedrivas i miljöer som har "kritisk massa". Med kritisk
            massa menas att forskningsmiljöerna måste vara "stora" -
          </note>
          <note>
            definitionsmässigt tydligen så stora att de inte kan uppnås vid
            de mindre och medelstora högskolorna.
          </note>
          <note>
            Här tror jag att moderater m.fl. akademiska belackare fallit
            offer för en optisk villa.
          </note>
          <note>
            Jag är själv ledamot i styrelsen för Lunds universitet - störst
            i Sverige och kanske i Norden. Här finns naturligtvis några -
            men inte särskilt många - institutioner med stora laboratorier
            och mycket personal.
          </note>
          <note>
            Men de flesta institutionerna är relativt små. Många har bara
            något eller några tiotal anställda. Än mindre är naturligtvis
            de egentliga forskningsmiljöerna, dvs.
          </note>
          <note>
            forskargrupperna.
          </note>
          <note>
            Det är med andra ord direkt felaktigt att dra slutsatsen, att
            bara därför att universitetet som sådant är stort mätt i ekonomisk
            omslutning och personal skulle forskningsmiljöerna därmed också
            vara stora. Så är inte fallet. Och detta förhållande har definitivt
            inte hindrat forskarna vid Lunds universitet att stå sig mycket
            väl i det internationella forskarsamhället.
          </note>
          <note>
            Vid de mindre och medelstora högskolorna kan byggas upp många
            forskningsmiljöer, som har haft och kommer att visa sig ha "kritisk
            massa" i den avgörande bemärkelsen att där kommer att bedrivas
            kvalitativt högtstående forskning. Eller vill Moderaterna och
            andra påstå att det inte bedrivs bra forskning i t.ex. Växjö,
            vid Mitthögskolan eller i Halmstad och Karlskrona/Ronneby?
          </note>
          <note>
            Talet om bygdehögskolor, Rune Rydén, kommer att innebära att
            Moderaterna för alltid har ett kainsmärke i pannan för sitt nedsättande
            omdöme om högskolor som betyder mycket för den totala utvecklingen
            på forskningsområdet och för den regionala utvecklingen. Det var
            nog ett bottenrekord i de utbildnings- och forskningspolitiska
            debatterna, i alla fall på mycket lång tid.
          </note>
          <note>
            Självfallet kommer de mindre högskolorna inte att uppnå den bredd
            som Lund och Uppsala har. De kommer inte att ha lika många institutioner
            och lika många forskargrupper. De kommer naturligtvis att koncentrera
            sig på de områden där de har personella eller andra förutsättningar
            att bedriva en bra verksamhet.
          </note>
          <note>
            Jag vill gärna också uppmärksamma en annan punkt bland de allmänna
            riktlinjerna, och det gäller forskningsetiken, som kommer att
            ges ökad uppmärksamhet. Forskningsetik är och måste vara ett vittomfattande
            begrepp. Det går långt utöver frågorna om anständig behandling
            av dem som deltar i experiment av olika slag. Det innefattar så
            skenbart självklara men ytterst väsentliga saker som vanlig, enkel
            hederlighet; att inte fuska med resultaten, att undvika vänskapskorruption
            - en företeelse som tyvärr inte är helt ovanlig inom den vetenskapliga
            världen - , att inte konstruera problem som inte finns eller att
            inte utlova lösningar som inte går att uppnå. Det gäller uppriktighet
            i fråga om vem som gjort vad och vem som skall ha äran för en
            forskningsinsats, eller för den delen också kritiken för den.
            Och det gäller mycket mer.
          </note>
          <note>
            Ytterst gäller det förtroendet för forskarna och forskningen.
          </note>
          <note>
            Även om det inte finns anledning att generalisera, är det som
            inträffat inom Medicinska forskningsrådet och inom den medicinska
            fakulteten i Lund, det s.k.
          </note>
          <note>
            Öhmanfallet, allvarligt nog. Här utdelades under en lång följd
            av år forskningsmedel till icke-existerande projekt, och det var
            först då det gavs offentlighet åt missbruket - det finns allmänföreträdare,
            representanter som företräder skattebetalarna och dem som förser
            forskarsamhället med resurser - som forskarsamhället självt tog
            itu med problemen.
          </note>
          <note>
            Forskningens frihet och oberoende är begrepp som
          </note>
          <note>
            Moderaterna gärna vill sätta i motsatsställning till vad man
            kallar socialdemokratiskt planeringstänkande.
          </note>
          <note>
            Att frihet i tal eller skrift inte gäller oinskränkt inom den
            vetenskapliga världen visar de nyligen timade händelserna inom
            Vetenskapsakademien. Det är allvarligt när en vetenskaplig institution,
            som skall vara oberoende och självständig, mera värnar om ett
            storföretags kommersiella intressen än om yttrandefriheten.
          </note>
          <note>
            Till utskottets betänkande har fogats 11 reservationer. Jag skall
            bara mycket kort kommentera de reservationer där målen för forskningen
            och allmänna riktlinjer för forskningspolitiken tas upp.
          </note>
          <note>
            Det finns, som sagt var, en stor enighet om de grundläggande
            målen för svensk forskningspolitik.
          </note>
          <note>
            Det är bara Moderaterna som riktigt markerat visar revir på det
            här området. "Traditionellt socialdemokratiskt planeringstänkande",
            säger man bl.a. Hur rimmar detta tal med vår målmedvetna satsning
            på mindre och medelstora högskolor? Denna decentralisering tycker
            Moderaterna också illa om.
          </note>
          <note>
            Vad gäller planering och storskaligt tänkande i moderat tappning,
            kan det vara intressant att citera vad tre forskare vid Göteborgs
            universitet skriver i gårdagens Svenska Dagbladet: Strategiska
            forskningsstiftelsen "bygger på Unckels fundamentala missuppfattning
            att 'lyskraft' och 'excellens' i forskning kan planeras fram genom
            megaanslag och centralt planerade nätverk. Råden" - dvs, forskningsråden
          </note>
          <note>
            - "bygger i stället på principen om fri konkurrens mellan forskningsgrupper
            där faktiska framgångar successivt leder till ökade resurser."
          </note>
          <note>
            Moderaternas motion är full av sådana omdömen som monolitiskt,
            genompolitiserat och drakoniska nedskärningar. Nu har vi också
            till dessa överdrifter fått talet om bygdehögskolor. Moderaterna
            är inte trovärdiga när det gäller forskningspolitiken. Det är
            därför de måste ta till i överkant för att bli hörda i debatten.
          </note>
          <note>
            Herr talman! Till alla dem som har menat att domedagen närmar
            sig vill jag säga att historien definitivt inte tar slut här.
            Det kommer många nya år av forskarglädje. Det är också innebörden
            i de beslut om den forskningspolitiska propositionen och den framtida
            forskningspolitiken som vi skall ta i dag.
          </note>
          <note>
            Jag ber avslutningsvis att få yrka avslag på samtliga reservationer
            och bifall till utskottets hemställan på samtliga punkter.
          </note>
          <note type="speaker">
            Anf. 12 RUNE RYDÉN (m) replik:
          </note>
          <note>
            Herr talman! Svensk forskning befinner sig i frontlinjen, säger
            Bengt Silfverstrand. Jag har också i mitt anförande sagt att den
            gör det. Men det som nu sker är att man gör rejäla nedskärningar
            på vissa begränsade områden; jag nämnde NUTEK, Naturvårdsverket,
            osv. och de internationella programmen.
          </note>
          <note>
            Bengt Silfverstrand har inte med ett enda ord försökt bemöta
            detta eller ange hur man skall lösa problemen med detta på ett
            tillfredsställande sätt.
          </note>
          <note>
            Bengt Silfverstrand berörde också forskarflykten och sade att
            det var svårt att ha en klar uppfattning.
          </note>
          <note>
            Jag delar uppfattningen att det är svårt att veta exakt, men
            vad vi kan säga är att flera forskare flyr Sverige och att det
            är utomordentligt svårt att rekrytera forskare hit på grund av
            skatterna och lönerna.
          </note>
          <note>
            Inte heller när det gäller stiftelserna berörde Bengt
          </note>
          <note>
            Silfverstrand med ett enda ord hur den tidsfördröjning som flera
            av oss som har talat här i dag har tagit upp skall klaras på ett
            rimligt sätt.
          </note>
          <note>
            Det Bengt Silfverstrand sade om den medicinska forskningen skulle
            jag också vilja höra honom säga till de forskare som nu har varslats
            på flera olika medicinska fakulteter.
          </note>
          <note>
            En annan sak, Bengt Silfverstrand: Försök inte att ställa forskningen
            vid de olika institutionerna mot varandra. Försök inte att ställa
            de mindre och medelstora högskolorna mot de stora! Något sådant
            finns det inte grund för. Kreativa miljöer kan skapas överallt,
            och god forskning kan också göras överallt. Men vi måste komma
            ihåg att kompetensen skall finnas först - den är väldigt viktig
            i de här sammanhangen.
          </note>
          <note>
            När det sedan gäller Vetenskapsakademien vill jag säga att vi
            ännu inte vet vad som har hänt där. Jag tycker att Bengt Silfverstrand
            skall ta reda på det och inte döma utifrån tidningsuppgifter och
            liknande.
          </note>
          <note>
            När det gäller de tre forskarna vid Göteborgs universitet vill
            jag säga att det är intressant att det är hela tre stycken. Vi
            kan säkert räkna Bengt Silfverstrand till det gänget också. Men
            hur hade det varit om
          </note>
          <note>
            Bengt Silfverstrand hade citerat några av de hundratals forskare
            som har yttrat sig på motsatt sätt i det här ärendet? Det hade
            varit intressant!
          </note>
          <note type="speaker">
            Anf. 13 BENGT SILFVERSTRAND (s) replik:
          </note>
          <note>
            Herr talman! Rejäla nedskärningar på begränsade områden, talade
            Rune Rydén om. Det är en viss nyansering, men bara en viss.
          </note>
          <note>
            Låt oss som exempel ta ett begränsat område. Låt oss ta biomedicin,
            som "drabbas" av en nedskärning på 52 miljoner kronor på det medicinska
            området.
          </note>
          <note>
            Strategiska forskningsstiftelsen satsar samtidigt 120
          </note>
          <note>
            miljoner kronor för 1997. Det är en ökning med 70
          </note>
          <note>
            miljoner kronor. Jag tror faktiskt att också Moderaterna förmår
            räkna ut att det blir en ökning på det området.
          </note>
          <note>
            Totalt sett innebär detta en kraftig och stigande ökning av resurserna
            för svensk forskning under de närmaste åren. Det är inte något
            som helst tvivel om den saken. Det finns utomordentligt goda möjligheter
            att kompensera det begränsade bortfallet för fakulteterna i rådens
            anslag med anslag från de stora forskningsstiftelserna, inte minst
            Strategiska forskningsstiftelsen, som har möjlighet att satsa
            också på grundforskning. Forskarutbildningen är ett starkt inslag
            i den verksamhet som Strategiska forskningsstiftelsen bedriver.
          </note>
          <note>
            Rune Rydén har återigen fel när han säger att skatter och annat
            hindrar utländska forskare att komma hit. En stor undersökning
            vid Uppsala universitet för tre fyra månader sedan - möjligen
            var det ett halvår sedan - visade att det förhöll sig precis tvärtom,
            att utländska forskare gärna kommer till Sverige, och de var förvånade
            över att skatterna inte var högre med tanke på vad propagandister,
            bl.a. från Moderaterna, hade skrivit i svensk press.
          </note>
          <note type="speaker">
            Anf. 14 RUNE RYDÉN (m) replik:
          </note>
          <note>
            Herr talman! Det framgår tydligt av Bengt Silfverstrands anförande
            att Socialdemokraterna vill styra och ställa i samhället på sitt
            alldeles speciella sätt. Man tror att man därmed har lösningen
            på alla problem. Bengt Silfverstrand säger talfört att stiftelserna
            skall täcka de olika nedskärningarna och mer därtill. Så är inte
            fallet, Bengt Silfverstrand! Allt det som har skrivits visar att
            stiftelserna inte kommer att klara av att täppa till de stora
            hål som uppstår i Naturvårdsverkets eller NUTEK:s forskningsprogram.
          </note>
          <note>
            Och hur skall man klara av de internationella satsningarna på
            CERN, ESA, osv. där man skär ned till nästan hälften det kommande
            budgetåret 1998? Det har Bengt Silfverstrand inte berört med ett
            ord.
          </note>
          <note>
            Bengt Silfverstrand säger rent allmänt att det finns utomordentliga
            möjligheter att komplettera och täcka det här. Ja, det kan man
            säga, men jag vill se Bengt
          </note>
          <note>
            Silfverstrand bevisa det. Jag tror ingen av de forskare som så
            oroligt har skrivit i tidningarna den senaste tiden känner sig
            övertygad av Bengt Silfverstrands allmänna tal i den här riktningen.
            Det är fromma förhoppningar. Var realist, Bengt Silfverstrand!
            Erkänn att sådant här tar tid och att detta är klantigt skött!
          </note>
          <note type="speaker">
            Anf. 15 BENGT SILFVERSTRAND (s) replik:
          </note>
          <note>
            Herr talman! När man inte har några sakargument att komma med
            avslutar man på det sätt som Rune
          </note>
          <note>
            Rydén nu gjorde. Låt oss ta en sak i taget.
          </note>
          <note>
            När det gäller satsningen på internationell forskning vill jag
            säga att det är många länder som nu ser över den delen av sin
            forskningsverksamhet. I Sverige gör vi en utvärdering av läget.
            Den kommer att vara klar redan våren 1997. Då kommer vi att få
            svart på vitt på vilka initiativ vi därutöver behöver ta. De eventuella
            nedskärningar som det kan bli fråga om görs alltså först under
            1998. Vi har alltså god tid på oss att lösa de problemen.
          </note>
          <note>
            Rune Rydén har nu haft flera tillfällen att ta tillbaka sitt
            nedsättande omdöme om de mindre och medelstora högskolorna. Men
            eftersom han inte gjorde det kvarstår alltså omdömet från moderat
            sida att i synnerhet de mindre högskolorna är bygdehögskolor.
          </note>
          <note>
            Hur var det egentligen när det gällde högskolan i
          </note>
          <note>
            Malmö? Först kämpade Moderaterna här i riksdagen för en ny högskola
            på Södertörn. Vi fick en sådan.
          </note>
          <note>
            När det sedan skulle bli en ny högskola i Malmö motarbetade Moderaterna
            detta. Rune Rydén har i den offentliga debatten sagt att satsning
            på en ny högskola i Malmö kommer att innebära en utarmning av
            den filial som Lunds universitet bygger i Helsingborg.
          </note>
          <note>
            Det visar sig att det är precis tvärtom. Genom den konstruktiva
            och kreativa utmaning som en ny högskola i Malmö är har Lunds
            universitet också börjat satsa i större skala på högskoleutbildning
            i Helsingborg. Men då är väl det förstås också en bygdehögskola!
          </note>
          <note type="speaker">
            Anf. 16 GUNNAR GOUDE (mp):
          </note>
          <note>
            Herr talman! Jag skulle vilja ta upp två frågor.
          </note>
          <note>
            Först och främst vill jag göra ett klarläggande när det gäller
            Miljöpartiets inställning till forskningsmedel till små och medelstora
            högskolor. Det är ganska orättvisande att säga att Miljöpartiet
            skulle vara emot detta. Vi har inte yrkat avslag på förslaget.
            Däremot har vi sagt att vi vill att man bättre tänker igenom hur
            fördelningen skall ske. Vi har kommit med två konstruktiva förslag
            till vad som bör uppmärksammas vid fördelningen. Jag tror att
            det är viktigt att man tänker sig för, inte därför att pengarna
            är så stora - det handlar om mindre än ½ % av de samlade forskningsmedlen
            i landet - utan därför att det kan hända att man startar eller
            permanentar någonting som inte har utvecklingsmöjligheter, och
            vi måste vara rädda om resurserna. Det handlar alltså bara om
            att det skall bli en så bra fördelning som möjligt och ingenting
            annat.
          </note>
          <note>
            Här har det talats om att det sker stora satsningar på forskningen.
            Det är alldeles riktigt. Bengt Silfverstrand sade i nästan samma
            andetag att det inte har gjorts någon större dränering av grundforskningen.
          </note>
          <note>
            Det är också alldeles riktigt. Men felet är att de stora satsningar
            som har skett nu i dagarna och de som komma skall gäller tillämpad
            forskning. Vi får alltså en obalans mellan grundforskning och
            tillämpad forskning som är farlig, menar vi. Det är därför som
            vi har föreslagit kraftfulla åtgärder för att återställa balansen.
            Den nyanseringen är viktig i debatten.
          </note>
          <note type="speaker">
            Anf. 17 BENGT SILFVERSTRAND (s) replik:
          </note>
          <note>
            Herr talman! Jag tar gärna Gunnar Goude på orden när det gäller
            hans nyanserade inställning till de mindre och medelstora högskolorna.
            Jag vill gärna säga att det inte går att jämställa moderater och
            miljöpartister på den här punkten.
          </note>
          <note>
            Men Miljöpartiet har en luddig och tveksam inställning till de
            mindre och medelstora högskolorna, och det är beklagligt. Det
            är precis som om man fortfarande inte vore säker på att de kommer
            att lyckas utan tycker att en spridning av resurser är en försämring.
            Sverige är tillräckligt litet för att vi skall ha en överblick
            och ha nödvändiga kontakter mellan de kreativa och tunga forskningsmiljöerna,
            där forskarna rör på sig och där informationsteknik och annat
            underlättar. Sedan skall vi ställa precis samma höga krav när
            det gäller kvaliteten på forskningen oavsett på vilken plats i
            landet den bedrivs.
          </note>
          <note type="speaker">
            Anf. 18 GUNNAR GOUDE (mp) replik:
          </note>
          <note>
            Herr talman! Det är möjligt att vi är litet luddiga i
          </note>
          <note>
            Miljöpartiet, men man måste säga att det som har framförts som
            motiveringar för fördelningen av medel på små och medelstora högskolor
            är jätteluddigt, för att uttrycka sig milt. Det saknas ordentligt
            redovisade principer för hur medlen har fördelats.
          </note>
          <note>
            Självfallet står Miljöpartiet bakom de små och medelstora högskolorna.
            Det som sades om spridning är kanske litet omodernt. Det finns
            ingenting alls som säger att en liten högskola på något sätt skulle
            vara isolerad. Med den utveckling vi har i samhället nu kan man
            kommunicera alldeles utmärkt på nolltid med vilken institution
            som helst i världen. Ett samarbete mellan Stockholm, New York
            och Borås går alldeles utmärkt. De hinder som fanns för 20 år
            sedan föreligger inte. Man skall inte se högskolorna som isolerade
            enheter. Däremot är det praktiskt att de ligger där de ligger
            med hänsyn bl.a. till utbildningen för dem som bor i regionen.
          </note>
          <note>
            Jag skulle också vilja ta upp frågan om storsatsningen. Det talas
            så mycket om biomedicin och att
          </note>
          <note>
            Sverige har en frontforskning osv. Man bör också uppmärksamma
            att all forskning i Sverige inte är lysande frontforskning. Vi
            har haft en lång period av välstånd i Sverige, då det har satsats
            oerhört mycket på forskning, och det är bra. Under den perioden
            har det vuxit fram en mängd blommor som har blommat.
          </note>
          <note>
            Nu, när ekonomin börjar kärva och vi inte har några resurser
            att kasta in, kommer en tid då man får lov att vara sparsam och
            sätta i gång med ett rationaliseringsarbete. Där tycker jag att
            regeringen har svikit.
          </note>
          <note>
            Allting är inte bra. Man skulle kunna tjäna mycket och effektivisera
            oerhört genom att tala om hur universiteten, t.ex., bättre skall
            kunna utnyttja sina resurser och hur den tillämpade forskningssatsningen
            skall styras så att Sverige får största möjliga nytta av det.
          </note>
          <note type="speaker">
            Anf. 19 BENGT SILFVERSTRAND (s) replik:
          </note>
          <note>
            Herr talman! Vi kan avslutningsvis när det gäller de mindre och
            medelstora högskolorna konstatera att det sker en successiv uppbyggnad.
            Den uppbyggnaden och satsningen på de mindre och medelstora högskolorna
            kommer att tillföra både svensk forskning och det svenska samhället
            såväl ökad kvantitet som kvalitet.
          </note>
          <note>
            Jag vill säga något ord till om grundforskning kontra tillämpad
            forskning. När man talar i dessa termer skall man inlemma alla
            resurser som står till förfogande på hela området. Det är fakultetsanslagen,
            forskningsråden, sektorforskningsorganen och forsknigsstiftelserna.
            Har man det helhetsperspektivet ser man att grundforskningen kommer
            att tillföras förstärkta resurser. Det är ett mycket märkligt
            fenomen att de partier som den 28 november motsatte sig åtgärder
            som innebar insyn och möjligheter till samordning för att också
            frigöra ytterligare resurser för grundforskning nu beskärmar sig
            över att vi inte satsar mer på grundforskningen. Det går inte
            ihop. Nu får ni bestämma vilken sida ni skall stå på. Skall vi
            utnyttja alla möjligheter att förstärka grundforskningen, eller
            skall vi inte göra det?
          </note>
          <note type="speaker">
            Anf. 20 TUVE SKÅNBERG (kd):
          </note>
          <note>
            Herr talman! Jag vill börja med att säga att jag står bakom alla
            våra reservationer, men att vi nöjer oss med att yrka bifall till
            reservation 6 i mom. 1, 18, 19
          </note>
          <note>
            och 25, och reservation 10 i mom. 30.
          </note>
          <note>
            I stort sett alla partier har anmält oro vad gäller nyttotänkandet
            kontra den fria forskningen, Bengt
          </note>
          <note>
            Silfverstrand. Hur ser Socialdemokraterna på vikten av att forskningen
            förblir fri? Vill Bengt Silfverstrand utveckla det?
          </note>
          <note>
            Vill Bengt Silfverstrand också utveckla Socialdemokraternas syn
            på humaniora och hur man kan tänka sig att få så relativt få forskarutbildade
            humanister?
          </note>
          <note>
            Den tredje frågan i detta replikskifte: Skulle Bengt
          </note>
          <note>
            Silfverstrand vilja förklara principerna för fördelningen mellan
            mindre och medelstora högskolor, och i all synnerhet det nyckfulla
            i att Högskolan Dalarna inte får någon ökning alls?
          </note>
          <note type="speaker">
            Anf. 21 BENGT SILFVERSTRAND (s) replik:
          </note>
          <note>
            Herr talman! Samhällsnytta och nytta i forskning står inte i
            någon som helst motsatsställning till vare sig kvalitet eller
            frihet. Det är självfallet en naturlig inriktning på en forskningsverksamhet
            att den i yttersta ändan skall leda fram till nytta och ha relevans.
            Det är en stor uppslutning bakom detta synsätt. Högskoleförbundet
            har deklarerat sin uppfattning i dessa frågor. Vi har ett näringsliv
            som är mycket angeläget om att vi skall fortsätta satsa brett
            och starkt på forskning.
          </note>
          <note>
            Det motsatsförhållande som har skapats mellan dessa begrepp får
            Tuve Skånberg och Kristdemokraterna själva stå för.
          </note>
          <note>
            Det är självfallet allvarligt att humaniora om inte satts på
            svältkost så i alla fall fått mindre resurser än vad som skulle
            behövas. Men de totala resurser som vi nu tillför forskningen,
            inte minst genom forskningsstiftelserna, och den ökade frihet
            som råder inom det svenska högskoleväsendet när det gäller att
            fördela resurser innebär att universitet och högskolor i framtiden
            har möjlighet att inom sin egen verksamhet avsätta större resurser
            till humaniora, eftersom så stora resurser till teknik och naturvetenskap
            kommer från andra forskningsorgan i samhället.
          </note>
          <note type="speaker">
            Anf. 22 TUVE SKÅNBERG (kd) replik:
          </note>
          <note>
            Herr talman! Jag noterar med tillfredsställelse
          </note>
          <note>
            Bengt Silfverstrands oro för att humaniora har satts på svältkost.
            Jag tror att en signal om att det inte kan fortsätta kan ljuda
            inte minst i hans eget parti.
          </note>
          <note>
            Jag fick inget svar på frågan om Högskolan Dalarna och principerna
            för fördelning mellan mindre och medelstora högskolor. Beror det
            på att det inte finns något svar? Det är så vi har skrivit i motionen.
          </note>
          <note>
            Det verkar totalt ogenomtänkt. Skall jag tyda Bengt
          </note>
          <note>
            Silfverstrands tystnad som att det verkligen är på det viset?
          </note>
          <note>
            Jag skulle också vilja ställa ytterligare en fråga.
          </note>
          <note>
            Varför engagerar sig inte Socialdemokraterna för att få fler
            lärare på universitet och högskolor - framför allt fler disputerade?
            Nöjer man sig med att hälften av lärarna har disputerat? Är inte
            det fruktansvärt litet?
          </note>
          <note type="speaker">
            Anf. 23 BENGT SILFVERSTRAND (s) replik:
          </note>
          <note>
            Herr talman! Jag har en begränsad oro för att humaniora inte
            får tillräckliga resurser. Tuve Skånberg hyllar alltid friheten.
            Friheten att göra fördelningar finns inom universiteten och högskolorna.
            Den friheten ökar eftersom andra forskningsfinansiärer satsar
            mera på teknik och naturvetenskap.
          </note>
          <note>
            Vad gäller fördelningsprincipen vill jag säga att det framgår
            klart av proposition och utskottsbetänkande att samtliga mindre
            och medelstora högskolor har fått ökade resurser. Det som anges
            i propositionen är inget slutmål. Vi kommer naturligtvis att utvärdera
            de resultat som satsningarna får, och då får man självfallet också
            komma tillbaks till Gävle/Dalarna och andra som av någon anledning
            eventuellt har fått för litet resurser i förhållande till sin
            kapacitet.
          </note>
          <note>
            Det är självklart att vi är angelägna om att vi skall ha fler
            disputerade lärare. Tuve Skånberg måste ha lyssnat dåligt på mitt
            anförande. Jag lyfte ju fram vikten av ett ökat antal forskarstuderande
            i min inledning. Vi är mycket angelägna om att den satsningen
            skall fortsätta. Det är glädjande att vi nu också får insyn i
            bl.a. den strategiska forskningsstiftelsen, vars verksamhet till
            mycket stor del omfattar just satsning på forskarstuderande.
          </note>
          <note type="speaker">
            Anf. 24 MARGITTA EDGREN (fp):
          </note>
          <note>
            Herr talman! Jag vill gärna haka på föregående talares fråga,
            Bengt Silfverstrand, eftersom det var en fråga jag ställde i mitt
            anförande. Finns det någon sorts kvalitetsbarometer för de nya
            högskolornas forskning? På vilket sätt har man fördelat pengar
            till dem om det inte finns någon sådan? Det framgår inte av betänkandet.
            Vi fick inte något svar som jag förstod när vi hade departementet
            hos oss i utskottet. Det måste finnas någonting annat bakom, och
            det är detta som jag nu efterlyser.
          </note>
          <note>
            Bengt Silfverstrand! Exemplet med Losec är väl ändå ganska dåligt.
            Förutsättningarna för Losec har ju varit grundforskning i dess
            verkliga betydelse inom kemi, cellbiologi och immunologi. Man
            hade över huvud taget ingen aning om vad detta kunde användas
            till, men när man utifrån grundforskningen såg att olika komponenter
            reagerade på ett visst sätt kunde man få en tillämpad idé som
            man sedan försökte med.
          </note>
          <note>
            Men förutsättningen var grundforskning, och det vill jag mycket
            klart betona för Bengt Silfverstrand.
          </note>
          <note>
            Jag tycker att det är ganska typiskt att ingen av oss andra debattörer
            har dragit fram några citat från pressen. De har varit jättemånga
            när det gäller forskningsstiftelserna. Men Bengt Silfverstrand
            gör det, och han plockar fram ett opportunistiskt inlägg från
            tre människor i Göteborg som efter det att besluten är fattade
            vågar sticka fram nosen och säga att det här nog var ganska bra
            beslut i alla fall.
          </note>
          <note type="speaker">
            Anf. 25 BENGT SILFVERSTRAND (s) replik:
          </note>
          <note>
            Herr talman! Det finns inte någon formell kvalitetsbarometer
            i den bemärkelse som Margitta Edgren menar för någonting. Om Margitta
            Edgren tittar på fördelningen av forskningsresurser till universiteten
            och de stora högskolorna, alltså de som redan får del av forskningsresurserna,
            kommer hon att finna att flera av dem känner sig missgynnade.
            Det är alldeles självklart att när man bygger upp en verksamhet
            börjar man på en oerhört låg nivå. Sedan får man gå upp till bevis.
            Alla de nya högskolorna satsar inte på samma sak, och de har hunnit
            olika långt i sin utveckling. Det här är de första, men betydande,
            stegen för att utveckla forskningsverksamhet vid de mindre och
            medelstora högskolorna.
          </note>
          <note>
            Sedan tog jag upp exemplet med Losec för att det är intressant.
            Det är ett typexempel på hur läkemedelsforskning går till. Självfallet
            finns det grundforskning i botten, men vi har ju konstaterat att
            grundforskningen på det medicinska området är den mest välbehandlade
            och mest gynnade - den får de största resurserna av alla svenska
            forskningsområden - så det kan inte finnas något motsatsförhållande
            här. Jag konstaterar att forskningen bakom Losec och många andra
            läkemedel är målinriktad industripolitisk forskning och inget
            annat.
          </note>
          <note>
            För att få någon balans i en debatt kan det väl inte vara fel
            att citera forskare som vågar sticka fram huvudet i en kör av
            andra röster som på varje punkt har varit kritiska men som har
            byggt sin kritik på missuppfattningar och som var väldigt tysta
            när de för forskningen negativa besluten fattades att sy in 20-
          </note>
          <note>
            25 miljarder i insynsskyddade stiftelser. Det är där skadan uppstod,
            Margitta Edgren, och det medverkade Folkpartiet tyvärr till. Folkpartiet
            som i motsats till
          </note>
          <note>
            Moderaterna på många punkter har en konstruktiv forskningspolitik
            har hoppat på den här vagnen och medverkat till en situation som
            har skadat svensk forskning.
          </note>
          <note type="speaker">
            Anf. 26 MARGITTA EDGREN (fp) replik:
          </note>
          <note>
            Herr talman! Jag tog upp det de tre forskarna i
          </note>
          <note>
            Göteborg hade sagt för att de visat inte mod utan ren opportunism.
            Modigt hade det varit om de före beslutet hade stuckit ut hakan
            och sagt vad de nu, efteråt, vågade säga.
          </note>
          <note>
            För oss var beslutet om forskningsstiftelserna ett mycket långsiktigt
            beslut. Vi hade redan på 80-talet pratat om vad löntagarfondsmedlen
            skulle användas till, och för oss var det väldigt viktigt att
            de satsades på något långsiktigt strategiskt ändamål som vore
            bra för landet. Jag tror fortfarande, som jag sade i mitt anförande,
            att det är bra för landet att forskare i Sverige har många källor
            att ösa ur. Jag tror däremot inte att det är bra för landet att
            man lägger ihop allting i samma hög med samma sorts bedömning
            av samma människor - i och för sig mycket kompetenta människor
            - som skall avgöra vad som är bra och vad som är dåligt. Det är
            mångfald som enligt min uppfattning måste till.
          </note>
          <note>
            Det var mycket intressant, Bengt Silfverstrand, att höra att
            det inte finns någon formell kvalitetsbarometer. Jag tolkar det
            som att det finns en informell. Varför skall vissa annars inte
            få några nya statliga pengar medan andra får rejält mycket statliga
            pengar?
          </note>
          <note>
            Det finns en fråga till som jag har ställt till Bengt
          </note>
          <note>
            Silfverstrand, och den handlar om ordet restriktivitet.
          </note>
          <note>
            Vad är Bengt Silfverstrands definition av detta ord?
          </note>
          <note>
            Rätten att inrätta professurer skulle, när riksdagen gav regeringen
            den rätten, användas mycket restriktivt. Nu tillsätter man ytterligare
            sex stycken. Är det restriktivt, Bengt Silfverstrand?
          </note>
          <note type="speaker">
            Anf. 27 BENGT SILFVERSTRAND (s) replik:
          </note>
          <note>
            Herr talman! Jag börjar med restriktiviteten och inrättandet
            av professurer. Restriktivitet handlar väl inte om vad vi redan
            har? Om man något utvidgar möjligheten att göra detta, men i begränsad
            skala,
          </note>
          <note>
            Margitta Edgren, är det väl med en rimlig tolkning av det svenska
            språket också restriktivt? Det är precis vad som sker. En begränsad
            ökning av antalet professurer på det här området tycker vi är
            mycket bra.
          </note>
          <note>
            Vi har nu i tre debatter diskuterat forskning. Trots allt har
            vi lyckats vidga debatten i dag. Vi har inte upprepat oss, i alla
            fall inte på alla punkter. Men jag vill ändå avsluta med fonderna
            och stiftelserna, och då konstatera det märkliga förhållandet
            att när man från hundratals professurer inom området, som får
            kraftigt ökade resurser, kritiserar att man demokratiserar stiftelserna
            och ökar möjligheterna till samordning, då protesterar Folkpartiet
            tillsammans med
          </note>
          <note>
            Moderaterna. Men när sedan tre forskare vid Göteborgs universitet
            går ut och på goda grunder försvarar en politik som innebär ökad
            demokrati, ökat inflytande över forskningen och ökade resurser
            till svensk forskning, då hoppar Folkpartiet upp och pratar om
            opportunism.
          </note>
          <note>
            Låt mig avsluta med att helt kort citera, även om
          </note>
          <note>
            Margitta Edgren och möjligen hennes kombattanter på den borgerliga
            sidan inte gillar det, vad de här tre forskarna också skriver.
            De säger så här: "Att SSF:s aktiviteter ändå inte vållat mer av
            kritik från forskarsamhället beror på att många trots allt hoppats
            på att komma i åtnjutande av stiftelsens håvor. I den akademiska
            världen biter man inte den hand som kan tänkas föda en, ej heller
            skådar man given häst i munnen."
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 1 (mål för forskningen och allmänna riktlinjer för forskningspolitiken)
          </note>
          <note>
            1. utskottet
          </note>
          <note>
            2. res. 1 i motsvarande del (m)
          </note>
          <note>
            3. res. 2 i motsvarande del (c)
          </note>
          <note>
            4. res. 3 i motsvarande del (fp)
          </note>
          <note>
            5. res. 4 (v)
          </note>
          <note>
            6. res. 6 i motsvarande del (kd)
          </note>
          <note>
            Förberedande votering 1:
          </note>
          <note>
            17 för res. 4
          </note>
          <note>
            13 för res. 6
          </note>
          <note>
            279 avstod
          </note>
          <note>
            40 frånvarande
          </note>
          <note>
            Kammaren biträdde res. 4.
          </note>
          <note>
            Förberedande votering 2:
          </note>
          <note>
            22 för res. 3
          </note>
          <note>
            18 för res. 4
          </note>
          <note>
            273 avstod
          </note>
          <note>
            36 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 3:
          </note>
          <note>
            25 för res. 2
          </note>
          <note>
            22 för res. 3
          </note>
          <note>
            266 avstod
          </note>
          <note>
            36 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 4:
          </note>
          <note>
            71 för res. 1
          </note>
          <note>
            25 för res. 2
          </note>
          <note>
            217 avstod
          </note>
          <note>
            36 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            164 för utskottet
          </note>
          <note>
            71 för res. 1
          </note>
          <note>
            76 avstod
          </note>
          <note>
            38 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 148 s, 16 v
          </note>
          <note>
            För res. 1: 71 m
          </note>
          <note>
            Avstod: 24 c, 22 fp, 2 v, 15 mp, 13 kd
          </note>
          <note>
            Frånvarande: 13 s, 9 m, 3 c, 4 fp, 4 v, 3 mp, 2 kd
          </note>
          <note>
            Mom. 9 (könsuppdelad statistik)
          </note>
          <note>
            1. utskottet
          </note>
          <note>
            2. res. 8 (fp, v)
          </note>
          <note>
            Votering:
          </note>
          <note>
            269 för utskottet
          </note>
          <note>
            43 för res. 8
          </note>
          <note>
            1 avstod
          </note>
          <note>
            36 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 148 s, 71 m, 24 c, 13 mp, 13 kd
          </note>
          <note>
            För res. 8: 1 c, 22 fp, 18 v, 2 mp
          </note>
          <note>
            Avstod: 1 kd
          </note>
          <note>
            Frånvarande: 13 s, 9 m, 2 c, 4 fp, 4 v, 3 mp, 1 kd
          </note>
          <note>
            Mom. 15 (grundforskningsavdrag)
          </note>
          <note>
            1. utskottet
          </note>
          <note>
            2. res. 5 i motsvarande del (mp)
          </note>
          <note>
            Votering:
          </note>
          <note>
            280 för utskottet
          </note>
          <note>
            33 för res. 5
          </note>
          <note>
            36 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 148 s, 71 m, 25 c, 22 fp, 14 kd
          </note>
          <note>
            För res. 5: 18 v, 15 mp
          </note>
          <note>
            Frånvarande: 13 s, 9 m, 2 c, 4 fp, 4 v, 3 mp, 1 kd
          </note>
          <note>
            Mom. 18 (populärvetenskaplig sammanfattning av doktorsavhandlingar)
          </note>
          <note>
            1. utskottet
          </note>
          <note>
            2. res. 6 i motsvarande del (kd)
          </note>
          <note>
            Votering:
          </note>
          <note>
            298 för utskottet
          </note>
          <note>
            14 för res. 6
          </note>
          <note>
            1 avstod
          </note>
          <note>
            36 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 148 s, 71 m, 24 c, 22 fp, 18 v, 15 mp
          </note>
          <note>
            För res. 6: 14 kd
          </note>
          <note>
            Avstod: 1 c
          </note>
          <note>
            Frånvarande: 13 s, 9 m, 2 c, 4 fp, 4 v, 3 mp, 1 kd
          </note>
          <note>
            Mom. 19 (utredning m.m. om forskningsetiska problem)
          </note>
          <note>
            1. utskottet
          </note>
          <note>
            2. res. 5 i motsvarande del (mp)
          </note>
          <note>
            3. res. 6 i motsvarande del (kd)
          </note>
          <note>
            Förberedande votering:
          </note>
          <note>
            15 för res. 5
          </note>
          <note>
            14 för res. 6
          </note>
          <note>
            284 avstod
          </note>
          <note>
            36 frånvarande
          </note>
          <note>
            Kammaren biträdde res. 5.
          </note>
          <note>
            Huvudvotering:
          </note>
          <note>
            260 för utskottet
          </note>
          <note>
            15 för res. 5
          </note>
          <note>
            35 avstod
          </note>
          <note>
            39 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 148 s, 70 m, 25 c, 17 v
          </note>
          <note>
            För res. 5: 15 mp
          </note>
          <note>
            Avstod: 21 fp, 14 kd
          </note>
          <note>
            Frånvarande: 13 s, 10 m, 2 c, 5 fp, 5 v, 3 mp, 1 kd
          </note>
          <note>
            Mom. 23 (lärartjänsterna i högskolan)
          </note>
          <note>
            1. utskottet
          </note>
          <note>
            2. res. 5 i motsvarande del (mp)
          </note>
          <note>
            Votering:
          </note>
          <note>
            256 för utskottet
          </note>
          <note>
            15 för res. 5
          </note>
          <note>
            40 avstod
          </note>
          <note>
            38 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 70 m, 7 c, 1 fp, 18 v, 14 kd
          </note>
          <note>
            För res. 5: 15 mp
          </note>
          <note>
            Avstod: 1 m, 18 c, 21 fp
          </note>
          <note>
            Frånvarande: 15 s, 9 m, 2 c, 4 fp, 4 v, 3 mp, 1 kd
          </note>
          <note>
            Mom. 24 (avslag på regeringens förslag om riktlinjen vid ändringar
            av stiftelseförordnandena)
          </note>
          <note>
            1. utskottet
          </note>
          <note>
            2. res. 9 (m, fp)
          </note>
          <note>
            Kammaren biföll utskottets hemställan med acklamation
          </note>
          <note>
            Mom. 25 (stiftelseförordnanden)
          </note>
          <note>
            1. utskottet
          </note>
          <note>
            2. res. 6 i motsvarande del (kd)
          </note>
          <note>
            Votering:
          </note>
          <note>
            275 för utskottet
          </note>
          <note>
            14 för res. 6
          </note>
          <note>
            24 avstod
          </note>
          <note>
            36 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 148 s, 71 m, 3 c, 20 fp, 18 v, 15 mp
          </note>
          <note>
            För res. 6: 14 kd
          </note>
          <note>
            Avstod: 22 c, 2 fp
          </note>
          <note>
            Frånvarande: 13 s, 9 m, 2 c, 4 fp, 4 v, 3 mp, 1 kd
          </note>
          <note>
            Margareta E Nordenvall, Marietta de Pourbaix-
          </note>
          <note>
            Lundin och Stig Rindborg (alla m) anmälde att de avsett att avstå
            från att rösta men markerats ha röstat ja.
          </note>
          <note>
            Mom. 29 (utvärdering m.m. av forskningssamarbetet med EU)
          </note>
          <note>
            1. utskottet
          </note>
          <note>
            2. res. 5 i motsvarande del (mp)
          </note>
          <note>
            Votering:
          </note>
          <note>
            298 för utskottet
          </note>
          <note>
            15 för res. 5
          </note>
          <note>
            36 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 148 s, 71 m, 25 c, 22 fp, 18 v, 14 kd
          </note>
          <note>
            För res. 5: 15 mp
          </note>
          <note>
            Frånvarande: 13 s, 9 m, 2 c, 4 fp, 4 v, 3 mp, 1 kd
          </note>
          <note>
            Mom. 30 (Sveriges deltagande i storskaligt internationellt forskningssamarbete)
          </note>
          <note>
            1. utskottet
          </note>
          <note>
            2. res. 10 (m, fp, kd)
          </note>
          <note>
            Votering:
          </note>
          <note>
            206 för utskottet
          </note>
          <note>
            107 för res. 10
          </note>
          <note>
            36 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 148 s, 25 c, 18 v, 15 mp
          </note>
          <note>
            För res. 10: 71 m, 22 fp, 14 kd
          </note>
          <note>
            Frånvarande: 13 s, 9 m, 2 c, 4 fp, 4 v, 3 mp, 1 kd
          </note>
          <note>
            Mom. 34 (rätten för regeringen att inrätta professurer vid universitet
            och högskolor)
          </note>
          <note>
            1. utskottet
          </note>
          <note>
            2. res. 7 i motsvarande del (c, fp)
          </note>
          <note>
            Votering:
          </note>
          <note>
            246 för utskottet
          </note>
          <note>
            65 för res. 7
          </note>
          <note>
            38 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 69 m, 1 fp, 15 mp, 14 kd
          </note>
          <note>
            För res. 7: 1 m, 25 c, 21 fp, 18 v
          </note>
          <note>
            Frånvarande: 14 s, 10 m, 2 c, 4 fp, 4 v, 3 mp, 1 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            7 § Anslag till utbildning och forskning
          </note>
          <note>
            Föredrogs
          </note>
          <note>
            Utbildningsutskottets betänkande 1996/97:UbU1
          </note>
          <note>
            Anslag till utbildning och forskning (prop. 1996/97:1
          </note>
          <note>
            delvis)
          </note>
          <note>
            Allmänt
          </note>
          <note type="speaker">
            Anf. 28 BEATRICE ASK (m):
          </note>
          <note>
            Herr talman! Så här dagen efter Nobelfestligheterna, med allt
            vad den innebär av uppmärksamhet kring betydelsen av gedigna kunskaper
            och avancerad forskning, känns det angeläget att i riksdagen ha
            en debatt kring just dessa frågor. Visserligen uppfattar inte
            vi moderater regeringens budgetförslag som särskilt upplyftande,
            men desto viktigare är givetvis debatten. Vi är alla med om en
            kunskapsutveckling som saknar motstycke i mänsklighetens historia.
            De omvandlingsprocesser samhället därigenom måste genomgå, är
            varken enkla eller förutsägbara, men en sak är mycket tydlig:
            De enskilda människornas kompetens och kunskap blir allt viktigare,
            både för dem själva och för samhället.
          </note>
          <note>
            Under några år sjösattes också ett omfattande reformprogram inom
            svenskt utbildningsväsende. Vi har tagit viktiga steg från ett
            centralstyrt utbildningsväsende till ett friare och mer flexibelt
            utbildningssystem med fokus på enskilda människors valfrihet och
            på lokalt ansvarstagande. Jag är övertygad om att det här är en
            riktig utveckling, men den är inte enkel. Det finns rader av olösta
            frågor och problem som kommer att tas upp i den fortsatta debatten.
            Vill vi, så kommer vi dock att kunna bemästra svårigheterna -
            det må sedan gälla brister i lärarutbildningarna, orättvisa bedömningar
            och slutsatser när det gäller betygskriterier, den nya gymnasieskolans
            bristande förmåga att motivera alla elever eller bristen i fråga
            om forskarrekryteringen.
          </note>
          <note>
            Det handlar dock inte bara om att vi måste ha politisk vilja.
            Vi måste också vara medvetna om hur kunskap uppstår och om vad
            inlärning är. Kunskap och kompetens är inget som vi kan dela ut
            eller fördela mellan människor. Inlärningen måste var och en göra
            själv. Mängden kunskap ökar också när man delar med sig av den.
            Själv förlorar man inget. Den som lärt sig något, vill gärna lära
            sig mer.
          </note>
          <note>
            Den politiska uppgiften när det gäller kunskapsutvecklingen är
            att skapa bästa möjliga grund och motivation för människor att
            lära. Utbildningspolitiken är långsiktig. Det tar lång tid att
            se effekterna av exempelvis insatser för bättre matematikundervisning.
          </note>
          <note>
            Först i dag, när vi nyss fått en ny internationell utvärdering
            av 13- och 14-åringarnas kunskaper i matematik och kan jämföra
            med en liknande studie som gjordes 1980, kan vi faktiskt se att
            dagens elever dragit nytta av år av kämparglöd ute i skolorna.
            15 år är en lång tid för de flesta av oss, men det är ett tidsperspektiv
            som vi måste ha väldigt ofta när det gäller utbildningsfrågorna.
          </note>
          <note>
            Den socialdemokratiska utbildningspolitiken i budgetförslaget
            och på andra håll är varken särskilt kraftfull eller konstruktiv.
            På skolområdet har några återställare genomförts, och i övrigt
            händer det inte mycket som leder framåt - åtminstone har vi här
            i kammaren inte märkt mycket av det. I några avseenden, exempelvis
            på forskningsområdet, är insatserna dessutom direkt destruktiva.
          </note>
          <note>
            Jag noterade under den debatt som föregick den senaste voteringen
            att Vänsterpartiets representant gratulerade regeringen för att
            den snabbt fixat fram nya ordföranden i forskningsstiftelserna.
            Att regeringen arbetar skyndsamt är naturligtvis mycket förståeligt,
            men jag tycker inte att det finns någon anledning att gratulera
            forskningen i Sverige till de namn som nu har presenterats. Det
            handlar mycket tydligt om det som vi moderater varnade för, nämligen
            politiska tillsättningar. Det är inte meriter när det gäller kunskaper
            om forskning som står i förgrunden. Det gör i stället de politiska
            uppgifter man har haft inom framför allt socialdemokratin. Det
            finns också, om jag har noterat rätt, en centerpartist.
          </note>
          <note>
            Kuriöst är också att man har plockat två nya ordföranden från
            Naturvårdsverket. Det förstår jag, med tanke på hur regeringen
            på ett annat budgetområde har dränerat Naturvårdsverket på forskningsresurser.
          </note>
          <note>
            Här gäller det ju verkligen att snabbt försöka mjölka fram pengar
            för att kompensera den så viktiga miljöforskningen.
          </note>
          <note>
            Vi moderater anser att forskning och utbildning måste bedömas
            och utvecklas utifrån ett internationellt perspektiv. Dagens barn
            och ungdomar - ja även äldre för den delen - kommer att använda
            sina studieresultat i en internationell miljö. Sveriges möjligheter
            att utvecklas står och faller med nivån på det kunnande vi kan
            prestera. Vår gemensamma framtid är beroende av kvaliteten i svensk
            utbildning.
          </note>
          <note>
            Av just den anledningen måste vi också se realiteterna. Svensk
            utbildning har stolta traditioner - i
          </note>
          <note>
            Sverige. Men jämförelser med utbildningsnivån i andra länder
            visar att vårt land knappast under någon period på 1900-talet
            har legat i topp. Kanske låg vi i täten med folkskolan på 1800-talet.
            Det betyder inte att jag säger att svensk utbildning är dålig.
            Vi är duktiga också. Men Sverige är i dag som kunskapsnation en
            typisk medelmåtta. Det framgår av OECD:s undersökningar, bl.a.
            inom ramen för Education at a glance.
          </note>
          <note>
            Det är, grovt förenklat, för få som läser vidare och för många
            som gör mediokra resultat. I den senaste
          </note>
          <note>
            Education at a glance finner vi exempelvis att Sverige ligger
            på tolfte plats av 23 industriländer när det gäller andelen högskolestuderande
            i gruppen 22-25 år.
          </note>
          <note>
            Vi har också stora brister inom vissa specifika områden. Jag
            tror att det är viktigt att vi tar till oss den typen av uppgifter
            och försöker fundera över hur vi kan rätta till detta.
          </note>
          <note>
            Problemet är inte så enkelt att det bara handlar om brister när
            det gäller den grundläggande undervisningen - även om sådana finns.
            Vi moderater anser att det handlar om ett samspel mellan olika
            faktorer som sammantagna innebär att vikten av kunskap, utbildning
            och ständig förkovran inte prioriteras tillräckligt.
          </note>
          <note>
            Statens anslag till utbildning och forskning utgör emellertid,
            det är därför vi har den här debatten i dag, ett betydelsefullt
            inslag.
          </note>
          <note>
            När det gäller det socialdemokratiska budgetförslaget, som också
            Centern står bakom, menar vi att det är många textmässiga satsningar,
            men färre reella.
          </note>
          <note>
            Den av regeringen aviserade utbildningssatsningen består ju främst
            av att tillfälliga utbildningsplatser omvandlas till reguljära.
            Anslaget till den högre utbildningen används dessutom främst,
            eller i ganska hög utsträckning i alla fall, som ett arbetsmarknadspolitiskt
            och regionalpolitiskt instrument snarare än på det sätt som ur
            utbildningssynpunkt torde vara det mest effektiva. I den forskningspolitiska
            propositionen som just debatterats görs också prioriteringar som
            vi moderater är tveksamma till.
          </note>
          <note>
            Vi har haft många debatter om den exempellösa neddragning regeringen
            förordar när det gäller forskningsanslagen. Jag skall inte upprepa
            alla invändningar vi moderater redovisat mot den politiken. Jag
            skall bara konstatera att ansvaret för den nedrustning av svensk
            forskning som blir följden av det socialdemokratiska budgetförslaget
            är socialdemokraternas -
          </note>
          <note>
            ingen annans. Det är något som vi skall komma ihåg framöver när
            problemen kommer att blir tydliga.
          </note>
          <note>
            När det gäller den fortsatta utbyggnaden av den högre utbildningen
            och forskningen på universiteten och högskolorna, är skillnaden
            mellan det moderata och det socialdemokratiska budgetalternativet
            främst att vi moderater framhåller att utbyggnaden skall ske i
            en takt som tar hänsyn till kvalitetsaspekterna.
          </note>
          <note>
            Synar man konsekvenserna av den fördelning som regeringen förordar
            märker man att det är uppenbart att vissa skolor får våldsamma
            anslagsökningar, medan andra inte ens får behålla den verksamhet
            som de i dag har. Några tyngre argument för denna specifika fördelning
            har hittills inte presterats.
          </note>
          <note>
            Vi moderater har i vårt förslag satt en gräns för utbyggnadstakten
            vid 50 %. Det gör att det i vårt budgetförslag finns utrymme för
            medel till dem som har förfördelats i majoritetsförslaget. Det
            är inte så enkelt som Bengt Silfverstrand försökte göra gällande
            i den tidigare debatten - att vi ställer små och mindre högskolor
            mot stora. Vi vill ha en planare fördelning, men vi har valt att
            i detalj gå in på högskola efter högskola. Bedömningen av hur
            många kronor och ören som skall skickas till Karlskrona, Halmstad
            etc.
          </note>
          <note>
            måste göras utifrån ett gediget beslutsunderlag, som kanske bara
            Utbildningsdepartementet kan förfoga över. Vi vill ange en riktlinjenorm
            och säger att vi är bekymrade över att en del förlorar pengar,
            medan andra får våldsamt mycket mera.
          </note>
          <note>
            Också kvalitetsfrågorna på utbildningsområdet gör att vi moderater
            i vårt budgetalternativ föreslår en radikal förändring när det
            gäller de statliga skolmyndigheterna. Det är hög tid att skapa
            ett tämligen fristående institut för uppföljning och utvärdering
            av skolornas och elevernas resultat. I dag används en förhållandevis
            liten del av de totala utbildningsanslagen till att ta reda på
            om skolorna verkligen når de nationella målen.
          </note>
          <note>
            Vi är övertygade om att svensk utbildning skulle stimuleras om
            mera kraft ägnades åt utvärdering och uppföljning. Vi tror att
            det arbetet bäst bedrivs skilt från de myndighetsuppgifter som
            Skolverket och SIH
          </note>
          <note>
            i dag ägnar sig åt, samtidigt som det finns uppföljningsprogram.
          </note>
          <note>
            Inledningsvis nämnde jag att kunskaper är något som var och en
            själv måste tillägna sig. Utbildningsväsendet skall främst vara
            en professionell organisation för att ge stöd och stimulans åt
            alla elever och studenter på vägen. Det kräver ett stort mått
            av variation och flexibilitet. Det kräver alltså olika lösningar.
          </note>
          <note>
            Vi är i dag, och nu är jag väldigt snäll, överens om att elever
            och föräldrar skall kunna välja skola, även om vi har olika uppfattningar
            om vad det kräver i form av regelverk och bidrag.
          </note>
          <note>
            Vi moderater anser att det krävs förändringar av skolans finansiering
            för att göra den decentraliserade skolan mera professionell och
            för att stimulera mångfald och valfrihet. Därför föreslår vi att
            regeringen ges i uppdrag att utreda införandet av en nationell
            skolpeng. Det ligger en logik i att staten står för en stod del
            av finansieringen när det gäller grundskolor och gymnasier och
            i att medel följer eleverna till den skola som de väljer, oavsett
            huvudman. Vi kan inte se några vettiga skäl till att decentraliseringen
            skall stoppas på kommunledningsnivå och anser inte att kommunerna
            ens skall frestas att väga undervisning mot snöskottning eller
            en kommunal skola mot en annan.
          </note>
          <note>
            Vid en studie av Skolverkets statistik är det trist att notera
            att skillnaderna mellan vad som satsas på skolorna inte enbart
            kan förklaras av geografiska eller socioekonomiska skäl. På många
            håll tycks utbildningen ses som en verksamhet vilken som helst.
            För oss moderater är utbildning något mera betydelsefullt.
          </note>
          <note>
            Utbildning är en investering som vi skall göra för vår gemensamma
            framtid. Varje barn, oavsett vilken skola som han/hon väljer,
            skall veta att det finns en garanterad anslagsnivå som grund för
            hans/hennes utbildning. Vi är väl insatta i den problematik som
            ligger i statsbidragssystem och i skolans finansiering.
          </note>
          <note>
            Det är just av den anledningen som vi driver, och kommer att
            driva, frågan om en nationell skolpeng.
          </note>
          <note>
            Herr talman! Det moderata budgetalternativet utgör en helhet
            som griper över de olika områdena. Vi har därför valt att med
            hänvisning till kammarens beslut om budgetramarna skriva ett särskilt
            yttrande, i vilket vi redovisar hur vi önskar att medlen fördelas.
          </note>
          <note>
            Därutöver har vi flera reservationer, vilka vi givetvis står
            bakom. Med hänsyn till kammarens tidsbrist yrkar jag emellertid
            bifall enbart till den första moderata reservationen, dvs. reservation
            2, mom. 7.
          </note>
          <note type="speaker">
            Anf. 29 ANDREAS CARLGREN (c):
          </note>
          <note>
            Herr talman! Centerpartiet vill skapa ett decentraliserat kunskapssamhälle.
            För att kunna göra det finns det fyra hörnstenar som jag vill
            beskriva.
          </note>
          <note>
            Den första hörnstenen gäller helhetssynen. Skolans allra viktigaste
            uppgift är att förmedla kunskap till eleverna. Inte minst gäller
            det också förmågan att tillägna sig kunskaper. För att skolan
            skall kunna klara det målet måste den utgå från hela eleven. I
            dag är det alldeles för ofta så att bara elevens huvud får gå
            i skolan, inte hela barnet. Därför är det viktigt att också utveckla
            de praktiska och estetiska ämnena som en del av skolans helhet
            och att ge dessa en tyngre roll i skolans lärande. Därför är det
            också viktigt att ge större möjligheter senare i elevens skolgång
            att växla mellan skola och arbete. Jag tror att det blir nödvändigt
            att vi bidrar till att en arbetsmarknad skapas där elever från
            grundskolan kan komma ut en tid innan de går vidare på gymnasiet
            och där andra elever kan komma vidare i arbetslivet innan de går
            vidare till högre utbildning. Jag tror att det annars blir omöjligt
            att lösa gymnasieskolans problem.
          </note>
          <note>
            Sett till det som sker i gymnasieskolan i dag - inte minst gäller
            det de s.k. yrkesinriktade linjerna - finns det ett enormt behov
            av insatser och förbättringar för att gymnasieformens syfte inte
            skall misslyckas. Därför tror jag att det är enormt viktigt att
            det kommer till initiativ och beslut när det gäller gymnasieskolan.
            Det är en orimlig situation att så många elever tvingas lämna
            skolan med icke godkända betyg.
          </note>
          <note>
            Den här helhetssynen är också anledningen till att
          </note>
          <note>
            Centerpartiet så hårt har drivit kravet på tioårig grundskola.
            Detta är också en del i ett synsätt där förskolans pedagogik kan
            samverka med skolans genom en annan inriktning under det första
            året i skolan. Det är synd att regeringen inte i riksdagen har
            utnyttjat möjligheten till majoritet för en tioårig grundskola.
            I stället har man alltför mycket lutat sig mot eller backat inför
            de krav som inte minst Kommunförbundet har drivit - jag är inte
            lika säker på att kommunerna också har drivit det - till nackdel
            för alla elever som skulle ha haft nytta av en tioårig grundskola.
          </note>
          <note>
            Den andra hörnstenen är valfriheten och mångfalden. Det är naturligtvis
            ingen nyhet att detta är en viktig del av Centerpartiets utbildningspolitik.
            Ett exempel är den stora strid som har rått om de fristående skolornas
            ställning. För oss i Centerpartiet är det ett självklart och oavvisligt
            krav att de fristående skolorna ges tillräckliga förutsättningar
            för sitt liv och sin verksamhet, så att det verkligen finns en
            ordentlig valfrihet för elever som vill välja fristående skolor.
          </note>
          <note>
            Ett annat exempel är striden om forskningsfinansieringen. Centerpartiet
            har benhårt hållit fast vid principen om flera av varandra oberoende
            finansieringskällor för forskningen. Vi hade nyss ännu en votering
            i den sorgliga frågan om forskningsstiftelserna.
          </note>
          <note>
            Den tredje hörnstenen för Centerpartiets utbildningspolitik är
            kravet på likvärdiga villkor. I det samhälle som vi nu ser växa
            fram kommer alltfler människor att vara beroende av att det verkligen
            blir tillräckliga möjligheter till kunskapsförmedling och utbildning.
            Det är enligt min mening viktigt att framhålla att kunskap och
            kompetens är något som man inte bara skaffar sig genom formell
            utbildning, men utbildning är det absolut avgörande.
          </note>
          <note>
            I den nya tid som vi går in i tror jag att traditionell fördelningspolitik,
            bidrag till utsatta grupper etc., kommer att spela en mindre roll.
            Däremot kommer utbildningen som ett av de viktigaste verktygen
            för att skapa jämlikhet att bara öka i betydelse.
          </note>
          <note>
            Jag tror att det är den nya tidens viktigaste verktyg för jämlikhet.
            Det betyder inte likhet. Det var just det som var poängen med
            ordet likvärdighet. Det kan vara mycket olika - olika för olika
            människor, olika för olika delar av landet och olika för olika
            skolor -
          </note>
          <note>
            men likvärdigt.
          </note>
          <note>
            Ett exempel på detta är ju kampen från Centerpartiets sida för
            de nya eller de mindre och medelstora högskolorna. De har visat
            sig vara utmärkta när det gäller att komma en bit på väg för att
            rätta till den sociala snedrekryteringen till högskolan.
          </note>
          <note>
            Den statistik som vi har från SCB visar ju att andelen nybörjare
            under 25 år från lägre tjänstemannaoch arbetarfamiljer har varit
            50 % vid de mindre och medelstora högskolorna under 90-talets
            början men bara 35 % vid universiteten. De nya högskolorna spelar
            en stor roll för att komma åt den sociala snedrekryteringen till
            den högre utbildningen. Men jag tror att en viktig principiell
            skillnad allt tydligare kommer att visa sig i fråga om hur vi
            vill komma till rätta med snedrekryteringen. Jag tror att det
            är viktigt att inte minst Socialdemokraterna funderar igenom sina
            ståndpunkter och gör ett vettigt ställningstagande.
          </note>
          <note>
            Frågan är ju: Skall vi klara att komma till rätta med problemen
            genom att sänka ribban när det gäller kvalitet, kunskap och tillträdeskrav
            till högre utbildning, eller skall vi komma till rätta med den
            sociala snedrekryteringen genom att hjälpa fler att komma upp
            till en rimligt högt satt ribba? Ett av felen som den socialdemokratiska
            regeringen nu är på väg att göra är att den väljer att sänka ribban
            i stället för att i tillräcklig utsträckning hjälpa fler att komma
            upp till en hög nivå. Ett exempel på detta är inte minst diskussionen
            som har gällt kravet på att ha godkänt i gymnasieskolans kärnämnen
            för tillträde till högskolan. Jag tycker att det skulle vara klokt
            av regeringen att tänka om i den frågan, eftersom det är en mycket
            viktig principiell fråga - om man sänker ribban, vilket jag tycker
            är fel, eller om man hjälper fler att komma över en rimligt högt
            satt ribba.
          </note>
          <note>
            Den fjärde hörnstenen som jag vill beskriva för
          </note>
          <note>
            Centerpartiets del gäller kravet på decentralisering.
          </note>
          <note>
            Det är därför som vi har ansett det vara riktigt att satsa på
            utvecklingen av skolan lokalt genom att utveckla kommunernas ansvar
            för skolan. Det är fullständigt fel väg, som jag ser det, när
            Moderaterna nu börjar vägen tillbaka till ett förstatligande av
            skolan.
          </note>
          <note>
            Vi har ju haft en stor debatt, där inte minst vi från
          </note>
          <note>
            Centerpartiet har varit emot alla försök till förstatligande
            av forskningsstiftelserna. Men vi är självklart också mot alla
            försök att förstatliga grundskolan i landet. Moderaterna gör det
            här smygvägen genom att föreslå en nationell skolpeng, som man
            kallar den.
          </note>
          <note>
            Men bakom det döljer sig att man vill lägga alla pengar centralt
            hos staten. Det är självklart att om staten skall fördela pengarna
            måste staten på sikt också bestämma över pengarna. Det innebär
            så småningom också ett förstatligande av besluten, vilket vi tycker
            är felaktigt.
          </note>
          <note>
            Vårt krav på decentralisering gäller också möjligheten att flytta
            än fler beslut ut till varje skola. Det är också därför som vi
            så hårt har slagits för ett ökat föräldrastyre i skolorna runt
            om i landet.
          </note>
          <note>
            En del i decentraliseringskraven har också varit kraven på utbyggnad
            av de mindre och medelstora högskolorna, där vi har vunnit stora
            segrar, dels genom att det blir så många fler platser, dels genom
            att det äntligen blir fasta forskningsresurser till högskolorna.
            Jag menar att det i själva verket är det viktiga kvalitetssprång
            som vi kan göra, att inte bara bygga nya platser utan att också
            ge möjlighet för ny forskning vid de nya högskolorna.
          </note>
          <note>
            Vi från Centerpartiet vill även åstadkomma en stegvis höjning
            av kvaliteten vid de nya högskolorna.
          </note>
          <note>
            Det är därför som vi föreslår det som vi kallar för en kvalificeringstrappa.
            Jag skall komma tillbaka till det i den senare debatten om högre
            utbildning som vi skall ha, men jag vill ta upp någon viktig principiell
            aspekt.
          </note>
          <note>
            Jag tycker att regeringen begår ett misstag när den inte tillräckligt
            tydligt ger de små högskolor som inte väljer att satsa på universitetsstatus
            chans till examination i forskarutbildningen. Jag nämnde tidigare
            i debatten och jag vill göra det igen att den professor som flyttar
            från Stockholm, och har rätt att examinera universitetselever
            i Stockholm, till Kalmar eller någon annanstans där det finns
            en högskola som i sig kan ha fullt tillräckligt kvalificerad forskarutbildning
            som i sig skulle kunna ha fullt tillräckligt kvalificerade satsningar
            på forskning, har ändå inte rätt att examinera i forskarutbildningen.
            Kan det vara riktigt? Tänker regeringen göra något åt det problemet?
          </note>
          <note type="speaker">
            Anf. 30 BEATRICE ASK (m) replik:
          </note>
          <note>
            Herr talman! Andreas Carlgren sade att Moderaterna är på väg
            mot ett förstatligande av skolan. Jag har hört det tidigare. Det
            är totalt fel. Jag vet inte om
          </note>
          <note>
            Andreas Carlgren och jag pratar förbi varandra, men han kan ändå
            inte mena att den skolpeng som vi tidigare förordade gentemot
            de fristående skolorna innebar att vi ägnade oss åt förstatligande
            av friskolorna.
          </note>
          <note>
            Tvärtom är det så att verklig decentralisering, som jag tror
            är viktig, handlar om att besluten skall fattas mer eller mindre
            i den egentliga verksamheten. En väsentlig del när det gäller
            besluten handlar nog om pengar som skall användas i verksamheten.
            Då menar vi att en nationell skolpeng rätt hanterad skulle kunna
            få ut makten ännu mer än vad som i dag är fallet. Detta är poängen.
          </note>
          <note>
            Det som jag ser som ett bekymmer i dag är att kommunledningen
            ofta sitter på huvuddelen av pengarna och att det är ganska svårt
            för skolorna att också få en rättmätig del av de resurser som
            de borde kunna få. Det försvårar och byråkratiserar en utveckling
            av skolverksamheten som jag tror är till men för eleverna.
          </note>
          <note type="speaker">
            Anf. 31 ANDREAS CARLGREN (c) replik:
          </note>
          <note>
            Herr talman! Jag tar upp denna fråga därför att jag menar att
            den är principiellt viktig.
          </note>
          <note>
            Beatrice Ask säger att det inte innebär något förstatligande.
            Hur är det möjligt? Svara på frågan: Hur kan man lägga alla pengar
            för grundskolan hos staten utan att förstatliga grundskolan? Är
            det på sikt en rimlig ordning att staten fördelar alla pengar
            men att någon annan fattar beslut om hur de skall användas?
          </note>
          <note>
            Har Moderaterna inte lärt sig att det är just detta som har blivit
            så dyrt för den offentliga sektorn, dvs. att den delar ut pengar
            på en nivå men fattar besluten på en annan? Den som bestämmer
            över pengarna har inte ansvaret för att se till att pengarna räcker.
            Den som skall se till att pengarna räcker har inte ansvaret för
            att bestämma över pengarna. Jag påstår att ni på sikt kommer att
            tvinga fram ett förstatligande av grundskolan om ni skulle lyckas
            driva igenom er linje. Nu tror jag inte att ni kan det, därför
            att det inte finns något annat parti som stöder denna linje.
          </note>
          <note>
            Dessutom menar jag att ett fullföljande av den linjen skulle
            vara ett svek mot de fristående skolorna.
          </note>
          <note>
            Kampen som vi har haft har ju gällt att kommunerna skall ge tillräckligt
            med pengar till de fristående skolorna. Om det har Centerpartiet,
            Folkpartiet, Kristdemokraterna och jag har trott även Moderaterna
            varit överens. Men denna linje innebär något annat. Den innebär
            att man lägger alla pengar hos staten och att man sedan fördelar
            pengarna på ett annat sätt. Då spricker ju enigheten om att man
            skall hjälpa de fristående skolorna med tillräckliga insatser.
          </note>
          <note type="speaker">
            Anf. 32 BEATRICE ASK (m) replik:
          </note>
          <note>
            Herr talman! Jag tror inte att vår enighet när det gäller friskolorna
            kommer att spricka. Men vi kommer säkert att även i fortsättningen
            debattera hur man bäst ger dem rimliga villkor.
          </note>
          <note>
            När vi moderater talar om en nationell skolpeng talar vi inte
            om att alla pengar skall ligga hos staten.
          </note>
          <note>
            Om Andreas Carlgren tror det har han inte läst våra motioner.
            Men vi tror att en mycket stor del av resurserna skall ligga där
            och att de skall följa eleven till den skola som han eller hon
            har valt. Som det i dag är har det nämligen visat sig att kommunerna
            på kommunledningsnivå frestas att använda utbildningspengar till
            snöskottning och frestas till att prioritera vissa skolor framför
            andra på ett sätt som icke är riktigt bra ur utbildningssynpunkt.
            Det är detta som vi tror är viktigt att man kommer till rätta
            med. Vi vill i vart fall åstadkomma ytterligare decentralisering.
            Det vore mig mycket främmande att förorda något som jag i något
            fall trodde skulle kunna innebära ett förstatligande. Jag skulle
            inte ens kunna drömma om att föreslå något sådant. Jag tror på
            att se till att decentraliseringen inte stannar på kommunnivå.
            Det har den nu gjort, till men för undervisningen vid många skolor
            i dag.
          </note>
          <note type="speaker">
            Anf. 33 ANDREAS CARLGREN (c) replik:
          </note>
          <note>
            Herr talman! Om den sista delen är vi överens.
          </note>
          <note>
            Det framgick av det jag sade att vi i Centern vill decentralisera
            längre. Vi vill inte att det skall göras halt vid kommunnivån.
            Flytta fler beslut till medborgarna, till skolorna osv!
          </note>
          <note>
            Men det är inte det som diskussionen gäller nu.
          </note>
          <note>
            Den gäller att Moderaterna faktiskt föreslår att pengar från
            kommunerna skall förstatligas. Nu backar Beatrice Ask och säger
            att det endast gäller "en stor del". Ja
          </note>
          <note>
            - men frågan kvarstår, och Beatrice Ask undviker konsekvent att
            svara på den. Är det möjligt att lägga pengar hos staten men samtidigt
            inte låta staten bestämma över pengarna? Är det inte just det
            vi har sett alldeles för mycket av i offentlig sektor - att besluten
            över pengarna inte hänger ihop och att det därför också har lett
            till raserad ekonomi.
          </note>
          <note>
            Jag tror inte att detta system kommer att vara möjligt i det
            här fallet. Jag tror också att det är svårt för den som vill verka
            för decentralisering att säga att om man lägger besluten lokalt
            så kan kommunerna inte välja mellan skola och snöskottning. Om
            inte ens kommunerna klarar att göra det valet är det svårt även
            för dem på nivåer längre ned att göra det. Argumentationen hänger
            inte ihop, utan den är ganska inkonsekvent. Vi hoppas att Moderaterna
            ändrar sig. Jag tror att det vore bra för saken.
          </note>
          <note type="speaker">
            Anf. 34 MARGITTA EDGREN (fp):
          </note>
          <note>
            Herr talman! Utbildningsväsendet skall tillsammans med föräldrar,
            förskola och grundskola förmedla direkta kunskaper, men förhoppningsvis
            också en människosyn präglad av humanism. De förmedlar också civilkurage
            och globalt ansvarstagande, och förhoppningsvis även en insikt
            om att vi människor lär i skolan, men också på många andra platser.
            Vi lär av livet, av kompisar, på fritiden och i kontakt med andra
            människor här och i andra länder. Detta är en utgångspunkt och
            en insikt som måste prägla undervisning, utbildningsadministration
            och utbildningsbeslut på alla nivåer. För att nå denna insikt
            förutsätts det att man har gedigna kunskaper och erfarenheter,
            men det krävs också en bildning och en vidsynthet på alla nivåer
            för att detta skall komma fram.
          </note>
          <note>
            Det viktigaste för liberal utbildningspolitik är alltid den individuella
            människan. Det är hennes behov som står i centrum, och därför
            tycker vi i Folkpartiet att det också är skolans roll att förmedla
            och vidmakthålla den lust att lära - jag har sagt det här många
            gånger förut, och jag vill säga det om igen - som små barn har
            i förskolan och som sjuåringar har när de börjar skolan. Skolan
            skall se till att den lusten förstärks och inte försvinner. Detta
            är förutsättningen för att vi skall nå målet om ett livslångt
            lärande.
          </note>
          <note>
            Under åren har Folkpartiet liberalerna medverkat till att modernisera
            utbildningsväsendet på alla nivåer för att göra det tillgängligt
            för fler. Skälen är väl kända: En ny tid med nya förutsättningar
            måste ha ett utbildningsväsende som tar hänsyn till dessa nya
            förutsättningar och som använder sig av alla medborgare. Detta
            gäller allt från förskola till högskola.
          </note>
          <note>
            Världen är mer komplex nu - i alla fall når komplexiteten oss
            alla lättare. Internationella resultat och signaler blir delar
            av oss. Vi i är Sverige en mycket liten del av en mycket stor
            marknad för utbildning där våra barnbarn kommer att röra sig mellan
            olika länders utbildningssystem med en lätthet som är otänkbar
            för oss. De kommer att välja det som passar dem - att bo kvar
            i Sverige och läsa i England eller att tvärtom bosätta sig någon
            annanstans men tack vare tekniska hjälpmedel kunna följa en utbildning
            i Sverige. Därför anser jag att vi måste bejaka distansutbildning
            inte bara på högskolenivå utan genom hela vårt skolsystem. Vi
            måste se det som ett självklart alternativ till utbildning.
          </note>
          <note>
            Jag tror också att ett treterminssystem för hela skolan kommer
            att utvecklas på sikt. Lokaler och utrustning är så dyra och blir
            så snabbt omoderna att det är en ekonomisk nödvändighet att de
            också används på ett bättre sätt så att lokalerna inte står tomma
            under flera månader per år. Detta underlättas av att lärarna får
            andra villkor för sin anställning. Högskolan är t.ex. inte längre
            ett elfenbenstorn, utan en bubblande, sjudande kittel där män
            och kvinnor stannar under en kortare eller längre tid. Den är
            en kittel de återkommer till och aldrig tappar kontakten med eftersom
            den drar och lockar med nya kunskaper och nya möjligheter. Därför
            är det viktigt att den frihet som högskolorna har fått på senare
            tid - under 90-
          </note>
          <note>
            talet - att pröva, experimentera, ta eget ansvar och ha egna
            befogenheter inte försvinner. I denna de nya möjligheternas framtid
            är det viktigt att få göra misstag och att ta ansvar för sina
            misstag men också att få lära av dem så att man inte gör dem en
            gång till.
          </note>
          <note>
            Jag anser att Socialdemokraterna sedan regeringsskiftet på många
            sätt, genom återställare t.ex., visat en stark vilja att centralstyra
            och likrikta som för mig är fullkomligt otänkbar. Jag kan inte
            riktigt förstå hur
          </note>
          <note>
            Socialdemokraterna i denna värld av möjligheter och allt större
            internationell spridning och influens kan tro att detta är framtiden.
            Det är mångfald som är framtiden!
          </note>
          <note>
            Herr talman! Jag skall lyfta fram en uppgift som man talar alldeles
            för sällan om. Det gäller högskolans uppgift att forma människor
            till kritiska granskare och att ge unga människor verktyg till
            att ifrågasätta profeter intill dess att äktheten är bevisad.
            De skall kunna visa en sund skepticism mot det högljudda och det
            pockande och få en förmåga att lyssna till det lågmälda - det
            som måste lockas fram.
          </note>
          <note>
            Under många år har jag sparat ett litet papper med något jag
            skrev upp en gång efter att ha lyssnat till
          </note>
          <note>
            Gudmund Hernes, före detta utbildningsminister i
          </note>
          <note>
            Norge. I ett tal sade han: En av uppgifterna hos skolsystemet
            - han poängterade kanske framför allt högskola och universitet
            - är att det skall lära studenterna att tänka stort och kritiskt,
            att känna varmt, empatiskt och tolerant, att handla självständigt
            och tydligt, att tala med precision och enkelhet och att skriva
            så att andra förstår. Jag hoppas att ni delar min fascination
            över denna målbeskrivning, som nu också finns i kammarens protokoll.
            Men för att nå detta mål måste vi slå sönder många strukturer,
            som är motståndskraftiga mot alla försök att slå sönder dem.
          </note>
          <note>
            Ett exempel är det som Andreas Carlgren tog upp
          </note>
          <note>
            - den sociala snedrekryteringen. Den är fortfarande stor, trots
            att det nu finns regionala högskolor med bra kanaler till det
            omgivande samhället som fungerar som kunskapscentrum för fort-
            och vidareutbildning.
          </note>
          <note>
            Undersökningar visar att närhet till en högskola är viktigt för
            ungdomar från miljöer där man inte är van vid längre studier.
            Men det räcker tydligen inte. Det handlar om svårfångade frågor.
            Jag är övertygad om att man måste starta tidigt i utbildningssystemet
            så att man redan i förskola, grundskola och gymnasium uppmuntrar
            till vidare studier och uppmuntrar lusten att lära.
          </note>
          <note>
            När det gäller den sociala snedrekryteringen tror jag precis
            som Andreas Carlgren att det är fel väg att gå att sänka ribban.
            Jag vill gärna ha en diskussion med ministrarna, som förhoppningsvis
            går upp i diskussionen, om hur de ser på frågan om hur vi skall
            komma åt den sociala snedrekryteringen, i den mån det går att
            göra det med politiska beslut.
          </note>
          <note>
            Ett annat exempel på en sådan här svårslagen struktur är den
            manliga strukturen inom systemet, främst inom högskolan. Den leder
            till att det fortfarande bara är 7 % av professorerna som är kvinnor.
          </note>
          <note>
            Endast till 20 % av alla utbildningsprogram är andelen sökande
            män och kvinnor ungefär lika stora.
          </note>
          <note>
            Kvinnor finns förvisso, men oftast i korta, traditionellt kvinnliga
            utbildningar. För ingenjörsutbildningen, som är den tekniska utbildning
            som har expanderat mest, har andelen sökande kvinnor konstant
            legat på
          </note>
          <note>
            17 % sedan slutet av 1980-talet. Andelen kvinnor som söker till
            civilingenjörsutbildningen ligger sedan tio år tillbaka på 20
            %. Ändå skall vi inte luras av siffrorna.
          </note>
          <note>
            Det är stor obalans mellan olika inriktningar. För kemi handlar
            det om runt 50 %, för datateknik maximalt 10 %.
          </note>
          <note>
            Vi vet fortfarande inte om basåret som inrättades
          </note>
          <note>
            1992 verkligen leder till en jämnare könsfördelning inom tekniska
            utbildningar.
          </note>
          <note>
            Återigen: Förutsättningarna för att kvinnor och män skall söka
            till tekniska utbildningar eller till vårdutbildningar i lika
            stor utsträckning bygger man upp redan i förskolan. Det är jag
            övertygad om. Man bygger upp dem hemma, i förskolan och i grundskolan
            genom att barn behandlas jämställt hela vägen.
          </note>
          <note>
            Vi har faktiskt lärt oss att kampanjer för att ändra på detta
            har mycket kort verkningstid om man inte samtidigt genomför förändringar,
            på alla nivåer, av utbildningarnas inneboende kultur. Det gäller
            för läraren att aktivt förändra pedagogik, metodik, innehåll av
            texter, val av material, seminarier osv. Jag tycker att det är
            viktigt, som motor för en förändring, att förändringar som genomförs
            är bra för kvinnor men också mycket bra för män.
          </note>
          <note>
            Herr talman! Jag står naturligtvis bakom allt vi har sagt i det
            här betänkandet, men jag yrkar bifall till reservation nr 3, mom.
            7 och 60 i betänkandet.
          </note>
          <note type="speaker">
            Anf. 35 BRITT-MARIE DANESTIG-OLOFSSON (v):
          </note>
          <note>
            Herr talman! Jag vill börja med att kort kommentera några av
            de tidigare inläggen. Det är ju så att man kan inte begära replik
            på repliken.
          </note>
          <note>
            Jag vet inte om Rune Rydén är närvarande, men jag skulle vilja
            säga att jag tycker att det är tråkigt att
          </note>
          <note>
            Rune Rydén, som jag upplever som en mycket nyanserad person,
            hjälper till att underbygga mytbildningen om forskarflykten. Han
            använder sig av så enkla orsakssamband som att en eventuell forskarflykt
            skulle bero på skatterna i Sverige.
          </note>
          <note type="speaker">
            Anf. 36 TREDJE VICE TALMANNEN:
          </note>
          <note>
            Jag måste erinra Britt-Marie Danestig-Olofsson om att Rune Rydén
            inte deltar i denna del av debatten.
          </note>
          <note type="speaker">
            Anf. 37 BRITT-MARIE DANESTIG-OLOFSSON (v):
          </note>
          <note>
            Herr talman! Beatrice Ask är i alla fall här. Hon nämnde att
            jag gav regeringen och utbildningsministern beröm för att man
            så skyndsamt har försökt lösa problemet med forskningsstiftelsernas
            styrelser.
          </note>
          <note>
            Jag tycker att det är bra av omsorg om forskningen. Det har funnits
            och finns en väldigt stor oro bland forskare, och det är inte
            någon som tjänar på den oron. Jag tycker därför att det är bra
            att den här frågan blir löst så snart som möjligt. Det är bra
            att det blir arbetsro inom forskarvärlden så att vi får möjlighet
            att påbörja diskussionerna om hur man skall kompensera de stora
            nedskärningarna när det gäller fakultetsanslagen, forskningsråden
            och sektorsorganen, som Socialdemokraterna och Centerpartiet har
            fattat beslut om.
          </note>
          <note>
            Till Andreas Carlgren skulle jag vilja säga att jag tycker att
            Centerpartiets politik ibland blir motsägelsefull. Jag förstod
            lika litet som många andra det här med den centralstyrda skolan
            som hör ihop med skolpengen och förhållandet till friskolorna.
            Jag förstår inte att Centerpartiet, som säger sig förespråka en
            decentralisering - en av grundpelarna i centerpartistisk politik
            - samtidigt kan ha så lågt förtroende i vissa frågor för kommunalpolitiker.
            De måste man ju i andra sammanhang ändå ha förtroende för. Jag
            undrar varför man gör detta undantag för de fristående skolorna.
            Det är motsägelsefullt.
          </note>
          <note>
            Jag tycker att Centerpartiets politik när det gäller forskningsfinansieringen,
            som Andreas Carlgren tog upp, också innehåller markanta motsägelser.
            Jag vill igen påminna Andreas Carlgren om att under innevarande
            budgetår - alltså det budgetår som vi är inne på, dvs. 1995/96
            - yrkade Centerpartiet inte bifall till sin egen partimotion om
            höjda anslag till forskningsråden och fakulteten. I stället stod
            man vid det tillfället bakom de stora nedskärningar som det fattades
            beslut om som drabbade just de här organen.
          </note>
          <note>
            Centerpartiet står bakom regeringens budgetproposition och de
            beslut som har fattats. Det måste ju innebära att man står bakom
            inte bara nedskärningarna utan också de textavsnitt i propositionen
            som talar om en kompensation från forskningsstiftelserna.
          </note>
          <note>
            Jag skulle vilja fråga Andreas Carlgren: Finns det inte skäl
            att anta att förändringarna i stiftelsestyrelserna nu kommer att
            underlätta för möjligheten till en senare kompensation från forskningsstiftelserna?
            Om inte, vad är det då Andreas Carlgren stöder sig på?
          </note>
          <note>
            Margitta Edgren pratade om vad skolan skall förmedla. Jag tror
            att jag förstår vad Margitta Edgren menar, men jag tycker att
            just detta att förmedla kunskaper är litet främmande för mig.
            Jag tror att en lärares viktigaste uppgift är att underlätta och
            skapa förutsättningar för inlärning. Lär sig tror jag att eleverna
            gör själva. Annars kan vi lätt invaggas i en förhoppning om att
            vi kan lära eleverna. Det är ungefär som i historien om lille
            Viktor som sade till sin kompis att han hade lärt hunden Pricken
            att vissla.
          </note>
          <note>
            Kompisen svarade att han inte hade hört hunden vissla. Viktor
            svarade: Jag sade att jag har lärt honom, inte att han har lärt
            sig.
          </note>
          <note>
            Ungefär där finns skillnaden i synsätt.
          </note>
          <note>
            Jag tycker att skolan skall lära för livet. Men jag tycker också
            att skolan är själva livet. Skolan skall präglas av detta faktum,
            av allt det som hör livet till:
          </note>
          <note>
            att ta ställning, att vara tydlig, att ha mod att tala, att växa,
            att få lära sig att kommunicera inte bara verbalt och skriftligt
            utan med alla andra medel som står till buds. Hela den skapande
            människan skall tas till vara.
          </note>
          <note>
            Så något om anslagen under utgiftsområde 16. Jag vill bara kommentera
            dem litet kort.
          </note>
          <note>
            Vänsterpartiets utgiftsramar för det här utgiftsområdet ligger
            390 miljoner över det som nu har beslutats. Vi har bl.a. helt
            avvisat alla nedskärningar inom områden som rör elever med handikapp.
            Vi har också föreslagit att man skall lägga ytterligare 30 miljoner
            på skolforskningen. Det måste jag kommentera litet grand.
          </note>
          <note>
            Vi tycker att läraryrket måste forskningsanknytas.
          </note>
          <note>
            Men även forskningen bör i högre grad vara grundutbildningsanknuten
            och därför organiseras i anslutning till lärarutbildningarna så
            att de kan fungera som en förmedlande länk mellan utvecklingsarbetet
            i skolan och de olika forskningsinriktningarna inom högskolan.
          </note>
          <note>
            Vi tycker att man behöver en väl utbyggd forskning om lärandet
            och lärandets villkor. Skolverkets forskningsprogram skall ju
            öka den vetenskapligt grundade kunskapen om skolan och skolans
            resultat och också sprida forskningsresulat. Det är oerhört viktigt,
            särskilt nu när många säger att skolan befinner sig i en expansiv
            utvecklingsfas, men som också innehåller moment av kris.
          </note>
          <note>
            I ett sådant finansiellt läge som kommunerna befinner sig i och
            när de mer eller mindre tvingas pröva nya förhållningssätt, är
            det oerhört betydelsefullt att de prioriteringar som görs är kloka
            och genomtänkta.
          </note>
          <note>
            Då kan kommunerna använda de knappa resurserna så effektivt som
            möjligt, dvs. göra rätt saker på rätt sätt.
          </note>
          <note>
            Vi anser exempelvis att det är angeläget att bygga upp databaser
            med longitudinell forskning för att få bättre kunskaper om vilka
            insatser som ger bäst resultat för barn som far riktigt illa.
            I dag vet vi egentligen alldeles för litet om vilka åtgärder som
            bör prioriteras i arbetet med barn med särskilda behov. Därför
            blev jag så förvånad när jag läste propositionen och kom underfund
            med att regeringen vill spara 20 miljoner just på skolforskningen.
          </note>
          <note>
            Jag skulle vilja veta vilka motiven för en så pass kraftig nedskärning
            är. Det räcker inte då att litet allmänt hänvisa till det finansiella
            läget. Jag vill veta vilka prioriteringar regeringen har gjort
            och varför.
          </note>
          <note>
            Vi har tagit upp forskningsfinansieringen vid flera olika tillfällen,
            men jag vill säga att vi har följt en konsekvent linje. Redan
            när riksdagen tog innevarande budget, för 1995/96, accepterade
            vi inte nedskärningarna vare sig för fakulteterna eller forskningsråden.
            Vid det tillfället var det endast Vänsterpartiet och Moderaterna
            som reserverade sig mot nedskärningarna. Övriga oppositionspartier
            var tysta.
          </note>
          <note>
            Vi ansåg redan då att det var olämpligt att genomföra så pass
            omfattande besparingsprogram innan formerna för hur en eventuell
            kompensation från forskningsstiftelserna skall kunna ske hade
            klargjorts.
          </note>
          <note>
            I årets budgetproposition för 1997 har anslagen minskats med
            ytterligare 100 miljoner kronor för fakulteterna och med bortemot
            500 miljoner kronor för forskningsråden och sektorsorganen.
          </note>
          <note>
            Också detta har vi kraftigt avvisat och tagit avstånd från. Vi
            vill i stället lägga 100 miljoner mer till fakulteterna och 225
            miljoner mer till forskningsråden.
          </note>
          <note>
            Jag har tidigare berört det viktiga i att också grundforskningen
            får en mera tydlig ställning. Den bidrar effektivt till att lägga
            den nödvändiga kunskapsbasen för samhällsutvecklingen, och den
            skapar också handlingsalternativ inför en framtid som vi faktiskt
            vet väldigt litet om. Men det tycks som om
          </note>
          <note>
            Socialdemokraterna och Centern bortser från att grundforskningen
            är basen också för mycket av den tillämpningsnära forskningen
            och den industriella utvecklingen. Med detta slutar jag.
          </note>
          <note type="speaker">
            Anf. 38 ANDREAS CARLGREN (c) replik:
          </note>
          <note>
            Herr talman! Britt-Marie Danestig-Olofsson kör med det gamla
            vanliga knepet att säga att man inte förstår och att det var så
            förvirrat. Man hoppas att publiken inte skall ha hört vad som
            faktiskt sades, och då kan den möjligen tro att det var förvirrat.
          </note>
          <note>
            Men jag tror inte alls att det var svårt att förstå.
          </note>
          <note>
            Jag sade att beslut om grundskolan skall ligga så lokalt som
            möjligt. Flytta inte beslut från kommunerna upp till staten! Flytta
            därmot ned beslut från kommunerna till varje skola. Ge föräldrarna
            större möjlighet till inflytande i skolan. Låt också elever och
            föräldrar få större möjligheter att välja skola. Så enkelt var
            det, och jag tror att det är ganska lätt att förstå -
          </note>
          <note>
            om man vill.
          </note>
          <note>
            Det andra som Britt-Marie Danestig-Olofsson tog upp var besparingarna
            på forskningsområdet. Vänsterpartiet har ju alltid mer pengar
            till allting, så det är lättare att i varje debatt vara mer välvillig
            än motdebattörerna. Men poängen är trots allt helheten. Det är
            inte lika lätt om man skall få helheten att gå ihop.
          </note>
          <note>
            Vi kan stå här debatt efter debatt och diskutera detta om vi
            inte någon gång kommer överens om grundfakta. Nu skall jag be
            Britt-Marie Danestig-
          </note>
          <note>
            Olofsson svara på en fråga: Förnekar hon att det blir mer pengar
            till forskning genom statliga anslag, genom anslag från forskningsstiftelserna
            och genom
          </note>
          <note>
            EU-medel? Finns det mer pengar än tidigare eller förnekar hon
            det?
          </note>
          <note>
            Detta är ju förutsättningen för debatten. Annars kan vi fortsätta
            att banka varandra i huvudet och aldrig komma vidare.
          </note>
          <note>
            Till sist skall jag säga något om forskningsstiftelserna. Vänsterpartiets
            insats i sammanhanget var ju att göra det möjligt för regeringen
            att avsätta samtliga i styrelserna. Nu gör inte regeringen det,
            och då applåderar Britt-Marie Danestig-Olofsson. Folk får väl
            själva bedöma om det är konsekvent eller inte.
          </note>
          <note type="speaker">
            Anf. 39 BRITT-MARIE DANESTIG-OLOFSSON (v) replik:
          </note>
          <note>
            Herr talman! Andreas Carlgren måste ha missat någonting. Jag
            sade inte att det var svårt att förstå. Jag sade att Centerpartiets
            politik är motsägelsefull, och det är inte riktigt samma sak.
          </note>
          <note>
            Jag håller med Andreas Carlgren i fråga om decentraliseringen
            av beslut till kommuner och till enskilda skolor. Vi delar den
            uppfattningen. Men jag tycker att den uppfattningen rimmar så
            illa med den linje som Centerpartiet har företrätt när det gäller
            de fristående skolorna.
          </note>
          <note>
            Vänsterpartiet har inte mera pengar, men Vänsterpartiet bedriver
            en annan ekonomisk politisk och drar andra slutsatser av det som
            händer i vårt samhälle. Vi är mycket mer oroade över den dramatiskt
            raserade välfärden och de dramatiskt höjda arbetslöshetssiffrorna.
          </note>
          <note>
            Vi vill alltså ha en lugnare takt med besparingarna, där man
            inte enbart fokuserar intresset på att få ned inflationen och
            bekämpa den. Vi tror att det i längden kommer visa sig vara en
            klok ekonomisk politik. Jag vill påminna Andreas Carlgren om att
            vi inte är ensamma om att tycka så. Vi har stora delar av det
            ekonomiska etablissemanget och forskarna med oss i dessa tankar.
          </note>
          <note type="speaker">
            Anf. 40 ANDREAS CARLGREN (c) replik:
          </note>
          <note>
            Herr talman! Försök inte, Britt-Marie Danestig-
          </note>
          <note>
            Olofsson, att få det att framstå som att vi vore mindre oroade
            över arbetslösheten! Men det var inte vad debatten gällde.
          </note>
          <note>
            Jag märker att Britt-Marie Danestig-Olofsson retirerar. Hon svarar
            inte på frågan om forskningsresurserna har minskat eller ökat.
            Det var det frågan gällde.
          </note>
          <note>
            Är vi överens om att forskningsresurserna har ökat till följd
            av statliga insatser, forskningsstiftelsernas insatser och EU-medel?
          </note>
          <note>
            Nu tänker väl Britt-Marie Danestig-Olofsson svara när jag inte
            längre har någon replik. Det är också ett känt knep. Hon är en
            duktig debattör, men hon svarar inte på frågorna.
          </note>
          <note>
            Påstå inte att vi står bakom texterna i budgetpropositionen i
            delen om forskningsstiftelserna! Det är mer än väl klargjort att
            vi inte gör det.
          </note>
          <note>
            Er insats i sammanhanget var att ni gav regeringen möjlighet
            att avsätta samtliga ledamöter i styrelserna.
          </note>
          <note>
            Nu blir det inte så, och det tycker jag är bra. Det är trots
            allt ett steg i rätt riktning. Men det är just för att regeringen
            inte gjorde det som Vänsterpartiet gav möjlighet till - inte för
            att man följde Vänsterpartiets förslag.
          </note>
          <note>
            Britt-Marie Danestig-Olofsson applåderar dock nu också, och det
            är bara för regeringen att slicka i sig berömmet. Den får ju beröm
            hur den än gör.
          </note>
          <note type="speaker">
            Anf. 41 BRITT-MARIE DANESTIG-OLOFSSON (v) replik:
          </note>
          <note>
            Herr talman! Jag skall svara på Andreas Carlgrens fråga.
          </note>
          <note>
            Nej, men resurserna är mycket ojämnt fördelade.
          </note>
          <note>
            Det är det som vi har pekat på.
          </note>
          <note>
            Jag vill också svara när det gäller överenskommelsen med Socialdemokraterna.
            I överenskommelsen drev Vänsterpartiet frågan att det skulle finnas
            kontinuitet i beslutsfattandet, alltså att det inte skulle vara
            möjligt att byta ut hela styrelser. Det hade varit synnerligen
            olyckligt. Vi drev också jämställdhetsfrågorna när det gällde
            styrelsernas sammansättning, liksom möjligheten för forskarsamhället
            att få inflytande.
          </note>
          <note>
            Så kom inte och säg att Vänsterpartiet inte på något sätt har
            kunnat påverka dessa frågor! Jag känner mig fullständigt nöjd!
          </note>
          <note type="speaker">
            Anf. 42 MARGITTA EDGREN (fp) replik:
          </note>
          <note>
            Herr talman! Jag begärde ordet bara för att försäkra Britt-Marie
            Danestig-Olofsson att jag är väl medveten om skillnaden mellan
            att lära ut och lära in. Det gäller säkert inte bara kanariefåglar
            utan även barn och andra människor.
          </note>
          <note>
            När jag använde ordet förmedla utgick jag ifrån att lusten att
            lära är medfödd, men att ett barn genom barnomsorgen, förskola
            och skola kanske inte alltid själv kan skapa de situationer som
            krävs för att den här lusten skall utvecklas. Jag menar att det
            är lärarens uppgift att förmedla en pedagogisk miljö runt barnen
            så att de helt enkelt kan lära sig mer.
          </note>
          <note type="speaker">
            Anf. 43 BRITT-MARIE DANESTIG-OLOFSSON (v) replik:
          </note>
          <note>
            Herr talman! Jag tror att Margitta Edgren och jag har ganska
            lika uppfattning om barns möjligheter.
          </note>
          <note>
            Men när jag hör det här ordet kommer jag osökt att tänka på det
            som man en gång i den pedagogiska debatten kallade för förmedlingspedagogiken.
            Där såg man barnen ungefär som små krukor som man skulle fylla
            till bristningsgränsen.
          </note>
          <note>
            Jag tror också att det är oerhört viktigt att man tar vara på
            barns lust att lära och deras naturliga nyfikenhet. Ibland kan
            man fråga sig vad det är som händer ifrån det att den här glada
            sex-sjuåringen med sin ryggsäck på ryggen glatt dansar till skolan
            med väldigt stora förväntningar och en lust att få vara i skolan
            fram till att man ser tonåringen i årskurs 8-9 släpa sig fram
            med trötta steg till en skoldag som bara är en enda stor tråkighet.
            Vi behöver ha bättre kunskap om vad det är som händer för att
            kunna fatta beslut som kan möta dessa saker. Det var detta jag
            menade när vi pratade om skolforskningen.
          </note>
          <note type="speaker">
            Anf. 44 MARGITTA EDGREN (fp) replik:
          </note>
          <note>
            Herr talman! Vi vet ju faktiskt väldigt väl vad som händer. Med
            stigande ålder får den här gulliga sjuåringen med lust att lära
            allt mindre att säga till om i skolan. Det vet vi. Det är klart
            att man då tappar lusten att vara där. Vi vet väldigt mycket om
            vad vi borde förändra. Det behövs inte särskilt mycket ny forskning
            där. Det gäller att våga fatta de beslut som förändrar förutsättningarna
            så att den här lusten, piggheten, engagemanget och viljan att
            lära sig mer finns kvar. Vi vet vad som behövs, men det är så
            svårt att göra det. Jag hoppas att det beslut vi kanske skall
            diskutera mer sedan, dvs. en utredning av nya lärarutbildningar,
            kan bidra till att vi får en skola som bättre tar till vara den
            här lusten.
          </note>
          <note type="speaker">
            Anf. 45 BRITT-MARIE DANESTIG-OLOFSSON (v) replik:
          </note>
          <note>
            Herr talman! Jag delar uppfattningen att elevernas medbestämmande
            och inflytande är oerhört viktigt för trivseln och för att det
            skall fungera i skolan. Då menar jag det reella inflytande och
            inte bara den formella demokratin. Det handlar också om det som
            händer i klassrummet, hur man planerar undervisningen, på vilket
            sätt man angriper olika frågor, vad som är viktig kunskap och
            vad som är mindre viktig kunskap.
          </note>
          <note>
            Jag tror också att man måste förändra arbetsformerna. Skolan
            är ju så väldigt olika, och ibland kan det vara mördande tråkigt
            att vara i skolan. Jag tror att man måste förändra synsättet och
            förändra arbetsformerna.
          </note>
          <note>
            Detta hör ju också ihop med den brist på ekonomiska resurser
            och de kraftiga nedskärningar som kommunerna nu lever under. Detta
            gör att även skolorna har fått dragit in på väldigt mycket. Det
            finns ett missmod och en uppgivenhet hos personal, föräldrar och
            elever.
          </note>
          <note type="speaker">
            Anf. 46 GUNNAR GOUDE (mp):
          </note>
          <note>
            Herr talman! Skolan skall vara en skola för alla.
          </note>
          <note>
            Där skall barn med olika förutsättningar, från olika miljöer
            och med olika religionsinriktningar fostras till att leva tillsammans
            och ha respekt för varandras egenart. Skolan skall vara en arbetsplats
            dit alla går med glädje, där det finns en lust att lära och arbeta
            och där alla känner ansvar för varandra och för verksamheten.
            Skolan är landets största arbetsplats. Eftersom barn arbetar där,
            är det viktigt att ställa särskilt höga krav på skolans arbetsmiljö,
            både den fysiska och de psykosociala.
          </note>
          <note>
            En demokratisk grundsyn som utgår från att människan till sin
            natur är aktiv och vill vara deltagande skall prägla all utbildning.
            Kunskap om och vördnad för livet i ett brett ekologiskt perspektiv
            är en väsentlig del av det som eleverna skall bära med sig från
            skolan.
          </note>
          <note>
            Vi måste också förstå vår kulturella särart och de historiska
            skeenden som format vårt och andra människors liv i olika samhällen.
            Barnen behöver insikt i sin egen historia och vetskap om att de
            är med och formar framtiden. Ett brett och medmänskligt perspektiv
            på omvärlden är viktigt om denna framtid skall bli fredlig. Förståelsen
            och respekten för andra folk och kulturer är livsviktig. Idén
            om jämställdhet mellan könen måste förankras tidigt. Som individer
            behöver barnen tycka om sig själva sådana som de är. Barn som
            är starka och trygga i sig själva vågar också ge av sig själva.
            Ett medmänskligt perspektiv på omvärlden blir då möjligt.
          </note>
          <note>
            Undervisningen skall vara en växelverkan mellan teori och praktik
            och ge eleven kunskaper som är förankrade i verkligheten. Det
            estetiska och konstnärliga skall ingå som en naturlig del i arbetet
            och användas som uttrycksmedel och kunskapskälla av alla elever.
            Olika elever har olika förmåga och arbetstakt inom olika områden.
            Undervisningen skall så långt möjligt anpassas efter individens
            egen förmåga och läggning.
          </note>
          <note>
            Det här är litet grand av det som Miljöpartiet vill betona när
            det gäller utbildningens mål. Det står på intet sätt i något slags
            motsatsförhållande till vad som står i skollag, läroplan och olika
            skolplaner. Men det finns några faktorer som gör att det här inte
            gäller.
          </note>
          <note>
            Målen uppfylls inte i vår svenska skola i dag.
          </note>
          <note>
            Det är framför allt två saker som gör att det kärvar. Den ena
            är naturligtvis nedskärningarna. Nedskärningarna på skolan har
            varit mycket stora, det gäller framför allt grundskolan. Dessutom
            gäller det de mycket stora förändringar som har skett under de
            sista tio åren.
          </note>
          <note>
            Grundskolan har fått sina skolplaner och läroplaner förändrade
            för ganska länge sedan nu. Sedan har det skett en kommunalisering
            av grundskolan. Kommunerna håller fortfarande på att lära sig
            hantera skolfrågorna.
          </note>
          <note>
            Gymnasiereformen kom plötsligt och skakar fortfarande om landets
            gymnasier.
          </note>
          <note>
            Vuxenutbildningen har fått en explosionsartad utveckling utan
            motstycke tidigare i svensk historia genom att man vill ge studiemöjligheter
            i stället för arbetslöshet. Man talar om livslångt lärande.
          </note>
          <note>
            Universitet och högskolor får ta emot stora grupper nya studerande.
          </note>
          <note>
            Problemen är naturligtvis olika för olika delar av utbildningsväsendet.
            När det gäller grundskolan tror jag att det är nedskärningarna
            som är det stora problemet. Antalet vuxna i skolan har minskat.
            Det är just de svagare barnen eller barn med speciella behov av
            stöd som drabbas hårdast när t.ex. antalet speciallärare, fritidspedagoger
            osv. minskar. Under en tid framöver tror jag att vi måste se till
            de svagare barnens behov i grundskolan.
          </note>
          <note>
            Jag vill ta upp två förslag som Miljöpartiet har tryckt särskilt
            på när det gäller årets budget. Det första är problemet med specifika
            läs- och skrivsvårigheter. Det är alltför många barn i skolan
            som har brister i läs- och skrivförmågan. Dyslexi är en av orsakerna.
            Jag vill inte gå in på frågan huruvida dyslexi är ett handikapp
            som många barn har med sig eller om det finns andra orsaker också
            till de här svårigheterna.
          </note>
          <note>
            Jag tycker att det är värt att observera att det är dyslexiår
            i Sverige i år. Det är den svenska tolkningen av Europarådets
            deklaration att 1996/97 skall vara ett år för livslångt lärande.
          </note>
          <note>
            Det är underligt om inte riksdag och regering uppmärksammar dyslexiproblemet.
            De ideella föreningarna - Dyslexiförbundet, Dyslexistiftelsen,
            FMLS
          </note>
          <note>
            - har full verksamhet i landet för att ge information om dyslexifrågan,
            få ut information till skolor, föräldrar, lärare osv., men de
            arbetar i stort sett utan statliga bidrag.
          </note>
          <note>
            Vi har föreslagit att man skall samla de goda resurser som finns
            i Sverige - Dyslexiförbundet, Dyslexistiftelsen och FMLS, många
            forskare vid universiteten och dessutom det som jag tidigare talade
            om, nämligen Försvarets forskningsanstalts kunskaper på de här
            områdena. Låt oss samla alla de resurserna och göra en rejäl insats
            för att minska problemen med specifika läs- och skrivsvårigheter.
            Det handlar om att ta fram och utveckla läromedel och att utbilda
            lärare, informera föräldrar och skolor osv.
          </note>
          <note>
            Vi tycker att det är litet av en skam att riksdagen inte kan
            ställa upp på dessa förslag. Jag ser att de andra partierna över
            huvud taget inte har föreslagit några medel till det arbetet.
            Regeringen har inte lyckats åstadkomma någonting annat än att
            man tillsatt en utredning, vilket i och för sig är bra. Men med
            tanke på att problemet är väl känt sedan många år kanske det inte
            är någon större insats.
          </note>
          <note>
            En annan fråga som jag vill ta upp är mobbningen i skolan. I
            och med att det är färre vuxna i skolan har mobbningsproblemet
            ökat. Barnombudsmannen har rapporterat att mobbning i varje fall
            inte har minskat.
          </note>
          <note>
            Många skolor saknar fortfarande program för att hantera och motverka
            mobbning. Louise Sylwander, barnombudsmannen, bedömde situationen
            som så allvarlig att hon krävde lagstiftning mot mobbning.
          </note>
          <note>
            Tidigare har Miljöpartiet här i riksdagen varit ensamt om kravet
            på lagstiftning mot mobbning. Kanske får vi stöd i år.
          </note>
          <note>
            Det handlar naturligtvis inte bara om ett förbud mot mobbning,
            utan det handlar om att man skall specificera var ansvaret ligger.
            Vi föreslår att ansvaret skall ligga i första hand på rektor,
            och det övergripande ansvaret skall kommunens skolnämnd ha, alltså
            ett juridiskt ansvar för att det finns utvecklade program mot
            mobbning. Det skall också vara så att lagtexten åtföljs av en
            beskrivning av vad ett sådant program skall innehålla.
          </note>
          <note>
            Problemen inom andra delar av utbildningsväsendet ser litet annorlunda
            ut. Gymnasieskolan kommer vi att ta upp som en särskild fråga
            litet senare i dag.
          </note>
          <note>
            Där vet vi att problemen är stora beroende på att gymnasiereformen
            sjösattes litet för snabbt och utan att skolledning och lärare
            hade hunnit vidta åtgärder för att ställa om undervisningsmetoder,
            organisation och annat till det nya systemet. Där finns alltså
            en liten risk att man redan i gymnasiet tar det första steget
            in i ett tvåtredjedelssamhälle. Ungefär en tredjedel av eleverna
            som går på yrkesförberedande program har inte den utbildning som
            de faktiskt har rätt till.
          </note>
          <note>
            Det är framför allt motivationen som är katastrofal.
          </note>
          <note>
            För de vuxna har två saker hänt som är bra. De som inte har grundskoleutbildning
            eller gymnasieutbildning har möjlighet att få gå sådan utbildning
            nu.
          </note>
          <note>
            De som har blivit arbetslösa har företräde. Vi har
          </note>
          <note>
            100 000 platser för det. Det är en ordentlig satsning från regeringens
            sida, och det är utmärkt. En motsvarande satsning i något blygsammare
            skala på 30 000
          </note>
          <note>
            nya platser till universiteten är också bra i sammanhanget. Men
            återigen är det förändringar som egentligen inte har åtföljts
            av ordentlig planering. Hur skall universiteten t.ex. klara den
            växande undervisningsbördan?
          </note>
          <note>
            De andra förändringar som har skett är förändringar i rätt riktning,
            t.ex. kravet på att man skall ha näringslivsanknytning eller öppna
            mot samhället. Det gäller både gymnasier, universitet och högskolor.
            Hur det skall gå till har man däremot inte anvisat. Det gör att
            man skapar turbulens. APU, arbetsplatsförlagd utbildning, på gymnasiet
            fungerar inte tillfredsställande, och universitet och högskolor
            står frågande inför möjligheten att göra näringslivsanknytningar
            utöver det man redan har, alltså vad är tillåtet och vad är inte.
          </note>
          <note>
            Jag skulle vilja avsluta med att för diskussionens skull ta upp
            en fråga som jag tror att vi bör diskutera mer, nämligen att det
            inte är besluten som det är fel på. Det är förberedelserna av
            de åtgärder som vi beslutar om som det är fel. Ett genomgående
            drag är att kommunerna drabbas av en reform som de inte har kunnat
            förbereda. Det gäller både grundskolan och gymnasiet och även
            universitet och högskolor samt i viss mån vuxenutbildningen. Komvux
            och folkhögskolorna har fullt upp med att klara av de horder av
            nya studerande som de får. Att göra en vettig utbildning kan vara
            svårt. Nu klarar de sin uppgift relativt bra. Jag tror alltså
            att man skulle diskutera vilka former för dialog som skall åtföljas
            den här typen av beslut om stora reformer. Jag är medveten om
            att mandatperioderna är korta och att regeringen har en tendens
            att vilja sjösätta saker snabbt. Men det får olyckliga konsekvenser.
            Litet lugnare takt och en mer demokratisk förankring av besluten
            är vad jag efterlyser.
          </note>
          <note>
            Jag yrkar, fru talman, bifall till reservation 1 under momenten
            45, 58 och 59.
          </note>
          <note type="speaker">
            Anf. 47 MARGITTA EDGREN (fp) replik:
          </note>
          <note>
            Fru talman! Jag tycker, Gunnar Goude, att vi skall utmönstra
            begreppet svaga barn ur vår vokabulär.
          </note>
          <note>
            Gunnar Goude använde det igen. Jag reagerar ganska kraftigt mot
            det. Jag utgår ifrån att Gunnar Goude egentligen inte menade det.
            För mig finns inga svaga barn. Det finns miljöer där man inte
            tillräckligt har lyckats identifiera hinder för att individualisera
            utifrån varje barns behov. Säger man svaga barn har man därmed
            stämplat vissa barn som bärare av problem.
          </note>
          <note>
            Jag tror inte att det är så enkelt. Det är de vuxna i skolan
            runt omkring barnet som inte har kunnat identifiera hindren för
            just det barnets mänskliga växt.
          </note>
          <note>
            Därför skall vi utmönstra orden. Jag hoppas att Gunnar Goude
            vill göra det tillsammans med mig.
          </note>
          <note type="speaker">
            Anf. 48 GUNNAR GOUDE (mp) replik:
          </note>
          <note>
            Fru talman! Jag håller fullständigt med Margitta
          </note>
          <note>
            Edgren. Jag inledde mitt anförande med att i samma mening som
            jag talade om svaga barn lägga till: barn med behov av speciellt
            stöd. Det tycker jag är ett bättre sätt att uttrycka saken. Jag
            instämmer helt med
          </note>
          <note>
            Margitta Edgren.
          </note>
          <note type="speaker">
            Anf. 49 INGER DAVIDSON (kd):
          </note>
          <note>
            Fru talman! Det finns nästan ingenting som är så viktigt för
            en människas förutsättningar att leva ett bra liv som utbildning
            i vid mening. Jag funderade på att yrka bifall till detta för
            att en gång få majoritet i kammaren, för jag tror att vi är överens
            om det.
          </note>
          <note>
            Vad är utbildning? Ja, det är baskunskaper, att lära sig läsa,
            skriva och räkna. Det handlar om att utveckla sin motorik, sin
            fysik, sitt sinne för estetik. Det handlar om att skaffa sig kunskap
            om hur man söker kunskap. Det handlar om att utveckla sin sociala
            kompetens och sitt etiska tänkande. Det säger sig självt att det
            inte räcker med nio år eller ens tolv för att bli fullärd på alla
            dessa områden. Därför är möjligheten till ständigt återkommande
            utbildning en väldigt positiv tanke. Men förutsättningen och avgörande
            för hur övriga utbildningssatsningar skall lyckas och utvecklas
            är faktiskt hur kvaliteten på utbildningen är i grundskolan. Därför
            tänker jag hålla mig till det området.
          </note>
          <note>
            Den som lämnar grundskolan med dålig självtillit och en negativ
            inställning till att söka kunskap har ofta inte heller någon större
            lust till återkommande studier senare i livet. Eftersom inte bara
            de enskilda individerna själva blir lidande av en sådan inställning
            utan hela samhället tycker inte jag att det är någon överdrift
            att påstå att just grundskolans kvalitet är avgörande för vårt
            lands hela utvecklingspotential.
          </note>
          <note>
            Dessvärre är inte klimatet i alla skolor sådant att det skapar
            motivation för livslångt lärande.
          </note>
          <note>
            Kommunernas dåliga ekonomi är ett stort orosmoln, särskilt som
            det har visat sig att kommunernas styrning och utvärdering inte
            fungerar. Det finns t.ex.
          </note>
          <note>
            ingen samlad kunskap om hur de nedskärningar som hittills har
            gjorts på skolans område drabbar elever med särskilda behov.
          </note>
          <note>
            Vad innebär det att antalet specialundervisningstimmar per elev
            har minskat med 39 % mellan läsåren
          </note>
          <note>
            1989/90 och 1995/96? Ingen vet.
          </note>
          <note>
            Hur kommer det sig att andelen elever som lämnar grundskolan
            utan betyg i ett eller flera ämnen ökar hela tiden? Ingen vet.
          </note>
          <note>
            I Stockholm har många elever inte varit närvarande på tillräckligt
            antal lektioner för att kunna få ett betyg. Men varför har de
            inte varit närvarande? Ingen vet.
          </note>
          <note>
            Vilka blir konsekvenserna på sikt av att antalet elever ökar
            samtidigt som antalet lärare minskar?
          </note>
          <note>
            Ingen vet.
          </note>
          <note>
            På kort sikt kan man naturligtvis konstatera att undervisningsgrupperna
            blir större - det är lätt att se.
          </note>
          <note>
            Men det saknas fortlöpande kunskaps- och effektbedömningar. De
            är helt enkelt ovanliga. Och den egentillsyn som kommunerna skall
            stå för är sällan systematiserad och saknas ofta helt. Skolverkets
            tillsyn är minimal när det gäller de kommunala skolorna.
          </note>
          <note>
            Om vi fortsätter att tillåta kvaliteten att sjunka inom den grundläggande
            utbildningen samtidigt som stora utbildningssatsningar görs inom
            den högre utbildningen är det ungefär lika ineffektivt som att
            gräva ett hål med en spade och sedab försöka täppa till hålet
            med en tesked. Det är ungefär det vi håller på med. Därför anser
            vi kristdemokrater att en del av de resurser som läggs på vuxenutbildning
            och högre utbildning i stället borde ha gått till kommunerna,
            för att bl.a. användas till kvalitetshöjande insatser i skolan.
            I vårt budgetalternativ, som vid det här laget har avslagits av
            riksdagen och som jag vill betona är stramare än regeringens -
            det är alltså inget önsketänkande - har vi avsatt 6,5 miljarder
            per år under de närmaste tre åren till kommunsektorn för att skolan
            skulle kunna få bättre resurser.
          </note>
          <note>
            Fru talman! I dag råder det stor osäkerhet om vilka kriterier
            som gäller när kommuner fördelar sina resurser till enskilda skolor.
            Det kom fram inte minst i diskussionen om hur bidragen till de
            fristående skolorna skall beräknas. Man kan inte få fram vilket
            underlag kommunerna har använt sig av. Beroende på vilka delar
            av skolbudgeten som räknas in i underlaget kan utfallet för kostnaden
            per elev bli väldigt varierande. Och i dag är det stora variationer.
          </note>
          <note>
            Mellan 77 800 och 34 700 kr kostar en elev i dag.
          </note>
          <note>
            I en kommun kan alltså elevkostnaden vara mer än dubbelt så hög
            som i en annan, och vad det beror på kan ingen heller riktigt
            redogöra för.
          </note>
          <note>
            Behoven ser dessutom väldigt olika ut i olika skolor. Bl.a. beroende
            på den bostadspolitik som har förts har segregation blivit ett
            faktum även i Sverige.
          </note>
          <note>
            Barn med stora behov är överrepresenterade vid vissa skolor,
            och det måste man ta hänsyn till vid resurstilldelningen. Därför
            anser vi att det finns skäl att införa ett nytt, tydligare system
            när det gäller kommunernas resurstilldelning till skolorna. Vi
            anser att det bör utformas så, att varje elev tilldelas en basresurs,
            som är lika stor för alla elever, och att sedan tilläggsresurser
            för särskilda behov fördelas efter i förväg fastställda kriterier.
            Ett sådant behovsstyrt system skulle bli mer rättvist, skulle
            vara lättare att utvärdera och jämföra och skulle ge ett bättre
            underlag för riksdagen när det gäller att fastställa statsbidragen
            till kommunerna.
          </note>
          <note>
            Om vi skall kunna höja kvaliteten i skolan måste också lärarnas
            insatser värderas på ett helt nytt sätt.
          </note>
          <note>
            De förväntas i dag delta i det ena förändringsarbetet efter det
            andra som vi politiker ålägger dem, samtidigt som undervisningsgrupperna
            blir större, den elevvårdande personalen minskar och elevernas
            personliga problem ökar. Förändringarna inom och utom skolan anses
            inte kräva någon kompensation till lärarna.
          </note>
          <note>
            Tvärtom förväntas de med glatt mod utveckla sin pedagogiska talang
            så att de också kan fungera som kuratorer, socialarbetare eller
            extraföräldrar. När de protesterar betraktas de som gnälliga och
            oprofessionella, trots att ett fåtal tillhör den gruppen.
          </note>
          <note>
            Jag är övertygad om att utgångspunkten för kvalitetshöjningen
            i skolan måste vara stimulans, utvecklingsmöjligheter, respekt
            för och inte minst moraliskt stöd till de redan aktiva lärarna.
          </note>
          <note>
            Att lärarutbildningen utreds är också nödvändigt och bra. Ett
            mer problembaserat inlärningssätt, informationsteknikens möjligheter
            och skolans viktiga roll som norm- och kulturförmedlare i en värld
            som förändras så snabbt som vår ställer nya krav på en utvecklad
            och delvis helt förändrad lärarroll.
          </note>
          <note>
            Sammanfattningsvis: Om vi inte klarar att höja kvaliteten så
            att våra barn har tillräckliga baskunskaper och social kompetens
            när de lämnar grundskolan blir det omöjligt att klara utbildningen
            på högre nivå.
          </note>
          <note>
            Fru talman! Jag yrkar bifall till reservation 7, mom. 17, 26
            och 49.
          </note>
          <note type="speaker">
            Anf. 50 JAN BJÖRKMAN (s):
          </note>
          <note>
            Fru talman! Jag tror att de flesta i dag är överens om att huvudstrategin
            för att bevara och utveckla vår välfärd och förhindra framväxten
            av ett tvåtredjedelssamhälle är att Sverige utvecklas som kunskapssamhälle
            och att alla människor får reella möjligheter att vidareutveckla
            sig. Utbildning spelar också en central roll för att stimulera
            den ekonomiska tillväxt vi alla vill ha och är beroende av. Utbildning
            är vidare ett av de viktigaste fördelningspolitiska instrumenten.
            Få insatser har så strategisk betydelse för den enskilde.
          </note>
          <note>
            Kraven på en hög nivå på utbildning är dessutom starkare än någonsin
            tidigare. Samtidigt förändras det moderna samhället i allt snabbare
            takt och komplexiteten ökar. Utbildning är i dag inte något som
            man en gång för alla slutför i ungdomsåren. Det behövs omfattande
            satsningar på ett livslångt lärande.
          </note>
          <note>
            Vi ser också tydligt arbetslivets förändring. Ett kapitalintensivt
            arbetsliv utvecklas alltmer mot ett kunskapsintensivt. Det är
            därför centralt att förskolan i samarbete med grundskolan liksom
            gymnasieskolan lägger en god grund för det livslånga lärandet.
          </note>
          <note>
            Det är också mot denna bakgrund som såväl grundskolan som gymnasieskolan
            har reformerats under 1990-talet. Båda skolformerna har genomgått
            förändringar för att på ett bättre sätt göra eleverna rustade
            att möta kraven i morgondagens samhälls- och arbetsliv. För gymnasieskolans
            del är förändringarna kanske större än någonsin tidigare.
          </note>
          <note>
            Detta är viktiga delar av det nationella kunskapslyft som nu
            genomförs. Till det nationella kunskapslyftet hör också breda
            satsningar på vuxenutbildningen och högskolan.
          </note>
          <note>
            Många aspekter på detta kommer att debatteras senare under dagen.
            Dessutom kommer både utbildningsministern och skolministern att
            gå upp i debatten senare under detta avsnitt. Därför avstår jag
            från att kommentera de saker som det har riktats frågor om till
            regeringen och ministrarna.
          </note>
          <note>
            När vi nu är på väg att fastställa anslagen till utbildning för
            1997 kan det vara bra med en internationell utblick. I dagarna
            har ju OECD presenterat ny statistik när det gäller kunskap och
            utbildning.
          </note>
          <note>
            Resultatet visar att Sverige ligger i topp när det gäller att
            satsa resurser på utbildning i förhållande till
          </note>
          <note>
            BNP. Detta gör vi tillsammans med Kanada, Finland,
          </note>
          <note>
            Danmark och Norge. Vad det gäller andelen högskoleutbildade ligger
            Sverige på en fjärdeplats efter Kanada, USA och Norge. Andelen
            som saknar gymnasieutbildning minskar något snabbare i Sverige
            än genomsnittet inom OECD. Andelen lågutbildade i åldersgruppen
            25-64 år är i vårt land 28 %, medan motsvarande siffra inom OECD
            är dubbelt så hög, eller 55 %. Med de beslut som riksdagen i och
            med dagens debatt är på väg att fatta när det gäller det nationella
            kompetenslyftet kommer Sveriges läge i detta avseende ytterligare
            att förbättras.
          </note>
          <note>
            Det är beklagligt, men det är inte överraskande att
          </note>
          <note>
            Moderaterna även denna gång ställer sig vid sidan om när det
            gäller att satsa på utbildning för de många människorna. Det har
            vi fått anledning att konstatera många gånger tidigare, och det
            gäller i dag. Moderaterna lever kvar i sin gamla föreställningsvärld
            att utbildningen mister i kvalitet om många får del av den. Att
            satsning på bredutbildning ger resultat visar inte minst den OECD-undersökning
            som nyligen redovisades om läsfärdigheter i olika länder. I denna
            undersökning visades att Sverige har de i särklass bästa resultaten.
          </note>
          <note>
            För oss socialdemokrater är det viktigt att fortsätta kvalitetsarbetet
            bl.a. genom decentralisering, ökat lokalt ansvar och engagemang
            och en ännu större satsning på kunskap och kompetensutveckling
            för vuxna. I detta perspektiv finns det anledning att titta på
            det största oppositionspartiets politik.
          </note>
          <note>
            Moderaterna har under senare tid gjort sig känt som ett av riksdagens
            mer centralistiska och regleringsivriga partier. Detta kom till
            uttryck t.ex. när riksdagen diskuterade ett utökat föräldrainflytande
            i skolan, och kommer i dagens debatt till heders igen.
          </note>
          <note>
            Nu gäller det att förstatliga skolan. En nationell skolpeng skall
            införas. Man skall inte tro att detta är ett lätt förvirrat hugskott
            inom Moderata samlingspartiet.
          </note>
          <note>
            För att man inte skall tro det har moderaterna för säkerhets
            skull framfört tanken i fyra olika motioner och i fem yrkanden
            i dagens betänkande. Som vi redan har hört Beatrice Ask förklara
            skall grundskolan och gymnasieskolan övergå till staten, även
            om
          </note>
          <note>
            Beatrice Ask ryggar för att använda det ordet.
          </note>
          <note>
            Detta lägger man fram förslag om i ett läge när de flesta övriga
            partier talar om decentralisering och ökat lokalt inflytande.
            Bara tanken är hisnande: ett statligt fördelningsverk som skickar
            ut pengar över landet för att driva skola i kombination med jättelika
            ekonomiska indragningar från kommunerna. Det är Moderaternas framtidsmodell.
          </note>
          <note>
            Jag skulle gärna här i dag vilja höra Beatrice Ask förklara litet
            mer i detalj hur det är tänkt att fungera i praktiken. Hur gör
            t.ex. en gymnasieskola som vill ha den nationella skolpengen?
            Vem skall ta ansvar för dyra gymnasieutbildningar, om nu skolpengen
            är lika för varje elev? Hur gör man med elever med behov av särskilt
            stöd? Skall det nationella institutet ha en särskild stödavdelning?
          </note>
          <note>
            Skolpengen skall garantera alla skolor en lägsta nivå på anslagen,
            enligt Moderaterna. Vilken är denna lägsta nivå som man skall
            garantera? Frågorna kring detta kan bli många fler, men jag skall
            stanna där just nu. Jag ser fram emot Beatrice Asks svar på dessa
            frågor. Jag vill gärna också höra vilka övriga partier
          </note>
          <note>
            Beatrice Ask tror kan tänka sig att stödja ett förstatligande
            av grund- och gymnasieskolan.
          </note>
          <note>
            Mycket av den utbildningspolitiska debatten har, framför allt
            under den moderatledda regeringens tid, handlat om organisationsformer,
            entreprenader och stiftelsehögskolor, snarare än om innehåll och
            kvalitet i skolverksamheten. Debatten har därutöver handlat om
            skolans styrning, resursfördelning, läroplan, betygssystem osv.
            Det är viktiga frågor som berör skolan och påverkar skolans utveckling.
          </note>
          <note>
            Det är därför bra att den socialdemokratiska regeringen nu gått
            vidare och fokuserat på skolans verkliga kärna - läroprocesserna
            och det som händer i klassrummet. Ett exempel är skolkommitténs
            arbete för att stimulera den pedagogiska utvecklingen och undanröja
            hinder som kan finnas för den. Här finns också kommittén med uppdrag
            att förebygga läs- och skrivsvårigheter, för att nämna några.
          </note>
          <note>
            Låt mig avslutningsvis konstatera att utbildningsutskottets socialdemokrater
            har tagit initiativ till en parlamentarisk översyn av lärarutbildningarna.
            Det kan ses som en naturlig följd av den reformering av skolan
            som har skett under de senaste åren. Lika självklart som det är
            att konstatera att vi vill ha en skola som kan möta framtiden
            är det med en förnyelse av lärarutbildningen. Översynen skall
            även omfatta gymnasielärarutbildningen. Den starka satsning på
            vuxenutbildning som nu sker gör det angeläget att också innefatta
            en vuxenlärarutbildning i översynen.
          </note>
          <note>
            Utredningen bör bl.a. utgå från de förändringar som har skett
            inom skola och förskola. Den bör titta på saker som mål för verksamheten,
            principer för styrning, innehåll och omfattning av utbildningarna
            och pedagogiska profileringar, för att bara nämna några av de
            skäl som utskottet har pekat på. Om denna översyn är alla partier
            i utskottet överens. Det är bra och glädjande.
          </note>
          <note>
            Mer märkligt finner jag det att vi inte har kunnat enas om att
            lärarutbildning inom Waldorfpedagogiken har kunnat rymmas inom
            den totala översyn som nu skall ske, utan att övriga partier kräver
            en särskild utredning för denna. För oss socialdemokrater är det
            självklart att den kommande utredningen bör belysa behovet av
            lärarutbildning med olika pedagogiska profileringar, inklusive
            Waldorfpedagogiken. Att övriga partier vill att andra profileringar
            skall ingå i den allmänna översynen, som Socialdemokraterna föreslagit,
            medan just Waldorfpedagogiken skall ha en egen separat utredning
            finner vi socialdemokrater egendomligt.
          </note>
          <note>
            Jag skulle kunna ställa en fråga till Vänstern och
          </note>
          <note>
            Britt-Marie Danestig-Olofsson, som här har gjort gemensam sak
            med t.ex. Moderaterna. Vilken helhetssyn har Vänsterpartiet på
            lärarutbildningen? Är det Vänsterpartiets uppfattning att varje
            profil skall ha en egen lärarutbildning?
          </note>
          <note>
            Fru talman! Jag ber med detta att få yrka bifall till den socialdemokratiska
            reservation som finns i detta betänkande, nr 10, och i övrigt
            till hemställan i utbildningsutskottets betänkande.
          </note>
          <note type="speaker">
            Anf. 51 BEATRICE ASK (m) replik:
          </note>
          <note>
            Fru talman! Det är riktigt som Jan Björkman säger, dvs. att vi
            moderater har en annan uppfattning om hur man skall lösa problemen
            med kunskapslyftet och satsning på vuxenutbildning. Jag har fördelen
            att sitta i den grupp som skall utvärdera och följa projektet
            och kan konstatera att en del av de problem som vi var rädda för
            och som gjorde att vi ville ha en annan lösning faktiskt också
            finns med i dag, men vi vet ännu inte vad som blir fallet. Den
            ram som ni har lagt fast för kunskapslyftet ligger långt utöver
            vad kommunerna har mäktat med tidigare.
          </note>
          <note>
            Nu är ansökningarna ganska många. Det ser på papperet ut som
            om det skall kunna lösa sig, men det kan man fundera över. Den
            nivå som vi bedömde vara rimlig i budgetförslaget från den moderata
            sidan är ungefär motsvarande den nivå som gäller för vuxenutbildningen
            i dag. Vi tyckte också att man skulle använda den kommunala vuxenutbildningsorganisationen
            som bas för detta. Ni har valt att upprätta ett särskilt kansli
            med en särskild sekreterare, tjänstemän på departementet och särskilda
            delegationer i snart sagt var och varannan kommun.
          </note>
          <note>
            Så sent som i förrgår fick vi redovisat för oss att det finns
            en ganska stor oro och mycket diskussion lokalt, inte minst från
            komvuxhåll, där man tycker att det görs dubbelarbete och att man
            inte förstår varandra.
          </note>
          <note>
            Jag tror att det ur detta kan komma mycket positivt, och ser
            fram emot att följa det. Det är inte riktigt som Jan Björkman
            säger, dvs. att vi moderater inte bryr oss om vuxenutbildningen.
            Den är central om vi skall lyfta kunskapsnivån i Sverige.
          </note>
          <note>
            På den halva minut som återstår hinner jag inte svara på alla
            de frågor Jan Björkman ställde om den nationella skolpengen, men
            jag vill erinra om att jag i mitt inledningsanförande underströk
            att det finns ganska många frågor och att det är just därför vi
            begär en utredning. Jag skall gärna i nästa replik komma tillbaks
            och svara på var jag tror skon klämmer. Detta är icke en centralisering
            utan en decentralisering.
          </note>
          <note type="speaker">
            Anf. 52 JAN BJÖRKMAN (s) replik:
          </note>
          <note>
            Fru talman! Vi får väl anledning att komma tillbaka till den
            nytolkning som Beatrice Ask gör av ordet decentralisering, dvs.
            att man flyttar från den kommunala och lokala nivån till den statliga.
          </note>
          <note>
            När det gäller kunskapslyftet säger Beatrice Ask att Moderaterna
            har valt en annan lösning. Svaret är ju att Moderaterna inte har
            någon lösning. Man har avslagit satsningen på kompetenslyftet,
            och jag antar att riksdagen senare under eftermiddagen får anledning
            att djupare gå in i den frågan. Moderaterna har inga ambitioner
            på det här området. Det är inget nytt;
          </note>
          <note>
            det finns belagt i riksdagen under 70-talet och 80-talet och
            det finns dokumenterat under 90-talet.
          </note>
          <note>
            Socialdemokraterna har valt att ha ett väldigt individ- och medborgarinriktat
            perspektiv på kunskapslyftet. Det är den enskilde individen som
            skall få välja vilken anordnare man skall delta hos när man skall
            skaffa sig nya kunskaper. Det är litet egendomligt att
          </note>
          <note>
            Moderaterna då säger att vi skall bestämma det i
          </note>
          <note>
            Stockholm och att det skall vara komvux. Det överraskar mig att
            Moderaterna vill ha denna centralstyrda modell, även om jag kan
            förstå det utifrån den utveckling som har ägt rum inom Moderata
            samlingspartiet när det gäller regleringar och centralisering
            under det senaste året och som jag tidigare har berört här.
          </note>
          <note>
            Jag förstår att Beatrice Ask gärna väntar med att svara på de
            frågor som kan vara besvärliga när det gäller den nationella skolpengen.
          </note>
          <note type="speaker">
            Anf. 53 BEATRICE ASK (m) replik:
          </note>
          <note>
            Fru talman! Ja, vi sade nej till Perssonplatserna, bl.a. därför
            att vi lade betydligt mer pengar på forskningen.
          </note>
          <note>
            När det gäller komvux och det faktum att vi vill bygga på den
            organisationen tycker jag att Jan
          </note>
          <note>
            Björkman är okunnig om hur komvux fungerar ute i landet. I Stockholm,
            som han nämnde, upphandlar komvux utbildningen främst från privata
            och andra utbildningsanordnare, men den specifika administration
            som finns i kommunen används för att så att säga hålla samman
            det hela. Jag tycker att det hade varit bra att använda den.
          </note>
          <note>
            Jag tror inte att komvux i de flesta kommuner är så centralstyrt
            och byråkratiskt som Jan Björkman nu vill låta påskina. Dessutom
            blir det ju inte bättre av ytterligare en vuxenutbildningsorganisation
            på alla nivåer, vilket ju är fallet med den konstruktion som Socialdemokraterna
            har valt.
          </note>
          <note>
            När det gäller den nationella skolpengen säger Jan
          </note>
          <note>
            Björkman att det är fråga om en centralisering medan jag säger
            att det är fråga om en decentralisering. Det beror på att vi har
            olika uppfattningar om vem som skall bestämma. Eftersom Jan Björkman
            utgår ifrån att politiker alltid måste bestämma och att man måste
            fatta politiska beslut om alla viktiga frågor tror han naturligtvis
            att man måste flytta upp en massa beslut till riksdagen om man
            inför en nationell skolpeng och inte låter detta ligga hos kommunerna.
          </note>
          <note>
            Vi moderater anser att väldigt många beslut som fattas på kommunal
            nivå i dag inte alls behöver fattas av politiker. De kan fattas
            ute på skolorna. När man tycker det är det naturligt att skolorna
            också får de pengar som skall användas till verksamheten. Det
            handlar alltså om var man anser att inflytandet skall ligga. För
            mig är det självklart att det är eleverna, föräldrarna och skolornas
            personal som skall fatta de avgörande besluten kring verksamheten.
            Jag behöver inte, i den vision jag har, en politisk mellannivå
            där man sitter och kontrollerar och gör som storebror har sagt.
          </note>
          <note type="speaker">
            Anf. 54 JAN BJÖRKMAN (s) replik:
          </note>
          <note>
            Fru talman! Det var ju bra att svaret kom i denna andra replik.
            Moderaterna har sagt nej - nu sade Beatrice Ask det klart - man
            vill inte ha det här kunskapslyftet, och jag tycker att det är
            klargörande och bra.
          </note>
          <note>
            Jag sade inte att komvux är centralstyrt, utan jag sade att den
            moderata politiken leder till centralstyrning, och det är någonting
            annat. Jag tycker att den uppläggning som vi har nu är både spännande
            och bra, eftersom man kan pröva en ny modell för vuxenutbildning.
            Jag hoppas att den kommitté där Beatrice Ask också sitter skall
            kunna dra slutsatser som gynnar vuxenutbildningen långsiktigt.
          </note>
          <note>
            Det jag möjligen inom parentes kan konstatera är väl att Beatrice
            Ask var den enda som hade reservation när man lade fram det första
            betänkandet.
          </note>
          <note>
            När det gäller den nationella skolpengen kan jag på nytt notera
            att Beatrice Ask undvek de frågor som jag ställde. Det kan jag
            förstå, för det finns naturligtvis inte några svar på dem. Möjligen
            kan man fundera över följdfrågan: Vad skall förstatligas i nästa
            skede?
          </note>
          <note>
            Är det barnomsorgen, sjukvården eller något annat som enligt
            Moderaternas modell skall decentraliseras genom att flyttas beslutsmässigt
            till staten? Jag tror och hoppas att idén om den nationella skolpengen
            stannar i den tankeröra som den just nu befinner sig i hos Moderata
            samlingspartiet.
          </note>
          <note type="speaker">
            Anf. 55 INGER DAVIDSON (kd) replik:
          </note>
          <note>
            Fru talman! Jag anade ingen oro från Jan Björkmans sida när det
            gäller kvalitetsutvecklingen i grundskolan. Det sades en del vackra
            ord, honnörsord, men ingen av de praktiska, konkreta frågorna
            nämndes, t.ex. när det gäller antalet specialundervisningstimmar
            per elev, att fler och fler lämnar grundskolan utan betyg, att
            undervisningsgrupperna är stora osv. Var går gränsen för när socialdemokraterna
            tycker att kvalitetssänkningen har gått för långt? Det skulle
            jag vilja veta.
          </note>
          <note>
            Beträffande det statliga stödet till Rudolf Steinerhögskolan
            är det nu sex partier i riksdagen som vill att utvecklingen när
            det gäller alternativ pedagogik skall gå snabbare än Socialdemokraterna
            vill. Anledningen till att det här förslaget nu föreligger och
            kommer att antas i riksdagen och att det inte läggs in i utredningen
            om lärarutbildningen i stort är att vi inte har någon särskilt
            god erfarenhet från Socialdemokraterna när det gäller att vilja
            driva utvecklingen mot en alternativ pedagogik. Vi var helt enkelt
            rädda för att den skulle försvinna bland mycket annat och skjutas
            på framtiden. Därför ligger detta för beslut i riksdagen i dag,
            och det tycker jag är positivt.
          </note>
          <note type="speaker">
            Anf. 56 JAN BJÖRKMAN (s) replik:
          </note>
          <note>
            Fru talman! När det gäller Inger Davidsons första punkt kan vi
            säga att jag inte fördjupar mig i den just nu, beroende på att
            flera talare i ett kommande avsnitt kommer att ge sig in på just
            frågan om grundskolan och grundskolans utveckling. Annars kan
            jag säga allmänt att den socialdemokratiska regeringens politik
            sedan valet har haft tre ledstjärnor. De är demokrati, rättvisa
            och kvalitet. Om Inger Davidson tittar i budgetavsnittet under
            utgiftsområde 16 kan hon se i inledningen att kvalitetsutvecklingen
            av förskola, grundskola och den vuxenutbildning som vi nu planerar
            är den viktigaste frågan framöver. Jag antar att vi också får
            anledning att återkomma till den så småningom när regeringen har
            lagt fram sin utvecklingsplan.
          </note>
          <note>
            När det gäller Rudolf Steiner-högskolan tycker jag att det är
            synd att inte Inger Davidson och andra har kunnat välja att även
            den delen skall ingå i den totala läraröversynen. Om vi nu tror
            på, och om också Inger
          </note>
          <note>
            Davidson tror på, att vi har en utveckling som gör att vi kommer
            att få se mer av pedagogisk profilering inom kommunala skolor
            och inom fristående skolor, och om vi vill hitta former för att
            jobba med det, tycker jag att det skulle vara konstigt om vi hade
            en enda pedagogisk profil som fick en egen lösning -
          </note>
          <note>
            alla andra skulle samlas under någon annan hatt. Jag kan inte
            riktigt förstå logiken i det, men det finns säkert någon.
          </note>
          <note>
            Inger Davidson sade att hon inte tror på socialdemokraterna och
            att det därför inte gick att välja den modellen. Jag kan konstatera
            att det finns en annan majoritet just för det förslag som Inger
            Davidson har valt, så om rädslan delas av fler finns ju förutsättningar
            för att ändra detta. Jag ser inte grunden till denna rädsla utan
            snarare omsorgen om att hitta bra lösningar för olika pedagogiska
            profiler inom lärarutbildningen framöver.
          </note>
          <note type="speaker">
            Anf. 57 INGER DAVIDSON (kd) replik:
          </note>
          <note>
            Fru talman! Jag hörde att Jan Björkman talade om demokrati, rättvisa
            och kvalitet, och jag frestas att säga som man gjorde när man
            läste katekesen - inte jag, men jag har läst om det - nämligen
            att man ställde frågan: Vad är det? Att tala honnörsord är väldigt
            enkelt, men att berätta vad man menar med honnörsorden och hur
            kvaliteten i grundskolan skall se ut är betydligt svårare. Jag
            får väl vänta tills skolministern tar över om en stund, men jag
            tycker nog att jag borde ha kunnat få svar från utbildningsutskottets
            ordförande också.
          </note>
          <note>
            Att det blev just Waldorfpedagogiken som låg väl framme här beror
            på att den har en så lång tradition i
          </note>
          <note>
            Sverige, att man har bedrivit undervisning med just den typen
            av pedagogik så länge och att den är välkänd. Det kommer att komma
            fler, det är jag övertygad om, men det gäller att driva utvecklingen
            framåt, och det här är ett första steg.
          </note>
          <note type="speaker">
            Anf. 58 JAN BJÖRKMAN (s) replik:
          </note>
          <note>
            Fru talman! Jag tar gärna en diskussion om kvalitet och kvalitetsutveckling.
            Det finns all anledning att göra det. Däremot är jag inte säker
            på att Inger Davidson och jag i den diskussionen behöver bli så
            oense om vad som kan vara skolutveckling och vad som kan vara
            kvalitet inom ramen för det.
          </note>
          <note>
            Möjligen skulle jag kunna säga som kommentar att det som Inger
            Davidson sade om behovet av att ta hänsyn till olika elever när
            man fördelar resurser var bra. Det kanske är litet trist att den
            insikten inte har funnits i den debatt som vi genom åren har haft
            om skolpeng.
          </note>
          <note type="speaker">
            Anf. 59 MARGITTA EDGREN (fp) replik:
          </note>
          <note>
            Fru talman! Låt mig påminna Jan Björkman om att
          </note>
          <note>
            Waldorfskolan inte fick nämnas i samband med initiativet om lärarutbildningen.
            Ni ville ju avslå den motionen. Därmed skulle Waldorfskolans behov
            av egenutbildade lärare ha drunknat i den stora helheten.
          </note>
          <note>
            Så stor vilja uttryckte ni alltså inte.
          </note>
          <note>
            Jag begärde replik med anledning av Jan Björkmans exercerande
            med siffror från OECD om hur bra vi är i Sverige. Det är vi naturligtvis,
            men det är också viktigt att erkänna att vi har ett problem med
            våra barns generation. Jan Björkmans och mina barns generation
            har lägre utbildningsnivå sett tvärs över än vad den generation
            har som vi tillhör. Det har aldrig hänt förr, och det är i sig
            ett problem. Om vi inte har problembilden klar för oss har vi
            också mycket svårare att veta åt vilket håll vi skall gå.
          </note>
          <note>
            Dessutom vet vi att utbildningsnivån bland anställda i industrin
            är klart lägre än den är på arbetsmarknaden i dess helhet. Industrins
            behov av välutbildat folk har inte blivit tillgodosett. Obalansen
            är mycket stor mellan industriföretagens behov av t.ex.
          </note>
          <note>
            civilingenjörer och tekniker med forskarutbildning och det antal
            platser på högskolor och universitet som kan leverera dessa. Inom
            det mest expansiva området, elektro- och IT-området, är ju industrins
            behov hela fyra gånger större än det tillgängliga utbudet, enligt
            siffror som vi har fått från Industriförbundet och som gällde
            för 1995. Jämfört med i andra länder har ju relativt få bland
            de yngre av arbetskraften i Sverige en teknisk och naturvetenskaplig
            examen.
          </note>
          <note>
            Det är problembilden, och det är den vi nu försöker göra någonting
            åt. Då är det litet opsykologiskt, minst sagt, att försöka framställa
            det som om vi inte har några problem, vilket jag uppfattade att
            Jan
          </note>
          <note>
            Björkman gjorde i sin plädering.
          </note>
          <note type="speaker">
            Anf. 60 JAN BJÖRKMAN (s) replik:
          </note>
          <note>
            Fru talman! Det var inte min mening att göra
          </note>
          <note>
            Margitta Edgren, som är en klok kvinna, besviken genom att redovisa
            OECD-resultatet. Jag beklagar om
          </note>
          <note>
            Margitta Edgren inte tålde att höra det.
          </note>
          <note>
            Jag sade inte att det inte finns problem i svensk skola. Däremot
            redovisade jag i mitt anförande -
          </note>
          <note>
            precis som Margitta Edgren anförde - att vi skulle dra nytta
            av de internationella erfarenheter och jämförelser som nu kommer
            att göras. Jag har svårt att se att det kan uppröra någon.
          </note>
          <note>
            Jag vet inte heller vad Margitta Edgren syftade på när hon sade
            att hennes och mina barn skulle få en lägre utbildningsnivå än
            vad vi själva har. Jag utgår från att mina barn Martin och Anton
            kommer att få en bättre utbildning än vad jag har fått. Vi vet
            i dag att
          </note>
          <note>
            98 % av alla elever går från grundskolan till gymnasieskolan.
            Vi vet att 90 % får en gymnasieexamen.
          </note>
          <note>
            Det har inte hänt förr i Sveriges historia, inte med en treårig
            gymnasieexamen. Vi vet att en allt större andel gymnasieelever
            går till högskolan, och det är bra.
          </note>
          <note>
            Jag har därmed inte förringat de kvalitetsproblem eller andra
            problem som vi kan ha inom skolan. Jag tycker att vi skall jobba
            vidare med dem. Samtidigt är det rimligt att vi kan föra en nyanserad
            diskussion kring detta och de utbildningssatsningar som vi gör.
          </note>
          <note>
            Vi är bägge medvetna om det ökande behovet av kunskap och kompetens
            i det samhälle som vi har framför oss.
          </note>
          <note type="speaker">
            Anf. 61 MARGITTA EDGREN (fp) replik:
          </note>
          <note>
            Fru talman! Jag delar Jan Björkmans uppfattning.
          </note>
          <note>
            Jag kanske snedtände litet, men jag tyckte att Jan
          </note>
          <note>
            Björkman tog statistik som "passade". Det finns så mycket mer
            att välja ur. Det finns också i denna statistik uppgifter som
            klart talar för att vi har de problem som jag försökte redovisa.
            Jag ville bara komplettera.
          </note>
          <note type="speaker">
            Anf. 62 JAN BJÖRKMAN (s) replik:
          </note>
          <note>
            Fru talman! Självfallet accepterar jag att Margitta
          </note>
          <note>
            Edgren nu tar ett halvt steg tillbaka. Jag konstaterade bara
            att andra talare tidigare i debatten har tagit upp alla de negativa
            exemplen, och jag tyckte därför att jag inte behövde upprepa dem.
            Det fanns då anledning för mig att framhålla det som alldeles
            nyligen var färskt och positivt.
          </note>
          <note type="speaker">
            Anf. 63 BRITT-MARIE DANESTIG-OLOFSSON (v) replik:
          </note>
          <note>
            Fru talman! Jag vill gärna svara på Jan Björkmans fråga om Vänsterpartiets
            syn på lärarutbildningen.
          </note>
          <note>
            Först vill jag säga att jag instämmer i Margitta Edgrens uppfattning
            då det gäller behandlingen av motionen i utskottet.
          </note>
          <note>
            Vi i Vänsterpartiet tycker att det är naturligt att söka möjligheten
            att förse de fristående skolorna, när vi nu har dem, med kompetent
            lärarkraft. För oss är den likvärdiga skolan för alla barn viktig,
            och det gäller alltså även de barn som går i de fristående skolorna.
          </note>
          <note>
            Jag tror att samverkan mellan olika lärarutbildningsprogram måste
            öka och vara ett naturligt arbetssätt i framtiden. Det gäller
            både lärarkategorierna inom förskola och skola och lärarkategorierna
            inom grundskolan, den kommunala skolan och de fristående skolorna.
            Jag kan då se det som en möjlighet att det finns en gemensam ingång,
            med vissa kurser där man gemensamt lär sig det som förenar. Det
            är mycket som förenar, t.ex. själva lärarprofessionen. Man läser
            sedan det som skiljer, nämligen det som är specifikt för den fristående
            skolan, i det här fallet Waldorfskolorna, med deras specifika
            pedagogik. Den profilen måste få vara tydlig.
          </note>
          <note>
            Sådana här möten är värdefulla redan under studietiden. Det ökar
            förståelsen och respekten för varandras agerande och kompetens.
            Detta underlättar också samarbete framöver. Jag tror alltså på
            en samverkan mellan lärarna i de fristående skolorna och i de
            kommunala skolorna i fortsättningen.
          </note>
          <note type="speaker">
            Anf. 64 JAN BJÖRKMAN (s) replik:
          </note>
          <note>
            Fru talman! Först vill jag säga till Britt-Marie Danestig-Olofsson,
            vilket jag också kunde ha sagt till
          </note>
          <note>
            Margitta Edgren, att vi i utskottet har haft ett stort antal
            motioner som handlar om lärarutbildning. Vi har behandlat alla
            på samma sätt, utom just den som vi nu diskuterar.
          </note>
          <note>
            Sedan kan jag säga tack till Britt-Marie Danestig-
          </note>
          <note>
            Olofsson för att hon svarade på frågan. Det känns bra.
          </note>
          <note>
            Även om jag kan instämma i det mesta av det som hon sade, ställer
            jag frågan: På vilket sätt hade det som Britt-Marie Danestig-Olofsson
            nu sade förhindrats av att Waldorfpedagogiken hade behandlats
            som alla andra pedagogiska profileringar inom ramen för den översyn
            av lärarutbildningen som vi nu gemensamt har beställt? Eller vill
            Britt-Marie Danestig-
          </note>
          <note>
            Olofsson ha en likvärdig utbildning för vissa fristående skolor?
            Jag har svårt att förstå det.
          </note>
          <note type="speaker">
            Anf. 65 BRITT-MARIE DANESTIG-OLOFSSON (v) replik:
          </note>
          <note>
            Fru talman! När det gäller behandlingen av motionen i utskottet,
            tycker jag att man måste visa en viss respekt när det är sex partier
            som står bakom motionen. Det ger en viss tyngd. Det var det som
            var viktigt att iaktta när motionen behandlades.
          </note>
          <note>
            De fristående skolorna är sinsemellan väldigt olika. De har bl.a.
            olika möjligheter att genomföra den här typen av specialinriktning
            när det gäller lärarutbildningen. Men Waldorfskolan har en lång
            tradition, som redan har sagts här, en tydlig pedagogisk profil
            och en mycket tydlig och väl genomarbetad metodik.
          </note>
          <note>
            Detta kan också gälla andra skolformer, exempelvis
          </note>
          <note>
            Montessoripedagogiken. Men nu gällde det Waldorfskolorna, och
            det var det vi tog ställning till.
          </note>
          <note type="speaker">
            Anf. 66 JAN BJÖRKMAN (s) replik:
          </note>
          <note>
            Fru talman! Jag förringar naturligtvis inte motionens tyngd.
            Men på samma sätt som jag begär att
          </note>
          <note>
            Britt-Marie Danestig-Olofsson skall ta hänsyn inte bara till
            tyngden i Socialdemokraternas motioner utan också till sakinnehållet,
            har jag och Socialdemokraterna i det här fallet tagit hänsyn inte
            till tyngden av antalet motionärer utan till försöket att få en
            helhetssyn på lärarutbildningen. Det är det som har drivit oss.
          </note>
          <note>
            Om Britt-Marie Danestig-Olofsson uppfattar det som bristande
            respekt mot motionärerna får jag försöka att leva med det. Sedan
            kan jag bara konstatera att
          </note>
          <note>
            Britt-Marie Danestig-Olofsson svar var att man prioriterar Waldorfpedagogik
            framför andra pedagogiska modeller. Det har jag respekt för, men
            jag delar inte den uppfattningen.
          </note>
          <note type="speaker">
            Anf. 67 Statsrådet YLVA JOHANSSON (s):
          </note>
          <note>
            Fru talman! Jag träffade för en tid sedan en kvinna med mycket
            stora läs- och skrivsvårigheter. Nu när hon var i min ålder hade
            hon kommit till en punkt i sitt liv då hon hade insett att hon
            var tvungen att göra något åt sina svårigheter. Hennes barn skulle
            snart börja skolan, och hon insåg vilka bekymmer hon skulle kunna
            få om hon inte kan stödja sina egna barn i läs- och skrivutvecklingen.
          </note>
          <note>
            Hon var arbetslös. Hon tog sig samman, satsade länge, och tog
            ett djupt andetag. Hon gick till sin arbetsförmedlare och berättade
            i ett enda andetag: Det är så att jag har läs- och skrivsvårigheter.
            Jag skulle vilja ha hjälp att gå en kurs för att bli av med dem.
          </note>
          <note>
            Det hon var med om var att hennes arbetsförmedlare knappade in
            någonting på tangentbordet och sedan vred dataskärmen mot henne
            och sade: Du kan läsa här vilka kurser som finns. Sedan har vi
            de här blanketterna där du kan fylla i vilka du vill gå.
          </note>
          <note>
            Anledningen till att regeringen gör en så stor satsning på vuxenutbildning
            trots vårt mycket kärva ekonomiska läge och en mycket stram budget
            är just för att människor som hon skall få chansen inte bara genom
            en utökning av antalet utbildningsplatser utan lika mycket genom
            en förändring och utveckling av den utbildning som vi erbjuder.
            Det finns ett stort behov av att kunna tillgodose fler människors
            utbildningsbehov. Det gör vi inte enbart genom att erbjuda fler
            platser. Det handlar lika mycket om att förändra och förnya utbildningen,
            att skapa mer flexibla lösningar, att bedriva uppsökande verksamhet
            och att göra individuella utbildningsplaner för varje individ.
          </note>
          <note>
            Att vi gör detta beror på att vi vet att utbildning har en så
            otroligt stor betydelse. Jag kan instämma i den beskrivning som
            också Andreas Carlgren gav tidigare. Vi vet att utbildning har
            en oerhört stor betydelse för den enskilde när det gäller makt
            och inflytande eller maktlöshet i samhället och möjligheterna
            att få arbete. Men den har också stor betydelse för vårt gemensamma
            samhälle. Det handlar om sysselsättning och den ekonomiska utvecklingen
            och utvecklingen av vår demokrati.
          </note>
          <note>
            Det är därför litet sorgligt när man från Moderaterna ser utbildningssatsningen
            i ett så snävt perspektiv att det enbart handlar om antalet platser.
            Beatrice
          </note>
          <note>
            Ask sade att det handlar om att permanenta tillfälliga platser.
            Nej, det gör inte det. Om det bara vore det vore det inte en sådan
            stor reform som det nu är fråga om. Det handlar om att förnya
            och förändra vuxenutbildningen för att klara de annorlunda krav
            som ställs i ett kunskapssamhälle där vi måste skapa system som
            underlättar ett livslångt lärande.
          </note>
          <note>
            Det har här i debatten ställts frågor om vad regeringen tänker
            göra för att minska den sociala snedrekryteringen till högskolan.
            Vuxenutbildningssatsningen och kunskapslyftet är en mycket handfast
            åtgärd för att minska den sociala snedrekryteringen till högre
            utbildning. Kombinerat med uppsökande verksamhet och individuella
            studieplaner avpassade för varje persons behov och förutsättningar
            tror jag att det kan ge ganska stor effekt.
          </note>
          <note>
            Men det räcker inte att göra satsningar på vuxenutbildning och
            högre utbildning. Det är lika viktigt att upprätthålla kvaliteten
            och likvärdigheten i förskola, grundskola och gymnasieskola. Vi
            använder oss av internationella studier och internationella jämförelser
            för att bedöma våra svenska resultat. Jag tycker att det är viktigt
            att vi deltar i kvalificerade internationella studier och att
            vi har en hel del att lära av de resultat som där finns.
          </note>
          <note>
            När vi ser på de resultaten kan vi känna oss ganska glada. Det
            är på många sätt glädjande resultat.
          </note>
          <note>
            Sverige är inte en kunskapsmässig medelmåtta, utan
          </note>
          <note>
            Sverige hävdar sig väl i en alltmer kunskapsintensiv omvärld.
            Men vi har inte anledning att vara nöjda. Vi måste sträva efter
            att lyckas än bättre, och i alla avseenden har vi inte bra resultat.
          </note>
          <note>
            När det gäller svenskars läsförmåga ligger vi i topp. Det är
            en av de saker som vi är absolut bäst på både när det gäller resultaten
            för barn och ungdomar och när det gäller vuxna. Man kan dra parallellen
            och titta på den svenska mediedebatten. Då skulle man inte kunna
            tro att vi har dessa utmärkta internationella resultat.
          </note>
          <note>
            När det å andra sidan gäller kunskaper i matematik och naturvetenskap
            har vi inte en lika bra ställning.
          </note>
          <note>
            Där måste vi göra fler insatser än vad vi hittills har gjort.
            Glädjande nog kan vi nu i höst när de nya resultaten publicerats
            konstatera att de insatser som gjordes efter de ganska dåliga
            resultat som publicerades
          </note>
          <note>
            1980 när det gäller matematiken har gett resultat. Vi har förbättrat
            kunskaperna i matematik. Det bör leda till efterföljd, eftersom
            vi kan se att insatserna ger resultat.
          </note>
          <note>
            Vi måste nu fokusera ytterligare på kunskaper i naturvetenskap.
            Jag finner det särskilt oroande att skillnaden mellan pojkar och
            flickor är påtaglig när det gäller kunskaper i naturvetenskap.
            Det är en skillnad som t.ex. inte finns i ämnet matematik. Det
            strider helt mot målsättningarna för den svenska skolan. Det finns
            inte några enkla förklaringar till varför vi har de resultaten.
            Jag tänker därför ta initiativ till en diskussion med de ansvariga
            för lärarutbildningarna om hur man skall kunna förbättra lärarutbildningarna
            i dessa avseenden. Men jag tänker också överväga ytterligare åtgärder
            för att förstärka den naturvetenskapliga undervisningen, inte
            minst för flickorna, utöver vad som nu sker inom ramen för NOT-projektet.
          </note>
          <note>
            Även om Sverige har ett relativt gott läge i internationell jämförelse
            finns det också problem och en del allvarliga utvecklingstendenser
            som vi har anledning att vara mycket uppmärksamma på. Kvalitet
            och likvärdighet måste därför sättas i centrum i den nationella
            utvecklingsplan som regeringen kommer att lägga fram i vår. Jag
            ser det som de mest centrala frågorna för hur svensk skola skall
            fortsätta att utvecklas.
          </note>
          <note>
            När vi tittar på hur kvalitet och likvärdighet skall utvecklas
            är det också viktigt att vi ser på vilka instrument som bör finnas
            och redan finns på olika nivåer. Jag delar den uppfattning som
            Andreas
          </note>
          <note>
            Carlgren här gav uttryck för. Vi skall inte flytta makten från
            kommunerna till staten. Det är en riktig utveckling att fortsätta
            att decentralisera beslut ut till de enskilda skolorna. Men vi
            bör fundera över vilka beslut som skall ligga på nationell nivå,
            vilka som skall ligga på kommunal nivå och vilka beslut som skall
            ligga på den enskilda skolan.
          </note>
          <note>
            Där är min uppfattning att vi har mer att göra. Den decentraliserade
            och målstyrda skolan har nu funnits under ett antal års tid. Vi
            har dragit en del slutsatser och skaffat oss en del erfarenhet.
            De bör vi använda till att nu se över hur vi kan på ett bättre
            sätt ha styrinstrument för kvalitet och likvärdighet. Men vi bör
            också hålla i minnet att vi inte via styrinstrument skapar vare
            sig kvalitet eller likvärdighet. Kvalitet och likvärdighet är
            det centrala i skolans läroprocesser.
          </note>
          <note>
            Det skapas ute i klassrummen och på alla de ställen där undervisning
            och lärande just nu pågår.
          </note>
          <note>
            De mest centrala aktörerna är eleverna och deras lärare. Det
            är de som skall få förutsättningar för kvalitet och likvärdighet.
            Vi har en skyldighet när vi har en nationell lagstiftning och
            en nationell läroplan att ha tillräckligt bra instrument för att
            kunna upprätthålla och utvärdera kvalitet och likvärdighet. Det
            kommer att bli en viktig fråga i den nationella utvecklingsplan
            som regeringen lägger fram i vår.
          </note>
          <note>
            Jag tycker att det är mycket märkligt att Moderaterna i diskussionen
            om vad som skall vara centralt och vad som skall vara decentraliserat
            mäler ut sig på ett sådant anmärkningsvärt sätt som med förslaget
            om en nationell skolpeng. Försiktigtsvis säger Beatrice
          </note>
          <note>
            Ask här i debatten att frågan behöver utredas mer. Ja, det verkar
            så. Men ändå är det ett förslag som Moderaterna redan nu lägger
            fram i fem yrkanden. Ni talar om ganska tydligt, åtminstone i
            mina ögon, vad det handlar om. Det är en centralisering av skolans
            resurser för vidare distribution senare, förvisso, direkt ut till
            skolorna.
          </note>
          <note>
            Ni säger: Staten övertar huvudansvaret för att finansiera utbildning
            i grundskolan och gymnasieskolan med ett fast belopp per elev.
            Det handlar ju om att staten övertar ansvaret för finansieringen.
            Hur många miljarder är det, Beatrice Ask, som skall tas från kommunerna
            till staten, när staten skall överta det finansiella ansvaret?
            Ungefär hur mycket pengar handlar det om på nationell nivå? Jag
            undrar också:
          </note>
          <note>
            Vad skall det resultera i för belopp i den nationella skolpengen?
            Ni säger att det skall vara ett fast belopp per elev, men skall
            det vara ett lika stort belopp per elev i den nationella skolpengen,
            och hur stort skall det beloppet i så fall vara?
          </note>
          <note>
            Det är en märklig diskussion Beatrice Ask för när hon säger att
            det inte är politikerna som skall bestämma utan skolan själv.
            Men vem skall bestämma om den nationella skolpengen? Är inte det
            ett genuint politiskt förslag? Ni lägger ju fram förslag om att
            det är staten som skall besluta om skolpengen. Jag antar att det
            då är riksdagen eller regeringen som bestämmer hur stor skolpengen
            skall vara och hur den skall finansieras. Är det den statliga
            skatten som skall finansiera skolpengen i stället för den kommunala?
          </note>
          <note>
            Detta är väl ett genuint politiskt beslut.
          </note>
          <note type="speaker">
            Anf. 68 BEATRICE ASK (m) replik:
          </note>
          <note>
            Fru talman! Det kanske hade varit passande om skolministern ägnat
            en del av sin tid åt att fundera över vilka bekymmer skolorna
            står inför när det gäller finansieringen. På vilket sätt garanterar
            pengapåsen att elever med behov av särskilt stöd får hjälp? På
            vilket sätt fördelas medel i dag? Det är väl det som är det stora
            problemet.
          </note>
          <note>
            Att vi har flera yrkanden är inte märkligt. Våra yrkanden handlar
            främst om att vi vill att en utredning tillsätts. Vi har också
            skissat på principerna för den nationella skolpengen.
          </note>
          <note>
            Jag kan inte under en tvåminutersreplik gå in på hela den debatt
            som jag tycker borde föras om skolans finansiering, men jag kan
            säga att jag och vi moderater är mycket bekymrade över att många,
            många skolor har stora ekonomiska problem, problem med att få
            pengarna att räcka till böcker, stödundervisning, hjälp till handikappade
            elever, extrainsatser för dyslektiker, upprustning - allt finns
            där. Man har stora bekymmer, och det är faktiskt något som måste
            diskuteras. Många gånger fastnar skolans finansiering i ett krig
            mellan snöskottning och barn, som inte är bra. Det skall också
            nämnas i den här debatten.
          </note>
          <note>
            Det är intressant att höra diskussionen kring Kunskapslyftet,
            eftersom jag har varit med ganska mycket i detta. Det stora problemet
            i dag är faktiskt att det råder stor osäkerhet om i vilken mån
            man kommer att klara av att fylla de platser som regeringen erbjuder.
          </note>
          <note>
            Samtidigt bygger man upp mängder av administration och byråkrati
            - låt vara att mycket är bra - vid sidan av befintlig organisation.
            Jag är inte tvärsäker på att det i detta ekonomiska läge är den
            bästa lösningen.
          </note>
          <note type="speaker">
            Anf. 69 Statsrådet YLVA JOHANSSON (s):
          </note>
          <note>
            Fru talman! Det blir litet märkligt när Beatrice
          </note>
          <note>
            Ask säger att skolorna har mycket svårt att få pengarna att räcka
            till, något som är helt riktigt. Detta beror ju på att kommunerna
            har ett utomordentligt svårt ekonomiskt läge, och i det svåra
            ekonomiska läget har
          </note>
          <note>
            Moderaterna föreslagit ytterligare indragningar av resurserna
            till kommunerna, indragningar i storleksordningen 20 %. Det är
            inte konstigt att kommunerna har en svår ekonomisk situation.
            Jag deltar gärna i en debatt om på vilket sätt skolans resurser
            skall garanteras, men att som Moderaterna föreslår gå vägen via
            staten, att först ta in pengarna och låta staten överta det finansiella
            ansvaret, är något mycket anmärkningsvärt.
          </note>
          <note>
            Beatrice Ask måste svara på frågan och i alla fall tala om ungefär
            hur många miljarder det handlar om i fråga om den nationella skolpengen.
            Ungefär hur mycket pengar skall överföras från kommunerna till
            staten för vidare distribution ut till skolorna?
          </note>
          <note>
            Jag undrar också: Betyder ett fast belopp att det handlar om
            samma belopp för varje elev?
          </note>
          <note type="speaker">
            Anf. 70 BEATRICE ASK (m) replik:
          </note>
          <note>
            Fru talman! Jag trodde skolministern visste att en
          </note>
          <note>
            7-åring i Göteborg ofta inte kostar lika mycket som en elev på
            ett frisörgymnasium i Härjedalen. Det går inte att ha samma summa
            för varje elev, det begriper ju vem som helst. Det kan ingen inbilla
            sig. Det är en dum fråga.
          </note>
          <note>
            Hur många miljarder handlar det om? frågar skolministern. I de
            moderata motionerna om den ekonomiska politiken, som skolministern
            kanske har tagit del av, säger vi att detta skall lösas genom
            en skatteväxling. Hur många miljoner miljarder det blir beror
            på vilka steg man tar, och det beror i sin tur på hur man konstruerar
            den nationella skolpengen. Det är just för att få fram ett underlag
            för den typen av bedömningar som vi menar att regeringen borde
            tillsätta en utredning. Men ni säger bara blankt nej till detta,
            eftersom ni så gärna vill att politikerna - för närvarande de
            i kommunerna - skall få sitta och bestämma bäst de gitter om hur
            pengarna skall användas. Tyvärr är det min uppfattning att det
            ofta är problem för skolorna att få det de behöver.
          </note>
          <note type="speaker">
            Anf. 71 Statsrådet YLVA JOHANSSON (s):
          </note>
          <note>
            Fru talman! Det är ett mycket märkligt resonemang som Beatrice
            Ask för. Självfallet är det politiska beslut som ligger till grund
            för hur pengarna skall användas i skolan. Det är därför vi här
            i riksdagen fastställer läroplaner och en skollag som man har
            att följa i skolorna. Det är det som är basen för hur pengarna
            används ute i skolorna. Sedan är det också en prioriteringsfråga
            hur mycket pengar som läggs på utbildning.
          </note>
          <note>
            Även om Moderaterna nu säger att de vill gå steg för steg med
            en nationell skolpeng, måste ni ändå svara på frågan ungefär hur
            mycket pengar det handlar om. I dag kostar grundskolan och gymnasieskolan
            ungefär 70 miljarder kronor per år. Handlar det om att överföra
            70 miljarder kronor från kommunerna till staten, eller hur mycket
            pengar handlar det om som skall tas från den kommunala sektorn
            för att staten i sin tur skall fatta beslut? Några andra beslut
            kan jag inte tänka mig, för det måste väl vara något slags politisk
            styrning i fråga om hur de pengarna sedan skall fördelas till
            skolorna.
          </note>
          <note type="speaker">
            Anf. 72 ANDREAS CARLGREN (c) replik:
          </note>
          <note>
            Fru talman! Jag kan hålla med om mycket av det som skolministern
            sade. Bl.a. känns det bra att Ylva
          </note>
          <note>
            Johansson och andra socialdemokrater nu följer upp de frågor
            som jag under lång tid har ställt till Moderaterna om den förstatligade
            skolan. Hittills har jag mötts mest med fnysningar och axelryckningar,
            men jag märker nu att det kommer alltfler svar på frågorna, och
            det tycker jag är bra. Dessutom bekräftar svaren bara att det
            finns nya frågor att ställa.
          </note>
          <note>
            Däremot vill jag säga följande till regeringen. När ni vill hjälpa
            elever att komma över ribban, då är vi med och överens med er
            om politiken. Det gäller t.ex.
          </note>
          <note>
            satsningen på vuxenutbildningen. Men när ni vill sänka ribban,
            sänka kunskaps- och kvalitetskrav, som man t.ex. gjorde i antagningssystemet,
            då går vi emot.
          </note>
          <note>
            Vi slåss nämligen konsekvent för att komma till rätta med den
            sociala snedrekryteringen, men vi vill inte sänka ribban utan
            i stället hjälpa elever över ribban.
          </note>
          <note>
            Till sist vill jag ställa en fråga till Ylva Johansson med anledning
            av detta. Jag tror att gymnasieskolan kommer att spela en alldeles
            avgörande roll för att förbereda elever för det fortsatta arbetslivet
            och utbildning på högre nivåer. Jag tror inte minst att de tidigare
            yrkesinriktade utbildningarna kommer att vara helt avgörande.
            Kommer regeringen snart med förslag? Det tror jag kommer att vara
            nödvändigt, om inte en stor del av eleverna skall drabbas av mycket
            svåra problem när de t.ex. inte klarar kurserna, när de inte får
            godkänt i de betyg som ges. Det blir en orimlig situation för
            de elever som jag tror att inte minst
          </note>
          <note>
            Centerpartiet och Socialdemokraterna vill värna om, och jag tror
            därför att det är mycket viktigt med sådana initiativ på gymnasieskolans
            område. Kommer de?
          </note>
          <note type="speaker">
            Anf. 73 Statsrådet YLVA JOHANSSON (s):
          </note>
          <note>
            Fru talman! Jag delar uppfattningen att man inte skall sänka
            ribban. De krav som ställs i vårt alltmer komplexa och kunskapsintensiva
            samhälle är allt högre, och därför måste också ribban snarare
            höjas.
          </note>
          <note>
            Vi måste göra särskilda insatser på olika ställen i utbildningssystemet
            för att så många som möjligt -
          </note>
          <note>
            eller alla - skall kunna komma över den ribban.
          </note>
          <note>
            Det är inte så att regeringen har föreslagit någon sänkning av
            kraven för att bli antagen till högre utbildning, som ofta framförs
            i debatten. Vi har i stället skärpt kraven. Man kan naturligtvis
            diskutera om de skall skärpas ytterligare. Men det är inte fråga
            om någon sänkning i förhållande till vad som har gällt hittills.
            Hittills har det räckt att ha en genomgången gymnasieutbildning
            för att vara behörig, oavsett resultatet av utbildningen. Nu kräver
            vi att man skall ha godkända kunskaper och inte bara att man skall
            ha genomgått utbildningen. Vi ställer krav på vad man faktiskt
            skall kunna för att vara behörig till högre utbildning. Det är
            alltså en höjning, som regeringen och riksdagen också har beslutat
            om.
          </note>
          <note>
            Jag har samma perspektiv när det gäller gymnasieskolan. Man kan
            konstatera att vår gymnasieskola förvisso har många utvecklingsmöjligheter
            och att mycket som är bra har skett, men den har också stora problem.
            Man kan också se en liknande utveckling i många andra jämförbara
            länder. Gymnasieskolan står i centrum och brottas med problem
            i de allra flesta länder. Det hör samman med att kraven från arbetslivet
            ökar så snabbt och att man i alla länder har en motsvarighet till
            gymnasieskolan som skall svara mot dessa ökade krav. Det kanske
            inte är någon tröst för oss, men det kan vara något av en förklaring
            till problemen.
          </note>
          <note>
            Jag skall gärna samarbeta med Centerpartiet för att finna flera
            sätt att hjälpa fler elever över den ribba som ju i gymnasieskolan
            är ganska högt satt.
          </note>
          <note type="speaker">
            Anf. 74 ANDREAS CARLGREN (c) replik:
          </note>
          <note>
            Fru talman! Jag tycker att det blir konkret när man ser att man
            numera skall vara berättigad till högskolestudier utan att vara
            godkänd i ämnena svenska och engelska i gymnasieskolan. Detta
            är ju ett beslut som
          </note>
          <note>
            Högskoleverket har drivits till under galgen med anledning av
            de beslut för vilka regeringen lyckades få med sig en vänstermajoritet
            här i riksdagen, vilket jag tycker är mycket negativt. Det är
            ett exempel på hur fel det kan bli.
          </note>
          <note>
            Däremot ställer vi helhjärtat upp på insatser för att lyfta vuxenstuderande
            och övriga elever över ribban.
          </note>
          <note>
            Därför välkomnar jag om regeringen är beredd att göra insatser
            för gymnasieskolan.
          </note>
          <note>
            Jag möter många, många föräldrar som säger: Mina barn, som går
            i gymnasieskolan, klarar inte kraven.
          </note>
          <note>
            Jag tror inte att de tycker att man skall sänka kraven, för de
            inser att det ställs krav i arbetslivet och i livet i övrigt.
            Men man inser också att skolan måste undervisa på ett annat sätt,
            om dessa elever skall klara att gå vidare.
          </note>
          <note>
            Jag brukar oftast hävda att det inte finns elever som inte kan
            utvecklas så mycket att de också kan ta till sig kunskaperna.
            Det är inte fråga om mer eller mindre dåliga elever. Däremot kan
            det vara mer eller mindre dålig pedagogik och mer eller mindre
            dålig skola. Jag tror att vi riskerar en mycket svår situation
            i gymnasieskolan, om vi inte snabbt kommer till rätta med problemen.
            Därför välkomnar jag att regeringen återkommer med förslag. Vi
            är också beredda att diskutera dem.
          </note>
          <note type="speaker">
            Anf. 75 Statsrådet YLVA JOHANSSON (s):
          </note>
          <note>
            Fru talman! Det är självklart att regeringen återkommer med förslag
            när det gäller utveckling av gymnasieskolan. Det är nödvändigt.
            Det kommer också att ingå i den nationella utvecklingsplanen i
            vilken gymnasieskolan självfallet kommer att vara en viktig del.
          </note>
          <note>
            Jag är angelägen om ett nära samarbete med flera partier när
            det gäller de problem som gymnasieskolan brottas med. Därför lyssnar
            jag mycket och kommer att lyssna mycket på den parlamentariska
            kommitté som följer och bedömer utvecklingen i gymnasieskolan.
          </note>
          <note>
            Jag tror också att det är viktigt att på olika sätt bidra till
            utvecklingen i gymnasieskolan utan att för den skull tro att det
            arbete som i dag görs är dåligt. Det görs ett mycket bra arbete,
            men man har mycket svåra betingelser att bedriva arbetet under.
            Därför har vi ett ansvar för att underlätta utvecklingsarbetet
            i gymnasieskolan.
          </note>
          <note>
            När det gäller behörigheten till gymnasieskolan är det inte Högskoleverket
            som har fastställt den grundläggande behörigheten till högskolan,
            utan det har riksdagen gjort. De av riksdagen fastställda kraven
            har höjts i förhållande till vad som gällde tidigare.
          </note>
          <note>
            Tidigare kunde man vara behörig även om man hade ettor i alla
            ämnen. I dag ställer vi kunskapskrav, att man skall ha uppnått
            nivån godkänd i minst 90 % av ämnena för att vara behörig. Man
            kan naturligtvis föra en diskussion om hur höga kraven skall vara,
            om de skall vara ännu högre.
          </note>
          <note>
            Men jag tycker att vi ska hålla oss undan från att tro att kraven
            har sänkts i förhållande till de tidigare kraven. Det är alltså
            inte möjligt att få grundläggande behörighet för den som saknar
            godkända kunskaper i svenska och engelska i gymnasieskolan.
          </note>
          <note type="speaker">
            Anf. 76 GUNNAR GOUDE (mp) replik:
          </note>
          <note>
            Fru talman! Jag har två frågor till skolministern.
          </note>
          <note>
            Den ena gäller det som vi hörde i inledningen av anförandet,
            vilket visade på en god mekanism hos arbetsförmedlingarna när
            det gäller individuella utbildningsplaner.
          </note>
          <note>
            Den andra frågan handlar om det stora problemet, nämligen de
            vuxna personer som har läs- och skrivsvårigheter. Det handlar
            om en mycket stor grupp i
          </note>
          <note>
            Sverige. Hur stor den är vet jag inte, men siffrorna varierar
            mellan 100 000 och 300 000. Det är i alla fall ett stort problem.
          </note>
          <note>
            Jag ställer mig litet tveksam till om det finns möjlighet ens
            för en rimlig andel av denna stora grupp att få hjälp, även om
            man är välvilligt inställd i frågan, eftersom det saknas lärare
            som behärskar dyslexiproblemet och tillgång till hjälpmedel. Datorhjälpmedlen
            har utvecklats, men det behövs fler. Det finns väldigt få datorer
            på de olika orterna i landet. Läsklinikerna är också mycket få.
            Min fråga är: Kommer skolministern att försöka använda en del
            av de pengar som finns för vuxenstudier - det är ju en mycket
            stor summa pengar - för att öka antalet läskliniker och för att
            få till stånd en utbildning av lärare för undervisning av personer
            med läs- och skrivsvårigheter.
          </note>
          <note>
            Kort en annan fråga som jag berörde i mitt anförande, nämligen
            svårigheterna med decentralisering.
          </note>
          <note>
            Vi i Miljöpartiet är ju för decentralisering. Men vi har sett
            att man ute i kommunerna har skolplaner som inte är värda namnet.
            Man har inte skött tillsynen ordentligt och problemen med mobbning
            förekommer fortfarande. Trots att vi här i riksdagen har fattat
            ett beslut, där vi deklarerade att vi förutsatte att varje svensk
            skola hade ett program mot mobbning, har
          </note>
          <note>
            Barnombudsmannen i sin undersökning visat att skolorna saknar
            sådana program och att programmen i de skolor som har sådana ofta
            är dåliga. Frågan är om det inte också är dags för en lagstiftning.
            Men min fråga är egentligen: Vad gör regeringen för att få verkställigheten
            av decentraliseringen att fungera? Det är ingen lätt fråga att
            besvara, men den är angelägen.
          </note>
          <note type="speaker">
            Anf. 77 Statsrådet YLVA JOHANSSON (s):
          </note>
          <note>
            Fru talman! Det är Skolverket som har uppgiften att verkställa
            de beslut som fattas av regering och riksdag. Min bedömning är
            att Skolverket har lyckats ganska väl i sitt arbete och att Skolverkets
            insatser när det gäller utvärdering, uppföljning och inte minst
            tillsyn har kommit att få en allt större betydelse, vilket de
            också måste ha i ett decentraliserat system. Men även om vi kan
            säga att mycket är bra, finns det väldigt mycket mer att göra.
            Som jag tidigare sade i mitt anförande tror jag att man måste
            fundera över vilka villkor som gäller i dag för ett decentraliserat
            system som skall fungera på bästa sätt. Det är en av de frågor
            som jag kommer att återkomma till i den nationella utvecklingsplanen.
          </note>
          <note>
            När det gäller både elever och vuxna med läs- och skrivsvårigheter
            och grava läs- och skrivsvårigheter är det ofta en väldigt komplex
            problematik. Olika människor kan ha läs- och skrivsvårigheter
            av varierande grad av helt olika orsaker. Utbildningssystemet
            måste klara av att hjälpa dessa människor, oavsett orsakerna till
            och graden av läs- och skrivsvårigheterna. Det är därför som det
            är så viktigt att utbildningssystemet klarar av att möta varje
            individs enskilda behov. Detta gäller också i vuxenutbildningssatsningen.
            Jag tror att inte minst möjligheten till uppsökande verksamhet
            kommer att ha stor betydelse för många av de vuxna som har ganska
            grava läs- och skrivsvårigheter, därför att det skall till mycket
            mod innan man söker hjälp och berättar om sina svårigheter. Av
            dem som sedan bemöts på samma sätt som den kvinna som jag berättade
            om i mitt huvudanförande, är det väldigt få som därefter orkar
            ta nya tag för att få hjälp. Därför är det viktigt med en uppsökande
            verksamhet. Men som ett direkt svar på frågan kommer jag inte
            att använda de pengar som är avsatta för kunskapslyftet på något
            annat sätt än det som riksdagen beslutar.
          </note>
          <note type="speaker">
            Anf. 78 GUNNAR GOUDE (mp) replik:
          </note>
          <note>
            Fru talman! Det är naturligtvis riktigt att problematiken är
            komplex, men det ökar ju behovet av medel ytterligare. Det gäller
            alltså att ha medel och instrument för att kunna ställa diagnos
            om huruvida det är en auditivt, visuellt eller motoriskt betingad
            dyslexi. Diagnosinstrumenten finns, men pengarna för att distribuera
            dem och för att få testpersonal utbildad finns inte.
          </note>
          <note>
            Den här uppsökande verksamheten är alldeles utmärkt. Det är precis
            det som behövs. Det är en aktiv hjälp från samhällets sida, men
            det kräver resurser.
          </note>
          <note>
            Var finns resurserna? Är regeringen villig att avsätta resurser?
            Det här är ett utmärkt tillfälle att göra med tanke på den situation
            vi har nu med hög arbetslöshet.
          </note>
          <note>
            Den här gruppen är överrepresenterad bland de arbetslösa.
          </note>
          <note>
            När det gäller frågan om Skolverket, tycker jag också att det
            har gått allt bättre. Men fortfarande ligger Skolverket efter.
            Huvuddelen av arbetet är just att göra undersökningar av hur det
            blev. Hur bra blev det? Tillsynsverksamheten har blivit något
            bättre sedan Riksdagens revisorer gjorde sin förödande granskning
            av Skolverkets tillsyn ute i kommunerna.
          </note>
          <note>
            Visst har det blivit bättre, men jag tror att det behövs mycket
            kraftfullare åtgärder.
          </note>
          <note>
            Min slutfråga är: Är skolministern beredd att lagstifta mot mobbning
            som Miljöpartiet, och numera också Barnombudsmannen, har föreslagit?
          </note>
          <note type="speaker">
            Anf. 79 Statsrådet YLVA JOHANSSON (s):
          </note>
          <note>
            Fru talman! När det gäller den sista frågan är det min uppfattning
            att mobbning helt klart är förbjudet och otillåtet i skolan. Men
            jag lyssnar självfallet också på den kritik som finns mot lagstiftningen.
            Är det så att vi i dag inte har en tillräckligt tydlig lagstiftning,
            så är jag beredd att ändra uppfattning och också gå vidare. Självklart
            skall det inte råda någon tvekan om att varje form av kränkande
            behandling mellan elever eller mellan elever och vuxna i skolan
            är helt otillåten och helt i strid med de grundläggande värden
            som gäller i skolan.
          </note>
          <note>
            När det gäller dyslexi och läs- och skrivsvårigheter finns det
            ju i dag relativt mycket resurser inom ramen för kunskapslyftet.
            Dessa resurser är dock inte öronmärkta, utan man utgår från de
            behov som olika individer har. Både Gunnar Goude och jag är ju
            väl medvetna om att många vuxna med läs- och skrivsvårigheter
            återfinns i gruppen arbetslösa med låg utbildning. Jag räknar
            med att man kommer att kunna få stöd den här vägen.
          </note>
          <note>
            Sedan ger staten också stöd till de särskilda resurscentrum för
            dyslexi och läs- och skrivsvårigheter som finns på olika ställen.
            Vi har också tillsatt en särskild utredning som skall komma med
            förslag, särskilt när det gäller arbetet med mindre barn i grundskolan,
            för att förebygga att nya läs- och skrivsvårigheter uppstår. Vi
            har de intressanta slutsatser som Skolverket drog i sin rapport.
            Där konstaterar man att det finns vissa lärare som lyckas lära
            alla barn och ungdomar att läsa, medan andra inte gör det.
          </note>
          <note>
            Procentsatserna när det gäller hur många som är dyslektiker verkar
            alltså ha fått sig en viss törn. Det visar sig ju att vissa sätt
            att arbeta på är mycket mer effektiva än andra. De är de slutsatserna
            jag gärna vill se att man går vidare med och lägger fram förslag
            utifrån. Det är inte minst viktigt i ljuset av att vi nu arbetar
            med integration mellan förskola, skola och fritis. Jag tror att
            det är där nyckeln finns för att förebygga att fler vuxna människor
            hamnar i den mycket besvärliga situationen att inte behärska läsande
            och skrivande.
          </note>
          <note type="speaker">
            Anf. 80 BRITT-MARIE DANESTIG-OLOFSSON (v) replik:
          </note>
          <note>
            Fru talman! Med tanke på skolministerns inledning, som handlade
            om just läs- och skrivsvårigheter, vill jag också ställa några
            frågor. Jag vill prata om barnen i grundskolan.
          </note>
          <note>
            I debatten hävdas det ju att 4-10 % av barnen, och jag har faktiskt
            sett ännu högre siffror i några rapporter, skulle vara dyslektiker.
            Det är ju skrämmande höga siffror. Då skulle jag vilja veta av
            skolministern:
          </note>
          <note>
            Hur ser skolministern på begreppet dyslexi? Hur ser skolministern
            på de, grovt sett, två olika förklaringsmodellerna när det gäller
            läs- och skrivsvårigheter? Å
          </note>
          <note>
            ena sidan finns den mer naturvetenskapligt, biologiskt orienterade
            modellen, å andra sidan den mer humanvetenskapligt orienterade.
          </note>
          <note type="speaker">
            Anf. 81 Statsrådet YLVA JOHANSSON (s):
          </note>
          <note>
            Fru talman! Som alla som är insatta i debatten om läs- och skrivsvårigheter
            och dyslexi väl känner till, finns det motsättningar mellan forskarna
            på det här området. Jag anser faktiskt inte att det är vi politiker
            som skall avgöra denna tvist mellan forskarna, men jag tar fasta
            på att forskare från samtliga läger konstaterar att det går att
            åtgärda dyslexi och läs- och skrivsvårigheter genom ett målmedvetet
            arbete i skolan. Det är det jag som skolminister har att ta fasta
            på.
          </note>
          <note>
            Därför konstaterar jag att det förmodligen finns väldigt olika
            skäl till att man har läs- och skrivsvårigheter längs en varierande
            skala. Man kan vara en grav dyslektiker, men man kan också ha
            mindre läs- och skrivsvårigheter, kanske av andra skäl.
          </note>
          <note>
            Oavsett skälen, är skolan skyldig att ge alla barn och ungdomar
            de grundläggande kunskaper de behöver. Då är läs- och skrivkunnigheten
            en nyckel. Skolan är skyldig att anpassa sig efter barns skilda
            förutsättningar och behov. Det är viktigt att se till individernas
            skilda behov.
          </note>
          <note>
            Därför använde jag ofta det vidare begreppet läs- och skrivsvårigheter.
            Skolans skyldighet gäller ju inte bara dem som kanske av medfödda
            skäl är dyslektiker. Oavsett skälen till läs- och skrivsvårigheter
            är skolans skyldighet klar. Man skall kunna anpassa sig till alla
            barns skilda behov.
          </note>
          <note type="speaker">
            Anf. 82 BRITT-MARIE DANESTIG-OLOFSSON (v) replik:
          </note>
          <note>
            Fru talman! Jag håller med skolministern om att det här är komplicerat
            och svårt att sätta sig in i, det tycker jag också. Men det är
            väldigt viktigt att vi som politiker ändå skaffar oss en uppfattning.
            Det måste ju, om man tänker på var man vill sätta in resurserna,
            bli olika beroende på vilket man tror är orsak och vilket man
            tror är verkan.
          </note>
          <note>
            Jag är litet rädd för att man, om man betonar det neurologiska
            perspektivet, krymper förståelsen för problem som också kan ha
            sina orsaker i den sociala omgivningen och i skolans pedagogik.
            Det kan ju på något sätt ibland vara litet bekvämt att göra det.
            Det befriar ju bl.a. oss som politiker från ansvar.
          </note>
          <note>
            Flera forskare som jag har läst varnar faktiskt för den tidiga
            diagnosen av dyslexi och menar att den kan skapa läs- och skrivsvårigheter.
            Det skulle jag också vilja att skolministern kommenterar. Jag
            har själv inget svar på det.
          </note>
          <note>
            Sedan har jag ytterligare en fråga. Jag ställde den i mitt anförande.
            Det gäller skolforskningen. Jag skulle gärna vilja veta vilka
            motiven är för en så pass kraftig nedskärning som 20 miljoner
            kronor på skolforskningen nu när vi har ganska stora problem och
            också befinner oss i en dynamisk utveckling på skolans område.
          </note>
          <note type="speaker">
            Anf. 83 Statsrådet YLVA JOHANSSON (s):
          </note>
          <note>
            Fru talman! Jag tror att det är bra med en tidig diagnos för
            vissa barn. För andra barn eller ungdomar är det bättre med senare
            diagnos. Om skälen till läs- och skrivsvårigheterna är olika,
            behöver man förmodligen också bemöta det här på olika sätt. Därför
            är de viktigt att debatten och åtgärderna ger utrymme för olika
            insatser för olika elever beroende på deras behov och förutsättningar.
          </note>
          <note>
            Jag anser också av rent principiella skäl att vetenskapliga tvister
            inte skall lösas genom politiska beslut.
          </note>
          <note>
            Vi politiker har att hantera en arena, och vi har att lyssna
            till de erfarenheter som görs av forskare och av den vetenskapliga
            världen. Vi har att göra bedömningar av detta, men inte att ta
            ställning i fråga om vem som har rätt och vem som har fel.
          </note>
          <note>
            På frågan om varför vi gör nedskärningar i skolforskningen, skall
            jag gärna svara Britt-Marie Danestig-Olofsson om detta inte har
            framgått klart. Det är av statsfinansiella skäl. Vi har fortfarande
            ett mycket svårt ekonomiskt läge i landet. Vi är tvingade att
            också fortsättningsvis göra stora budgetnedskärningar. Det gör
            regeringen i den här budgeten och det har vi gjort flera gånger
            tidigare.
          </note>
          <note>
            Vi har åtagit oss ett otroligt stort beting; att ta
          </note>
          <note>
            Sverige upp på fast mark igen. Det gör vi bl.a. genom en mycket
            stram budgetpolitik. Då tvingas vi också till mycket stora nedskärningar.
            Jag kan garantera att det inte bara är inom skolforskningsområdet
            som det är smärtsamt att göra nedskärningar och där det blir stora
            problem när man gör det. Men man har också att väga in konsekvenserna
            av att inte ha det politiska modet att göra nedskärningar för
            att kunna ta upp
          </note>
          <note>
            Sverige på fast mark och för att det skall kunna finnas anledning
            till framtidstro i landet igen.
          </note>
          <note type="speaker">
            Anf. 84 MARGITTA EDGREN (fp) replik:
          </note>
          <note>
            Fru talman! Jag vill bara litet grand lägga mig i diskussionen
            om huruvida ribban har sänkts i och med det nya besluten om godkänt
            i 90 %. Jag menar att skolministern svarar utifrån det gymnasiesystem
            vi hade förut, utifrån den gamla gymnasieskolan och det gamla
            betygssystemet. Men vad Andreas Carlgren frågar efter, och vad
            jag också påstår, är något annat.
          </note>
          <note>
            Kärnämnenas införande var en viktig del för att man skulle kunna
            ge en allmän behörighet åt alla program i det nya treåriga gymnasiet.
            För att få allmän behörighet skulle man vara godkänd i kärnämnena.
            Utifrån den situationen har man nu alltså sänkt ribban, nu gäller
            det 90 % av alla ämnen. Det innebär att ett eller två av kärnämnena
            kan vara underkända.
          </note>
          <note>
            Det är det diskussionen handlar om. Jag tycker att vi blandar
            ihop det här litet. Skolministern kan nog inte annat än hålla
            med om att ribban har sänkts jämfört med 1994 års gymnasiereform
            och betygssystem. Kan vi vara överens om det?
          </note>
          <note>
            Inledningsvis sade skolministern att hon skulle återkomma till
            frågan om åtgärder för att flickor skall få bättre förutsättningar
            i naturvetenskapliga ämnen.
          </note>
          <note>
            Innebär det att skolministern kan tänka sig att rekommendera
            flick- och pojkgrupper, inte klasser, i grundoch gymnasieskolan?
            Jag vet att det redan nu är möjligt för skolorna att arrangera
            sådana, men det finns ett motstånd. Om man fick en rekommendation
            från t.ex. skolministern skulle kanske många barriärer brytas.
            Kanske vore det ett medel för att flickorna skall kunna nå bättre
            resultat i naturvetenskapliga ämnen. Flickorna skulle då få laborera
            i fred och göra sina misstag utan att jämnåriga killar tycker
            att de beter sig idiotiskt. På motsvarande sätt skulle killarna
            slippa "beskäftiga" tjejer i mera praktiska ämnen. På sikt kan
            det ge både flickor och pojkar bättre kunskaper i de olika ämnena.
          </note>
          <note type="speaker">
            Anf. 85 Statsrådet YLVA JOHANSSON (s):
          </note>
          <note>
            Fru talman! Nej, vi är inte överens om att kraven har sänkts
            i förhållande till den nya gymnasieskolan.
          </note>
          <note>
            Det som gällde innan den nuvarande socialdemokratiska regeringen
            lade fram sina förslag var de regler som den borgerliga regeringen
            var ansvarig för. Den var också ansvarig för att förslaget om
            ett nytt betygssystem för gymnasieskolan lades fram. De reglerna
            var dock inga regler. Det fanns ju inga krav på vad man skulle
            kunna, på vilka kunskaper som behövdes för en grundläggande behörighet.
            Också i förhållande till det har kraven höjts.
          </note>
          <note>
            Margitta Edgren vill höja kraven ytterligare. Till
          </note>
          <note>
            90 %, eller kanske till 100 %, måste man alltså i alla kärnämnen
            vara godkänd. Det är möjligt att kraven kan höjas ytterligare,
            men det här är att gå väldigt långt i förhållande till vad som
            hittills gällt. Vi är alltså inte överens om att kraven har sänkts.
          </note>
          <note>
            Däremot är vi mer överens om hur vi kan stödja flickor och pojkar
            med tanke på de skilda villkoren för lärandet i skolan. Det är
            min uppfattning att det många gånger kan vara bra med könsuppdelade
            grupper, men jag tror inte på enkönade klasser eller skolor. Jag
            tror alltså inte på permanent enkönade grupper. Jag vet att inte
            heller Margitta Edgren tycker att det skall vara så.
          </note>
          <note>
            Regeringen har i den proposition som lades fram för ett och ett
            halvt år sedan formulerat sin ståndpunkt om jämställdhet inom
            utbildningen. Där finns också ett resonemang om hur regeringen
            ser på detta med enkönade grupper i undervisningen i skolan. Detta
            kan man ha som stöd för att hävda en sådan ståndpunkt i en skola.
          </note>
          <note type="speaker">
            Anf. 86 MARGITTA EDGREN (fp) replik:
          </note>
          <note>
            Fru talman! Det som sagts beträffande rekommendationen är bra.
            Förhoppningsvis når detta ut till skolvärlden.
          </note>
          <note>
            Jag återkommer till resonemanget om att sänka eller höja ribban.
            Jag kan inte komma ifrån min uppfattning. Där når vi alltså inte
            fram till varandra. Det här med kärnämnen fanns inte tidigare.
            Kärnämnena skulle ju vara det nya i det treåriga gymnasiet som
            skulle ge allmän behörighet. Varje högskola skulle själv kunna
            skapa de antagningsregler som man ville använda sig av. Självklart
            skulle man vara godkänd i kärnämnena. Vi får väl återkomma till
            kärnämnesdiskussionen senare när vi skall diskutera gymnasiet
            exklusivt. Det finns ju ett skall kring kärnämnena nu.
          </note>
          <note>
            Det är för mycket. Det skall ändras och plockas bort.
          </note>
          <note>
            Men jag menar att ni genom att ha nedvärderat kärnämnenas betydelse
            underhåller det här skallet. Låt oss alltså diskutera detta om
            några timmar när det är dags att diskutera gymnasieskolan.
          </note>
          <note type="speaker">
            Anf. 87 Statsrådet YLVA JOHANSSON (s):
          </note>
          <note>
            Fru talman! Anledningen till att kärnämnen infördes inom samtliga
            program i gymnasieskolan och det grundläggande skälet till att
            alla program blev treåriga var inte att alla skulle få allmän
            behörighet till högre studier. Det grundläggande skälet var i
            stället arbetsmarknadens krav, vilka ökat dramatiskt.
          </note>
          <note>
            Det ligger en viss fara i att ge just kärnämnena en alldeles
            särskild roll när det gäller behörigheten till vidare studier.
            Jag tror att helheten i en utbildning betyder mera för förutsättningarna
            att gå vidare. Det är viktigt att framhålla detta.
          </note>
          <note>
            Det läge som rådde då den socialdemokratiska regeringen tog över
            ansvaret för antagningsreglerna kan i det närmaste beskrivas som
            ett kaos. Alla ungdomar i gymnasieskolan och alla vuxna inom vuxenutbildningen
            kände sig snarast rättslösa. Man hade ingen aning om vad som skulle
            gälla den dagen man skulle söka till en utbildning eller om de
            olika kraven för olika högskolor. Mot den bakgrunden har vi lagt
            fram förslag, och riksdagen har beslutat, om enhetliga regler.
            Naturligtvis kan vi komma i ett läge där också de reglerna skall
            förändras. Nu har vi i varje fall ett mycket bättre läge än vi
            hade då vi tog över efter den borgerliga regeringen.
          </note>
          <note type="speaker">
            Anf. 88 INGER DAVIDSON (kd) replik:
          </note>
          <note>
            Fru talman! Det är bra med internationella studier.
          </note>
          <note>
            Jag brukar också ta del av sådana, och jag blir glad när jag
            läser om den höga läskunnigheten i Sverige.
          </note>
          <note>
            Men det finns ett problem med de internationella studierna, och
            det är att det tar ganska lång tid att få fram dem. När vi får
            ta del av dem bygger uppgifterna på några år gamla resultat. De
            studier som vi nu har sett bygger på resultat som kom fram innan
            de stora förändringarna gjordes när det gäller nedskärningarna
            inom specialundervisningen, innan undervisningsgrupperna blev
            så stora som de på många håll i dag är och innan den elevvårdande
            personalen i så stor utsträckning som ju var fallet försvann från
            skolorna.
          </note>
          <note>
            Därför tycker jag att det inför framtiden finns anledning till
            oro över vad senare mätningar kommer att visa. Det är ju egentligen
            det som vi i dag skall hantera.
          </note>
          <note>
            Skolministern var inne på frågor om kvalitet och likvärdighet
            och på diskussionen om var olika beslut skall fattas. Det tycker
            jag är intressant. Sådana här debatter blir annars ofta bara en
            munhuggning. Jag skulle önska att det också var möjligt att få
            i gång en debatt där vi vågar tänka litet nytt och just vågar
            ta en diskussion om var besluten skall ligga och om vad t.ex.
            nationella riktlinjer kan innehålla.
          </note>
          <note>
            Det är inte säkert att allting kräver lagstiftning.
          </note>
          <note>
            Vad jag tog upp i mitt inledningsanförande om ett någorlunda
            likvärdigt resurstilldelningssystem ute i skolorna, med en basresurs
            till alla och med en tilläggsresurs efter speciella kriterier,
            tror jag är ett sådant här system. Det skulle kunna hjälpa oss
            så att det blir lättare att göra jämförelser mellan olika skolor
            och mellan olika kommuner och så att vi på den här nivån som skall
            fördela statsbidrag till kommunerna, där skolorna är en del, får
            ett bättre underlag. Det vore intressant att få skolministerns
            synpunkter på det tänkandet just för att få i gång den debatten.
          </note>
          <note type="speaker">
            Anf. 89 Statsrådet YLVA JOHANSSON (s):
          </note>
          <note>
            Fru talman! Inger Davidson tar upp en fråga som alltid är en
            mycket svår politisk avvägning, nämligen detta med att det tar
            tid innan man säkert vet hur det är. Ofta måste man agera innan
            man, utifrån en tillräckligt tillförlitlig utvärdering, säkert
            vet hur läget är.
          </note>
          <note>
            Det är, som sagt, alltid en väldigt svår politisk avvägning.
            Jag delar den oro som Inger Davidson ger uttryck för. Det finns
            alltså anledning till oro när det gäller den svenska skolan. Särskilt
            gäller det då de elever som av olika skäl har behov av särskilt
            stöd i skolan. Ibland kallar jag dem för gråzonsbarnen. Det handlar
            alltså om barn som det inte syns på, men som man vet, att de behöver
            litet extra stöd för att klara sig väl i skolan. Därför finns
            det anledning att redan nu göra särskilda insatser.
          </note>
          <note>
            Inger Davidson efterlyste tidigare i debatten besked om vad regeringen
            gör när det gäller kvaliteten.
          </note>
          <note>
            Jag berättar gärna något om det vi gör. Vi arbetar väldigt aktivt
            i fråga om integrationen av förskola, skola och fritis. Något
            som jag tror i sig kommer att bidra till höjd kvalitet i samtliga
            verksamheter är ett särskilt stöd till svenska språket i mycket
            invandrarrika skolor. Vi har gett Skolverket i uppdrag att särskilt
            titta på hur resurserna till elever med särskilda behov i dag
            fördelas i kommunerna; detta för att kunna dra slutsatser och
            eventuellt komma med nya åtgärder. Vi ger särskilt stöd till utvecklingen
            av naturvetenskap och teknik i skolan. Vi har stött den nya gymnasieskolan.
            Inte minst gäller det då att stimulera samarbetet med arbetslivet
            och den arbetsplatsförlagda utbildningen, som jag tror i sig är
            en viktig kvalitetshöjande åtgärd i gymnasieutbildningen. Vi ger
            också stöd till en internationalisering av utbildningen. Dessutom
            arbetar vi aktivt och har lokalt stött arbetet med de nya läroplanerna,
            de nya betygen och de nya kursplanerna. Vidare ger vi ett särskilt
            stöd till IT inom lärarutbildningen och ute på skolorna för att
            stimulera användningen av informationsteknik. Vi har också ett
            nytt skoldatanät.
          </note>
          <note>
            En lång rad insatser görs alltså redan, men vi måste också diskutera
            vad mera vi kan göra för att stärka kvaliteten.
          </note>
          <note type="speaker">
            Anf. 90 INGER DAVIDSON (kd) replik:
          </note>
          <note>
            Fru talman! Tack för den informationen. Den var intressant, och
            jag har läst om den i budgeten tidigare.
          </note>
          <note>
            Men jag fick inget svar på frågan om skolministern är beredd
            att diskutera nationella riktlinjer när det gäller hur resurserna
            skall fördelas inom kommunen. Jag tror att vi måste hitta ett
            system som gör att stat och kommun inte kan skylla på varandra.
            I dag är det på det sättet. Vi säger att kommunerna skall sköta
            detta och att vi inte kan ta ansvaret för det. Och kommunerna
            säger att de får för litet pengar från staten och att de därför
            inte kan ta ansvaret för det.
          </note>
          <note>
            Därför måste vi hitta ett resurstilldelningssystem som innebär
            att vi på den här nivån kan stå upp och ta ansvar. Då måste vi
            ha ett mycket bättre underlag för att kunna fatta dessa beslut.
            Jag har kommit med en idé i dag som jag gärna skulle vilja ha
            reaktioner på.
          </note>
          <note type="speaker">
            Anf. 91 Statsrådet YLVA JOHANSSON (s):
          </note>
          <note>
            Fru talman! Jag delar uppfattningen att vi behöver ett bättre
            underlag i detta avseende, och jag tror att detta är en viktig
            fråga. Skolverket arbetar nu med att ta reda på vilket system
            kommunerna har för sin resurstilldelning. Vi kommer snart att
            veta det. Utifrån det kan vi kanske föra en mer kvalificerad diskussion
            om vilka eventuella åtgärder som skall vidtas.
          </note>
          <note>
            Jag vill litet grand höja ett varningens finger därför att jag
            tror att det är viktigt att vi drar lärdomar av de misstag som
            vi gjorde i det tidigare styrsystemet, då vi just styrde pengarna
            och inte kvalitet och kunskaper. Det som är bra med det nya är
            att vi fokuserar mer på kvalitet och kunskaper. Men vi kanske
            inte har tillräckligt bra instrument för att tydliggöra det.
          </note>
          <note>
            Om jag får ha en preliminär ståndpunkt skulle jag hellre se att
            vi fokuserar än mer på vad skolan faktiskt skall lyckas nå, vad
            den faktiskt skall kunna åstadkomma, och att vi fokuserar något
            mindre på hur mycket pengar man får. Det som vi i dag kan se är
            att det, trots att skolorna får väldigt olika resurser och bedriver
            sin verksamhet under väldigt olika betingelser, inte finns något
            klart samband mellan detta och det resultat som skolorna når.
            Det är ju både anmärkningsvärt och tankeväckande. Jag tror att
            en viss del av orsaken till det står att finna i att vi från statens
            sida inte tidigare varit tillräckligt tydliga i fråga om att fokusera
            på det som är skolans kärnuppgift, nämligen läroprocesserna, det
            som är det viktigaste som skolan har att arbeta med. Vi kan ytterligare
            tydliggöra det. Det i sin tur måste i och för sig leda till att
            skolan får en viss andel av resurserna för att kunna lyckas i
            den uppgiften.
          </note>
          <note>
            Jag anser alltså inte att vi är färdiga. Jag tycker att vi behöver
            mer underlag. Och jag vill inte avfärda diskussionen om resurstilldelningen,
            men jag varnar litet för att man sätter resurstilldelningen före
            kvalitet och kunskaper.
          </note>
          <note>
            Anf. 92 Utbildningsminister CARL
          </note>
          <note>
            THAM (s):
          </note>
          <note>
            Fru talman! Som min kollega Ylva Johansson och
          </note>
          <note>
            Jan Björkman tidigare har påpekat och som är uppenbart för alla
            som över huvud taget sysslar med utbildning är att Sverige är
            en välutbildad nation. Jag kan inte förstå de som ständigt skall
            ägna sig åt att svartmåla eller neddimensionera det som vi faktiskt
            har uppnått. Moderaterna har ju en olycklig böjelse för detta.
            Också när de själva satt i regeringen uttalade sig statsråd, gärna
            även i utländska tidningar, om hur dåligt det land var som de
            hade fått förtroendet att styra. Det fortsätter också när det
            gäller utbildningen.
          </note>
          <note>
            Om de hittar en siffra som kan tala till Sveriges nackdel skall
            den genast tas fram och läsas upp, och de säger att läget är katastrofalt.
            Så är det ju inte.
          </note>
          <note>
            Låt oss tillsammans i stället se vad vi har uppnått.
          </note>
          <note>
            Det är resultat som internationellt är beundrade.
          </note>
          <note>
            OECD har i en rapport som kom förra året sagt att
          </note>
          <note>
            Sverige är ett exempel på vad man kan uppnå om stat och individer
            tillsammans satsar på utbildning.
          </note>
          <note>
            Men det är självklart också på det sättet att vi har våra problem.
            Vi har problem i skolan, som här har diskuterats. Ingen förnekar
            dem. Vi har också problem med att vi skulle vilja ha ännu fler
            som stimuleras att gå vidare och söka kunskap. Låt oss bygga på
            detta. Det är också därför som regeringen satsar på vuxenutbildning.
            Det ger ju möjligheter till människor som annars inte skulle få
            den möjligheten. Som Ylva
          </note>
          <note>
            Johansson har påpekat ger det också en möjlighet att förnya vuxenutbildningen
            och bättre anpassa den till människors behov.
          </note>
          <note>
            Det är också därför som vi satsar på utbyggnaden av högskolan,
            och vi satsar på en utbyggnad av högskolan i hela landet. Det
            har nu framgått av Moderaternas motioner, av reservationer och
            av uttalanden i debatter att Moderaterna egentligen är emot en
            utbyggnad av de mindre och medelstora högskolorna.
          </note>
          <note>
            Man svansar visserligen litet hit och dit i fråga om detta, och
            man vågar inte riktigt säga vilka högskolor som man egentligen
            vill dra ned på eller som man kanske rent av vill lägga ned. Men
            faktum kvarstår att om Moderaterna fick bestämma och om Moderaternas
            motioner gick igenom här i riksdagen skulle en lång rad högskolor
            ute i landet få mindre resurser. De skulle få färre platser, och
            de skulle inte få några fasta forskningsresurser. Det är de högskolor
            som Moderaternas representant kallar för bygdeskolor. Det var
            inte avsett som smicker, det var alldeles uppenbart.
          </note>
          <note>
            Det är klara besked från Moderaterna. Men jag förstår inte varför
            de intar den ståndpunkten. Möjligen är det så att de är så hypnotiserade
            av de stora universiteten och av deras prestationer att de inte
            kan godta något annat. Men självklart är dessa stora universitet
            en omistlig tillgång i vårt utbildningssystem.
          </note>
          <note>
            Men därmed inte sagt att vi får ett bättre utbildningssystem
            om antalet platser där ökar från 30 000-
          </note>
          <note>
            35 000 till 45 000 eller 50 000.
          </note>
          <note>
            Man skall inte ta för allvarligt på detta när det kommer protester
            mot att det inte är bra att de mindre högskolorna byggs ut på
            grund av att de stora universiteten har sina oerhört fina miljöer
            som det måste byggas vidare på. Detta sades också från Uppsala
            universitet den gången som Umeå universitet kom till efter 30
            års kamp. Det var otänkbart att man skulle ha högre utbildning
            norr om Uppsala. Det är samma sak nu. Man skall inte lyssna på
            detta, eftersom det inte säger något om den faktiska verkligheten.
          </note>
          <note>
            Den faktiska verkligheten är att det går utmärkt att bedriva
            högre utbildning och forskning i Karlstad,
          </note>
          <note>
            Växjö, Kalmar, Halmstad, Sundsvall, Östersund och på många andra
            platser. Verkligheten är också att de stora universiteten gärna
            samverkar med dessa högskolor både om utbildning och om forskning.
            Jag gläds åt denna samverkan. Den är bra och konstruktiv.
          </note>
          <note>
            Det är verkligheten. Retoriken kan vi lämna åt sidan.
          </note>
          <note>
            Det är också så att denna högskola måste fungera i samverkan
            med samhället. Det skall vara en öppen högskola, en högskola som
            tar emot individer och uppmuntrar dem att studera vidare. Vi hade
            en svacka i tillströmningen till högskolan under 80-talet. Det
            har vi inte längre. I dag är det ungefär 30 % av alla ungdomar
            upp till 25 år som har studerat eller studerar och påbörjar studier
            vid högskolan. Det räcker inte.
          </note>
          <note>
            Vårt mål är, vilket inte är orealistiskt, och vi kan snart vara
            där, 50 %. Det är fullt möjligt att nå detta mål.
          </note>
          <note>
            Men detta kräver naturligtvis en fortsatt utbyggnad av högskolan.
            Och jag vill gärna säga att den utbyggnad som nu har skett inte
            alls är tillräcklig. Det har klagats från högskolorna, både från
            de större och från de mindre, över att de inte har fått tillräckligt
            mycket nya resurser. Det kan jag naturligtvis förstå. Jag skulle
            gärna ha medverkat till att det hade varit möjligt. Men det går
            inte med tanke på den ekonomiska situation som vi har. Regeringen
            har ändå gjort en kraftansträngning för att möjliggöra detta.
            Men utbyggnaden är icke färdig. Den skall fortsätta. Och det är
            fullt möjligt att vi om ett antal år, i början av nästa sekel,
            har en högskola som verkligen kan vara en högskola för alla. Det
            skall vara en högskola i hela landet. Det skall också vara en
            högskola som samverkar med samhället. Regeringen har föreslagit
            en ändring i högskolelagen som innebär att vi markerar den här
            uppgiften att informera om forskningen, att informera om vad man
            håller på med i högskolan och att söka kontakter med samhället
            runt högskolan.
          </note>
          <note>
            Moderaterna går emot detta. Det är klart att det mest har en
            symbolisk innebörd, och det har också regeringens förslag. Det
            är en markering av någonting som är viktigt. Moderaterna går emot
            detta därför att de uppenbarligen inte anser att det är särskilt
            viktigt.
          </note>
          <note>
            Jag beklagar det återigen. En högskola skall leva i samhället.
            Den skall öppna sig, och inte sluta sig. Det är därför regeringen
            har gjort den här markeringen.
          </note>
          <note>
            Sverige har en bra forskningssituation. Så är det, och det vet
            vi alla. Sverige ligger högst bland alla länder när det gäller
            satsning på forskning, också på grundforskning. Anslagen till
            grundforskningen har nästan fördubblats under den senaste tioårsperioden.
          </note>
          <note>
            Anslagen och de samlade resurserna kommer också att öka under
            de kommande åren, som Andreas
          </note>
          <note>
            Carlgren har påpekat tidigare under debatten. Det gäller även
            grundforskningen.
          </note>
          <note>
            Detta är läget, och det vore bra om vi nu kunde vara överens
            om det. Jag hade trott att när vi nu äntligen har kommit fram
            till en ståndpunkt om hur stiftelserna skall fungera skulle de
            kunna komma in i ett naturligt samarbete med den övriga forskningsfinansieringen.
            Jag är övertygad om att så kommer att ske, och att den politiska
            stridsyxan i den här frågan därmed skulle kunna grävas ned.
          </note>
          <note>
            Men jag noterar att det första Beatrice Ask gör är att gå till
            attack mot förre statsministern Ingvar Carlsson och sin egen tidigare
            statsrådskollega Börje
          </note>
          <note>
            Hörnlund för att de inte skulle vara kompetenta nog att vara
            ordförande i dessa stiftelser. Det är talande.
          </note>
          <note>
            Det vittnar om synen på ansedda politiker i andra partier. Staffan
            Burenstam Linder är moderat och
          </note>
          <note>
            Ingegerd Troedsson är moderat. De dög bra att ha som ordförande
            i stiftelserna. Det vittnar också om synen på hur forskningen
            i det här landet skall finansieras och vilket inflytande riksdag
            och regering skall ha över 25 miljarder kronor i skattepengar
            som har lagts i dessa stiftelser. Detta säger något om hur Moderaterna
            ser på demokrati och på de människor som arbetar i demokratin
            - i riksdag och i regering.
          </note>
          <note type="speaker">
            Anf. 93 BEATRICE ASK (m) replik:
          </note>
          <note>
            Fru talman! Utbildningsministern säger att han inte förstår dem
            som ständigt svartmålar. Det är det som är problemet med Socialdemokraterna;
            varje gång man påpekar en brist i svensk utbildning beskylls man
            för svartmålning. Vi moderater uppfattar inte den politiska uppgiften
            främst som att slå sig för bröstet och säga att allting är jättebra.
            Vår uppgift som politiker är faktiskt att titta på det som inte
            fungerar och diskutera och debattera hur man skall göra för att
            rätta till det.
          </note>
          <note>
            Man har talat om de mindre och medelstora högskolorna. Jag förstår
            att Socialdemokraterna letar efter konfliktpunkter här. Men med
            det budgetförslag
          </note>
          <note>
            Moderaterna har lagt fram får alla högskolor mer pengar än de
            har i dag. Skillnaden är att Socialdemokraterna likt tomtenissar
            har valt att lägga väldigt stora ökningar på vissa skolor medan
            andra nästan inte får någonting. Vi moderater har sagt oss att
            om det skall bli riktigt bra undervisning och forskning på högskolorna
            kan en 50-procentig anslagsökning räcka. Vi har sagt detta som
            en riktlinje och för att möjliggöra medel till de skolor som inte
            kommer att få några utökade resurser. Vi gör detta mot bakgrund
            av att utbyggnaden av högskolorna har varit ganska stor under
            de senaste åren. Vi vet att det finns problem.
          </note>
          <note>
            Utbildningsministern är väldigt irriterad över att vi inte har
            preciserat oss krona för krona. Egentligen bekymrar det mig att
            Carl Tham inte förstår varför vi inte har gjort det. Det underlag
            som krävs för att göra de bedömningarna har inte riksdagen tillgång
            till. Vi moderater uppfattar riksdagens uppgift som att ge en
            riktlinje. Sedan måste Utbildningsdepartementet göra bedömningarna.
            Dessvärre - och det kanske är därför
          </note>
          <note>
            Carl Tham inte förstår bedömningen - har inte departementet presterat
            några argument för den något märkliga fördelning som gjorts.
          </note>
          <note>
            Anf. 94 Utbildningsminister CARL
          </note>
          <note>
            THAM (s):
          </note>
          <note>
            Fru talman! Beatrice Ask säger att Moderaterna bara pekar på
            saker och ting som inte fungerar som en utgångspunkt för diskussion
            och förbättring. Det är ju inte det intryck man får, måste jag
            säga. I Beatrice
          </note>
          <note>
            Asks värld hör det mesta inom utbildning och forskning till den
            kategorin.
          </note>
          <note>
            Låt oss ta ett konkret exempel: utbyggnaden av högskolan. Det
            är fråga om en utbyggnad i platser som sker under en treårsperiod.
            Det är fråga om en utbyggnad i resurser. Ur Moderaternas motion
            och yrkandet i reservationen är det omöjligt att utläsa vad detta
            innebär för de olika högskolorna. Men så mycket är klart: Det
            innebär mindre resurser för de mindre och medelstora högskolorna.
            Jag kan inte säga om det blir mindre för Karlstad eller Växjö
            eller om
          </note>
          <note>
            Malmö skall läggas ned - jag har en känsla av att
          </note>
          <note>
            Moderaterna gärna skulle vilja det. Blir det mindre för Karlskrona-Ronneby?
            Ja, det vet vi. Moderaterna vill inte ha någon forskarskola där
            eftersom det inte är tillräckligt fint att bedriva forskarutbildning
            i Karlskrona-Ronneby. Den skall alltså bort.
          </note>
          <note>
            Men i övrigt är det hela oklart. Moderaterna har själva - i och
            för sig av förståeliga skäl - aktat sig för att precisera. Trots
            allt är det inte så kul för de moderata riksdagsmännen att komma
            hem till sina bygder och där få höra: "Ni går ju emot vår högskola!"
            Faktum är att i alla regioner är man inte bara stolt över sin
            högskola utan satsar också på den och ser att det ger resultat.
            Jag förstår alltså att Moderaterna inte vill precisera sig på
            de här punkterna. Men sanningen är att deras förslag sammantaget
            leder till mindre resurser för de mindre och medelstora högskolorna.
          </note>
          <note type="speaker">
            Anf. 95 BEATRICE ASK (m):
          </note>
          <note>
            Fru talman! Jag delar inte uppfattningen som utbildningsministern
            redovisat att resurserna blir mindre. De blir mindre än vad regeringen
            vill ge vissa skolor - ja. Men totalt är det faktiskt inte någon
            större skillnad.
          </note>
          <note>
            Anledningen till att vi moderater inte preciserar vårt förslag
            är att vi inte har tillgång till de äskanden och underlag som
            högskolorna har lämnat eller till de olika övriga kriterier man
            måste ta hänsyn till. Jag har många gånger efterlyst underlaget
            till regeringens bedömning.
          </note>
          <note>
            Jag vet t.ex. att man på högskolan i Luleå har varit mycket kritisk.
            De var inte heller särskilt nöjda med
          </note>
          <note>
            Anders Sundströms svar när de undrade över varför de inte fått
            det de ville ha. De fick då veta att de inte varit tillräckligt
            flitiga i uppvaktningen av olika statsråd. Det är inget bra kriterium,
            åtminstone inte för utbyggnadstakten. Det riksdagen kan göra är
            att ge riktlinjer och en ram, och det görs också. Men sedan måste
            faktiskt regeringen och departementet åtgärda detaljerna.
          </note>
          <note>
            Inledningsvis tog Carl Tham upp den påstådda attacken mot Ingvar
            Carlsson och Börje Hörnlund.
          </note>
          <note>
            Jag sade mycket tydligt att de säkert är förträffliga personer
            och mycket duktiga politiker. Carl Tham pratar så mycket om att
            högskolan skall vara en del i samhället, men det går stick i stäv
            med hur regeringen agerar. Den vill ju hela tiden fylla på med
            fler och fler politiker i stället för att öppna en liten del av
            det som är en viktig forskningsfinansiering för det samhälle som
            står utanför den politiska sfären. Det är den principen vi har
            stridit och haft olika uppfattningar om. Moderaterna tycker att
            det är beklagligt att regeringen ökar den politiska makten på
            området i stället för att skapa en bättre balans mellan olika
            forskningsfinansiärer totalt i landet.
          </note>
          <note>
            Anf. 96 Utbildningsminister CARL
          </note>
          <note>
            THAM (s):
          </note>
          <note>
            Fru talman! Det är helt riktigt att vi anser att det skall finnas
            en representation för politiker i landets högskolestyrelser. Vi
            återinförde den principen efter regeringsskiftet. Jag har träffat
            många moderata politiker som sitter i dessa högskolestyrelser
            och som uppskattar den reformen.
          </note>
          <note>
            Det är också sant att Ingvar Carlsson och Börje
          </note>
          <note>
            Hörnlund förvisso båda är mycket skickliga och erfarna politiker,
            men det var inte alls det som Beatrice
          </note>
          <note>
            Ask sade, utan det handlade om att de var olämpliga i just denna
            speciella position. Däremot var uppenbarligen Staffan Burenstam
            Linder och förra talmannen
          </note>
          <note>
            Ingegerd Troedsson, båda moderater, mycket lämpliga.
          </note>
          <note>
            Jag måste säga att det avtecknar sig ett mönster i den moderata
            utbildningspolitiken. Vad vi nu ser av den är följande.
          </note>
          <note>
            Man vill centralisera skolan och föra in den under staten, samtidigt
            som man i övrigt angriper regeringen för centralism. Man går emot
            de mindre och medelstora högskolorna. Man går emot vuxenutbildningssatsningarna.
            Man går emot att högskolan skall bli mera öppen gentemot samhället.
            Man går emot jämställdhet. Det har man gjort hela tiden i högskolesatsningen,
            och nu går man också emot genusforskningen, som man inte vill
            ha.
          </note>
          <note>
            Detta är så att säga den moderata utbildningsprofilen. Jag måste
            säga att den är ett återfall i gammal reaktionär utbildningspolitik.
            Jag är ledsen att säga det, men så är det faktiskt.
          </note>
          <note type="speaker">
            Anf. 97 ANDREAS CARLGREN (c) replik:
          </note>
          <note>
            Fru talman! Vi har ju sett det som vår uppgift att vrida politiken
            mer och mer i decentralistisk riktning.
          </note>
          <note>
            När jag hör Carl Tham i dag göra sitt mycket engagerade inlägg
            för de mindre och medelstora högskolorna, tycker jag att det är
            mycket bra. Det ligger i linje med det som vi under lång tid har
            drivit från Centerpartiets sida.
          </note>
          <note>
            Jag tycker också att mycket talar för att utbyggnaden av högskoleplatser
            skall fortsätta efter den period som vi nu har diskuterat och
            fattat beslut om, så att det skall kunna bli fler platser till
            högskolorna, inte minst runt om i landet. Också det förhållandet
            att regeringen ger resurser för forskning till högskolorna i Växjö,
            Örebro och Karlstad och till Mitthögskolan ligger i linje med
            det som vi under lång tid har krävt.
          </note>
          <note>
            Vi har t.o.m. i vårt partiprogram skrivit in att vi vill att
            de skall bli universitet.
          </note>
          <note>
            Vi hade önskat att man nu skulle lägga fram en tidsplan som gjorde
            det möjligt för högskolorna att så snabbt som möjligt ansöka och
            i snabbaste möjliga fart komma dithän. De har förberett sig under
            så lång tid och de har kvalitetsprövats så ingående att det borde
            kunna gå att fatta besluten snabbt.
          </note>
          <note>
            Däremot tycker jag att regeringen gör ett misstag när man inte
            ger samma utvecklingsmöjligheter för de högskolor som vill satsa
            på spetsforskning, på att ligga vid frontlinjen inom ett mer begränsat
            område.
          </note>
          <note>
            Där lägger man i stort sett inte in några forskningsresurser
            alls. Det är fråga om mycket små ökningar. Jag tycker att det
            är klart negativt. Vi har i vårt budgetförslag prioriterat på
            ett annat sätt, så att det skulle vara möjligt att komma igen
            med mer pengar. Det skulle också vara mycket viktigt att ge möjligheter
            till examination i forskarutbildningen vid de högskolorna.
          </note>
          <note>
            Tänker regeringen se till att det blir möjligt?
          </note>
          <note>
            Anf. 98 Utbildningsminister CARL
          </note>
          <note>
            THAM (s):
          </note>
          <note>
            Fru talman! Beträffande den senare frågan, om forskarutbildningen,
            skall jag be att få återkomma. Vi avser att göra en fördjupad
            beredning kring forskarbildningen i alla dess aspekter och redovisa
            resultatet av detta i budgetpropositionen nästa höst, men det
            finns säkerligen tillfälle för oss att resonera om den saken under
            resans gång. Jag kan hålla med om att det är angeläget att man
            vidgar möjligheten att ge forskarutbildning, men exakt hur det
            skall ske måste vi noga pröva.
          </note>
          <note>
            Beträffande forskningsresurserna till just de högskolor som Andreas
            Carlgren nämnde kan jag dela den uppfattningen att det också hade
            varit önskvärt att kunna ge större anslag för det nu kommande
            budgetåret 1997, men vi hade och har inga resurser för detta.
          </note>
          <note>
            Detta är naturligtvis en fråga som vi får pröva mycket noga för
            de kommande budgetåren. Jag vill påminna om att det finns en möjlighet
            att vidga resursramen för de mindre och medelstora högskolorna
            genom ökat stöd från stiftelserna. En av stiftelserna har ju detta
            som ett specifikt uppdrag. Det kunde förhoppningsvis förstärkas
            under kommande år.
          </note>
          <note>
            Jag delar Andreas Carlgrens uppfattning att några av de högskolor
            som satsar hårt på en framgångsrik specialiserad forskning är
            värda uppmuntran. De får ökade resurser i propositionen men naturligtvis
            inte lika mycket som de skulle vilja se.
          </note>
          <note type="speaker">
            Anf. 99 ANDREAS CARLGREN (c) replik:
          </note>
          <note>
            Fru talman! Det skulle var mycket viktigt att t.ex.
          </note>
          <note>
            Dalarnas högskola fick möjlighet att utvecklas vidare på det
            sätt som jag beskrev. Vi kan också se på Kalmar högskola, som
            har förutsättningarna men inte har möjligheterna på grund av resurserna
            har hållits tillbaka. Jag skulle kunna fortsätta denna uppräkning
            av högskolor som inte har valt att, som några av de bredare högskolorna,
            bli universitet men som ändå är mycket kvalificerade och håller
            sig på en nivå som skulle kunna ge Sverige stora möjligheter.
            Det är därför som det är en nationell och inte bara en regional
            angelägenhet att dessa högskolor kan vidareutvecklas.
          </note>
          <note>
            Jag kan förstå att regeringen behöver bereda frågan, och jag
            tycker att den inriktning som Carl Tham anger är bra, men det
            är ändå en principiell fråga om det kan vara riktigt att en professor
            vid Stockholms universitet som har rätt att examinera i forskarutbildningen
            inte längre har kvar den rätten, om han t.ex.
          </note>
          <note>
            blir professor i Kalmar. Tycker regeringen att det är en riktig
            ordning att en viss professor kan examinera i
          </note>
          <note>
            Stockholm men inte i Kalmar? En sådan orimlig ordning måste väl
            gå att rätta till.
          </note>
          <note>
            Anf. 100 Utbildningsminister CARL
          </note>
          <note>
            THAM (s):
          </note>
          <note>
            Fru talman! Låt mig dock för ordningens skull påminna om att
            det blir en kraftig ökning av forskningsresurserna, exempelvis
            för Kalmar högskola från nuvarande 7,5 miljoner till 18 miljoner.
            Det är mer än en fördubbling. Det är klart att det i forskningssammanhang
            inte är stora pengar, och det är fortfarande så att 97-98 % av
            den forskning som staten finansierar bedrivs vid de stora universiteten
            och högskolorna. Det är inom parentes sagt därför också litet
            absurt när dessa högskolor beklagar sig över denna förskjutning.
            Vad vi vill åstadkomma är ju en mindre koncentrerad satsning,
            och vi vill också ge möjligheter för andra högskolor. Det är en
            fråga som vi får följa väldigt noga och återkomma till.
          </note>
          <note>
            Beträffande forskarutbildningen kan jag bara säga att det är
            en fråga som vi skall återkomma till. Det är inom det akademiska
            livet naturligtvis ett kontroversiellt spörsmål. Jag tycker att
            Andreas Carlgrens fråga är berättigad, men jag är inte i dag beredd
            att avge något svar på hur det här skall ordnas.
          </note>
          <note type="speaker">
            Anf. 101 INGER DAVIDSON (kd) replik:
          </note>
          <note>
            Fru talman! Carl Thams inlägg är ett bra exempel på att anfall
            är bästa försvar. Vi fick veta mer om moderaternas politik än
            om socialdemokraternas, och det var väl inte riktigt det som vi
            var ute efter.
          </note>
          <note>
            Jag vill ställa en fråga. Carl Tham säger att utbyggnaden inte
            är färdig utan skall fortsätta. Jag tycker att det är bra. Vi
            har hela tiden sagt att vi vill ha en hög och jämn utbildningstakt,
            och vi har tyckt att det nu har gått något för fort. Men nu skall
            det alltså fortsätta.
          </note>
          <note>
            Samtidigt aviseras dock en indragning om 1 miljard för utbildningssektorn
            1999, och det sägs inte någonting om varifrån den skall tas. Det
            här skapar en osäkerhet om de platser som nu är fördelade. Framför
            allt ger det inte intrycket att man skall fortsätta att bygga
            ut högskolor och universitet. Min fråga är om det finns någonting
            mer att säga om den här miljarden, som man inte vet någonting
            alls om, och också om det inte hade varit bättre att skynda något
            långsammare och i stället kunna stå för en jämn och hög utbyggnadstakt.
          </note>
          <note>
            Anf. 102 Utbildningsminister CARL
          </note>
          <note>
            THAM (s):
          </note>
          <note>
            Fru talman! Inger Davidsons inställning är en aning kluven, beroende
            på i vilken debatt hon deltar.
          </note>
          <note>
            Alldeles nyss fick vi här höra hur man skall ta resurser bl.a.
            för en utbyggnad av högskolan för att i stället ge till kommunerna
            för förstärkning av grundskolan. Nu säger hon att det kanske blir
            litet mindre, men i praktiken innebär kds förslag att högskolan
            får mindre resurser och att det som efterlyses, nämligen en jämn
            utbyggnad, försvåras. Det är här fråga om en ganska jämn utbyggnad.
            Under treårsperioden ökar de permanenta platserna i högskolan
            med ca 30 000 platser.
          </note>
          <note>
            En jämn utbyggnad är alltså precis vad det är.
          </note>
          <note>
            Skulle det bli färre platser skulle det bli en ojämn utbyggnad
            och en mindre utbyggnad. Det skulle också bli mindre resurser
            för de studerande som söker till högskolan, och det skulle bli
            svårare för dem att komma in på högskolan.
          </note>
          <note>
            Beträffande framtida budgetar kommer regeringen att ge besked
            om det. Jag vill dock säga att den här besparingen inte kommer
            att belasta högskolesektorn.
          </note>
          <note type="speaker">
            Anf. 103 INGER DAVIDSON (kd) replik:
          </note>
          <note>
            Fru talman! Om utbildningsministern inte tar illa upp vill jag
            gärna berätta att vi har bytt namn och numera heter Kristdemokraterna.
          </note>
          <note>
            Ja, vi vill ha en något långsammare utbildningstakt nu. Det handlar
            om 7 500 färre platser under tre år.
          </note>
          <note>
            En del av de pengar som vi sparar på det sättet har vi i det
            läge som råder i dag satsat på kommunerna för att i stället kunna
            höja kvaliteten på grundskolan. Men det innebär inte att vi inte
            i framtida budgetar vill försöka få fram pengar så att högskolan
            kan byggas ut.
          </note>
          <note>
            Jag fick inte något svar angående miljarden. Jag tycker att det
            är märkligt att man lägger in det på det sätt som man har gjort
            i budgeten. Man hugger till med ett anslag men säger att det bara
            är teknikaliteter och att man får se var det så småningom hamnar.
            Så vi skulle gärna vilja veta mer om var den här miljarden skall
            dras in.
          </note>
          <note>
            Anf. 104 Utbildningsminister CARL
          </note>
          <note>
            THAM (s):
          </note>
          <note>
            Fru talman! Jag beklagar felsägningen vad gäller
          </note>
          <note>
            Kristdemokraternas namnbyte.
          </note>
          <note>
            Vi diskuterar nu nästa budget. Det är uppenbarligen ett faktum
            att kristdemokraterna inte vill ha den utbyggnad av högskolan
            som vi förordar. Jag beklagar det. Jag tror inte att det är till
            gagn för svenskt utbildningsväsende. Vi kommer att fortsätta på
            den här linjen och bygga ut högskolan i jämn takt. Därför kan
            jag säga att den miljard som Inger Davidson talar om inte kommer
            att belasta högskoleanslaget.
          </note>
          <note type="speaker">
            Anf. 105 GUNNAR GOUDE (mp) replik:
          </note>
          <note>
            Fru talman! Utbildningsministern beskriver en jämn utbyggnad
            av grundutbildningen vid högskolor och universitet. Det är såvitt
            jag förstår också en mycket snabb utbyggnad. Vi hörde att målet
            är att redan inom några år vara uppe i 50 %, dvs. 50 % av ungdomarna
            skall kunna välja en grundutbildning vid en högskola. Några meningar
            senare talar utbildningsministern om en högskola för alla.
          </note>
          <note>
            Det här är någonting som jag tror är mycket större än vad det
            framställs som. Det handlar nog egentligen om en universitetsreform,
            alltså något som motsvarar gymnasiereformen som vi just nu genomlever.
          </note>
          <note>
            Man kan ju inte bara utöka antalet platser och tro att det skall
            rulla på ungefär som tidigare. Det här är mer spännande än så,
            och det är naturligtvis utbildningsministern medveten om. Jag
            undrar om det inte redan nu vore angeläget att stanna upp och
            tänka litet grand inför detta. De 30 000 platserna är bra. Men
            hur tas studenterna emot? På den punkten tror jag att man får
            lov att se om sitt hus. Det kommer att behövas en helt annan form
            av undervisning, individualiserad undervisning. Studentmaterialet
            är mer heterogent, och studenterna behöver mer hjälp, helt enkelt.
          </note>
          <note>
            Någon ordentlig utbildning av högskolelärare har vi egentligen
            inte. Det är den enda gruppen av lärare som saknar professionell
            utbildning. Vi har föreslagit att man skall ha en högskolelärarutbildning.
            Jag tror det kommer att behövas.
          </note>
          <note>
            Men det behövs också andra små åtgärder. Vad skall studenterna
            läsa? Hur skall vi får garantier för att det inte är de svagare
            institutionerna vid universiteten som tar emot eleverna? Eftersom
            vi har en kvalitetssäkring i form av pengar i proportion till
            antalet godkända elever lever vi med ett litet farligt system
            just nu. Det skulle krävas ett slags rationalisering och åtgärder
            som garanterar att det här kommer att leda till någonting bra.
          </note>
          <note>
            Anf. 106 Utbildningsminister CARL
          </note>
          <note>
            THAM (s):
          </note>
          <note>
            Fru talman! Jag kan i långa stycken hålla med
          </note>
          <note>
            Gunnar Goude. Jag tror att det är helt rätt att vi inte bara
            går in i ett system med flera platser. Vi går också in i ett system
            som är delvis annorlunda. Det kräver strukturella reformer inom
            högskolan. Det kräver säkert också reformer när det gäller den
            pedagogiska utvecklingen. Det är en sak som vi också tar upp i
            årets proposition där vi förordar olika åtgärder.
          </note>
          <note>
            En åtgärd av största betydelse, som vi får tillfälle att återkomma
            till i riksdagen i vår, är reformer av tjänstesystemet. Det är
            helt klart att tjänstesystemet och karriärkriterierna i tjänstesystemet
            har stor betydelse för bl.a. den pedagogiska utvecklingen inom
            högskolan. Det är alltså en viktig faktor.
          </note>
          <note>
            Men det finns också andra faktorer. Det gäller exempelvis frågan
            om hur man på ett effektivt sätt skall utnyttja den moderna teknologin
            i undervisningen -
          </note>
          <note>
            inte så att man tror att det är en lösning på alla problem, men
            så att man ändå utnyttjar dess potential.
          </note>
          <note>
            Det är också ett arbete som pågår.
          </note>
          <note>
            Det finns alltså flera frågor som måste få svar. Det är helt
            rätt att det krävs en fundering och det krävs samverkan med högskolorna.
            Det krävs naturligtvis också resurser - det är jag helt på det
            klara med - för att säkra kvaliteten samtidigt som utbyggnad sker.
          </note>
          <note type="speaker">
            Anf. 107 GUNNAR GOUDE (mp) replik:
          </note>
          <note>
            Fru talman! Jag tackar för svaret. Min tanke var att det redan
            nu kunde ha stått mer om detta i propositionen. Men det är väl
            att det kommer.
          </note>
          <note>
            Jag skall gå över till ett annat område, så att vi kan vara oense
            på någon punkt också.
          </note>
          <note>
            Det gäller grundforskningen. Jag skulle vilja fråga om utbildningsministern
            inte inser att grundforskningen bör förstärkas. Jag har en känsla
            av att det finns något slags glapp i uppfattningarna. Vi har debatterat
            huruvida det råder obalans mellan grundforskningen och tillämpad
            forskning eller inte. Jag är helt övertygad om att vi har en underdimensionerad
            grundforskning och att den behöver förstärkas. Jag ser också oroande
            tecken i propositionen när det gäller knaprandet på grundforskningen.
            Det är öronmärkningen av pengar till forskningsråden, t.ex. HSFR,
            eller det lilla direktivet om att forskningsråden nu också skall
            titta på samhällsnyttan i fråga om de ansökningar för grundforskning
            som ligger hos forskningsråden.
          </note>
          <note>
            Det tror jag är bland det värsta man kan ta sig för när det gäller
            grundforskning. Det går helt i stick i stäv mot det som är drivkrafterna
            för utveckling av en bra grundforskning. Det är olycksbådande,
            och jag vill gärna ha ett svar på frågan om grundforskningen skall
            utarmas. Det är förstås en överdrift. Men borde inte grundforskningen
            kraftigt förstärkas i det här läget?
          </note>
          <note>
            Anf. 108 Utbildningsminister CARL
          </note>
          <note>
            THAM (s):
          </note>
          <note>
            Fru talman! Som jag åtskilliga gånger har påpekat kommer de samlade
            resurserna till forskningen att öka även med de besparingar som
            har gjorts. Men det är klart, de kommer inte öka i lika snabb
            takt som man kanske hade hoppats eller som möjligen vore önskvärt.
          </note>
          <note>
            Men volymen är redan hög, och jag godtar inte alls beskrivningen
            att det har blivit en snedbalans mellan tillämpad forskning och
            grundforskning.
          </note>
          <note>
            Det är ju på det sättet - det vet Gunnar Goude -
          </note>
          <note>
            att gränsdragningarna alls inte är så självklara som man möjligen
            kan tro när man hör det sägas så här.
          </note>
          <note>
            Om vi t.ex. tar det medicinska forskningsområdet är det alldeles
            uppenbart att en mycket stor andel av resurserna satsas på områden
            där man från både vetenskapliga och allmänna utgångspunkter anser
            att det är möjligt och angeläget att komma fram till nya forskningsresultat.
          </note>
          <note>
            Låt oss t.ex. ta bekämpningen av cancer. Det är ytterst en nyttobestämd
            forskning. Vi vill hitta medel som bekämpar cancer. Men det är
            också till allra största delen en grundforskning som kan leda
            fram till det.
          </note>
          <note>
            Så det är inte någon ovanlig, revolutionerande eller ny princip
            som man inför när man säger att man också skall överväga samhällsrelevansen.
            Den vetenskapliga kvaliteten måste vara helt avgörande, först
            och främst. Ingen har nytta av vetenskap som inte har hög kvalitet.
          </note>
          <note>
            Men sedan är det många olika prioriteringar som måste göras.
            Ser man exempelvis på det medicinska forskningsområdet, på det
            tekniska forskningsområdet eller för den delen på de andra forskningsområdena
            spelar det självklart en viss roll vilket forskningsområde man
            befinner sig inom och vilken samhällsrelevans det har.
          </note>
          <note type="speaker">
            Anf. 109 MARGITTA EDGREN (fp) replik:
          </note>
          <note>
            Fru talman! Jag tycker att det är bra att Carl Tham ändå flaggar
            för långsam takt när det gäller frågan om forskarutbildning vid
            de nya högskolorna. Det viktigaste måste ändå vara att de egna
            lärarna vid de nya högskolorna själva är forskarutbildade. Och
            en professor, Andreas Carlgren, gör faktiskt ingen forskarutbildning,
            hur gärna man än skulle vilja tro det. Så ligger det inte till.
          </note>
          <note>
            Kan jag av Carl Tham få svar på den fråga jag ställde till Bengt
            Silfverstrand och som rörde fördelningen av medel till de nya
            högskolorna, i första hand forskningsmedel? Finns det något slags
            kvalitetsbarometer som är okänd för andra? Eller går det att redogöra
            för de principer man har använt när man beslutat att inte ge några
            nya pengar till Dalarna och mycket pengar till universitetsfilialerna?
          </note>
          <note>
            Också i platsfördelningen är det mycket tydligt att man prioriterar
            de gamla universitetsfilialerna, och jag har ingenting emot det.
            Däremot är jag emot att man inte talar om att man har ett syfte
            med det, t.ex.
          </note>
          <note>
            att man nu bygger upp dessa filialer så att de inom ett antal
            år skall kunna benämnas universitet. Att folk inte vet vilka principerna
            bakom detta är gör att oron blir större och de brev som vi alla
            får ökar i antal.
          </note>
          <note>
            Min erfarenhet är att det är mycket bättre att klart tala om
            varför man gör saker ting. Då blir det lättare att acceptera än
            om folk ingenting alls vet.
          </note>
          <note>
            Anf. 110 Utbildningsminister CARL
          </note>
          <note>
            THAM (s):
          </note>
          <note>
            Fru talman! Jag måste säga att jag för ovanlighetens skull inte
            riktigt förstår vad Margitta Edgren egentligen vill säga. Syftet
            är är ju alldeles klart. I
          </note>
          <note>
            propositionen har vi tydligt angivit att vi hoppas på och räknar
            med att Karlstad, Växjö, Örebro och Mitthögskolan inom en tämligen
            nära framtid skall kunna omvandlas till universitet.
          </note>
          <note>
            Avgörande är naturligtvis kvalitetsutvecklingen, och det är också
            för att kunna möjliggöra denna som de har fått resurser. Detta
            har jag sagt både här i kammaren och när jag har besökt dessa
            orter. Men avgörande är deras egna ansträngningar för att utnyttja
            sina resurser och bli godkända i den kvalitetsbedömning som ju
            utförs av Högskoleverket.
          </note>
          <note>
            Dalarna har nämnts flera gånger. De fick en oerhört kraftig ökning
            förra budgetperioden, ända upp till
          </note>
          <note>
            21 miljoner. Därmed kom de upp till den nivå som vi nu har höjt
            många av de andra högskolorna till. Därför kunde Dalarna inte
            få något extra tillskott 1997.
          </note>
          <note>
            I övrigt vill jag inte alls påstå att det är någon listig, öppen
            eller dold, metodologi som ligger bakom detta. Man har helt enkelt
            tittat på anslagen, på vad högskolorna har begärt, och försökt
            fördela medlen något så när i förhållande till högskolornas resurser
            och möjligheter. Märkvärdigare än så är det inte. Jag skall avslöja
            en sak för Margitta Edgren: det är så all budgetbehandling går
            till. Det är ingenting speciellt konstigt med den här.
          </note>
          <note>
            I förhållande till vad jag har sagt tidigare vill jag understryka
            att vi gärna vill öka anslagen på sina ställen. Jag vet att exempelvis
            att högskolan i Kalmar/Karlskrona skulle kunna göra av med mer
            medel, men det får bli en senare fråga som vi får återkomma till.
          </note>
          <note type="speaker">
            Anf. 111 MARGITTA EDGREN (fp) replik:
          </note>
          <note>
            Fru talman! Carl Tham räknade inte upp att man också gör en kvalitetsbedömning.
            Betyder det att en sådan inte görs eller att den så att säga inte
            tål att lyftas fram?
          </note>
          <note>
            Anf. 112 Utbildningsminister CARL
          </note>
          <note>
            THAM (s):
          </note>
          <note>
            Fru talman! Det är självklart att det sker kontinuerliga kvalitetsbedömningar.
            Det är Högskoleverkets uppgift att göra dessa. Utbildningsdepartementet
            och jag själv försöker inte göra något slags lekmannamässig bedömning
            av högskolorna. Det skulle vara helt fel. Det måste ske professionellt,
            och det gör det också. Det tror jag att Margitta Edgren vet.
          </note>
          <note>
            Högre utbildning
          </note>
          <note type="speaker">
            Anf. 113 HANS HJORTZBERG-NORDLUND (m):
          </note>
          <note>
            Fru talman! Högre utbildning och forskning hänger nära ihop.
            Att helt skilja begreppen åt, som vi bör göra i dag, ger lätt
            en skev bild av förhållandena vid universitet och högskolor, och
            det medför att debatten blir ganska likartad.
          </note>
          <note>
            De senaste månaderna har vi i massmedierna kunnat följa en diskussion
            om svensk forskning som både har varit intensiv och förd med stor
            känsla. Sedan regeringen presenterade sin budget och jämte denna
            sin forskningsproposition har tidningarna varit fulla av kritik
            mot de Thamska förslagen. Hundratals lärare och professorer har
            protesterat mot nedskärningar som betraktats som ett hårt slag
            mot högre utbildning och forskning. Endast några få personer från
            universitetsvärlden har försvarat vår utbildningsministers åtgärder.
          </note>
          <note>
            I denna allmänna diskussion har många skäl presenterats till
            varför det nuvarande regeringsförslaget inte håller måttet. Jag
            skall inte upprepa allt detta utan försöka hålla mig till valda
            delar av utbildningen vid universitet och högskolor.
          </note>
          <note>
            Forskningspropositionen har redan utförligt behandlats här på
            morgonen, varför jag i stället skall ta upp några frågor som gäller
            högre utbildning i övrigt, nämligen universitetsbegreppet, utbyggnaden
            av utbildningen vid mindre och medelstora högskolor samt lärarutbyte
            mellan de mindre högskolorna och de nuvarande universiteten. Detta
            överenstämmer också med våra reservationer. Den högre utbildningen
            och forskningen hänger ju intimt samman, varför man inte kan tala
            om det ena utan att samtidigt något beröra det andra.
          </note>
          <note>
            I ett antal motioner har vi presenterat en alternativ inriktning
            på fördelningen av statens resurser. Skillnaden mellan majoritetens
            och vårt förslag är omfattande och principiellt viktig. Vi har
            inställningen att när man manipulerar den högre utbildningen och
            forskningen så manipulerar man också Sveriges framtid.
          </note>
          <note>
            Den högre utbildningen måste bedrivas på ett sådant sätt att
            höga kvalitetskrav inte får stå tillbaka för en snabb utbyggnad
            baserad på regionalpolitiska eller andra politiska skäl. Vi har
            här i landet framför allt behov av utbildade personer inom teknik
            och naturvetenskap. Svensk industri står och faller med om vi
            kan få fram tillräckligt många civillingenjörer och doktorer inom
            dessa fält.
          </note>
          <note>
            Indragningar på utbildningsområdet inom de gamla universiteten
            innebär inte någon omedelbar katastrof för Sverige. På längre
            sikt kan det dock få konsekvenser som sannerligen inte är önskvärda.
            På kort sikt drabbas framför allt yngre forskare.
          </note>
          <note>
            Vårt land och vårt välstånd har tidigare hävdat sig mycket bra
            i världen, vilket Carl Tham också påpekade. En orsak till detta
            har varit landets relativa utbildningsläge. Detta har gjort att
            vi i Sverige har kunnat utveckla vårt välstånd på en bas som skapats
            av våra svenska innovatörer. Många större svenska företag lever
            fortfarande på våra pionjärer från tidigt
          </note>
          <note>
            1900-tal. Så kommer det inte att kunna fortfara om vi inte ser
            till att högre utbildning och forskning gynnas.
          </note>
          <note>
            Om så inte sker bygger vi fast oss i dagens finansiella kris,
            då förutsättningarna för att komma ur denna på längre sikt försvinner.
            Årets budget är illavarslande med de indragningar som trots allt
            finns, framför allt vad gäller de gamla universiteten.
          </note>
          <note>
            Ordet universitet kommer från det latinska ordet universitas,
            som betyder helhet. Universitet skulle också rymma de fyra fakulteterna
            för att betecknas så.
          </note>
          <note>
            Så småningom började emellertid en del universitet att bli mycket
            specialiserade och ändå kalla sig universitet.
          </note>
          <note>
            Under 1900-talet har begreppet universitet blivit allt suddigare,
            och i dag är de internationella kraven endast att utbildningen
            skall ha en hög nivå, gärna vara av spetstyp och omfatta relativt
            många studerande. Universiteten skall ha flera fakulteter och
            själva kunna examinera sina studenter och utnämna sina professorer.
            Den universella karaktären på utbildningen är inte längre ett
            krav.
          </note>
          <note>
            I Sverige har universitetstiteln fram till den nu aktuella budgeten
            varit förbehållen de allra största högskolorna. Kravet har bl.a.
            varit att det skall finnas flera fakulteter och en högklassig
            biblioteksfunktion.
          </note>
          <note>
            Beteckningen universitet är en kvalitetsupplysning som är viktig
            för studenter och lärare inom och utom landet.
          </note>
          <note>
            När nu regeringen vill utnämna Tekniska högskolan i Luleå och
            fyra mindre högskolor till universitet devalverar man otvivelaktigt
            universitetsbegreppet, vilket inte saknar betydelse, inte minst
            för de gamla universiteten.
          </note>
          <note>
            En invändning mot en snabb och kraftig utbyggnad av de regionala
            högskolorna har varit att det är mindre effektivt än att förse
            de gamla stora universiteten med mera medel. Utbildningen och
            forskningen blir för spridd på många högskolor och många mycket
            små institutioner. Alltför ofta blir den av lägre kvalitet än
            den forskning och utbildning som bedrivs vid de stora universiteten
            trots stor entusiasm från professorer och forskare. De många forskarna
            vid de större enheterna kan i viss mån garantera en lägsta kvalitet.
          </note>
          <note>
            Det har sagts att vid de regional högskolorna uppnås inte den
            självtändning eller den kritiska massa som fordras för hög kvalitet
            och effektivitet. Men det hindrar inte att den grundutbildning
            som äger rum vid de mindre och medelstora högskolorna är mycket
            väsentlig, men för att vara fullgod kräver den också en bakgrund
            forskningssamhället. På sikt bör ett ökat antal professorer knytas
            till dessa högskolor.
          </note>
          <note>
            Den satsning man nu gör på de mindre och mellanstora högskolorna
            behövs, men den måste äga rum under ständigt beaktande av utbildningskvaliteten.
          </note>
          <note>
            Utbyggnaden av nätverksstrukturer mellan dessa högskolor och
            universiteten måste stödjas, inte minst för att den ständiga kompetensutveckling
            som en högskolelärare måste få skall fungera.
          </note>
          <note>
            Forskningen vid de mindre högskolorna måste drivas under samma
            kvalitetskrav som vid universiteten. Alla lärare måste ges förutsättningar
            för nära kontakter och erfarenhetsutbyten med kolleger. Det är
            fortfarande tveksamt om sådana möjligheter föreligger vid en del
            av dessa högskolor. Kan en utbildning förmedlad av lärare vid
            de mindre högskolorna utan egen forskning vara lika bra som utbildningen
            i det stora nätverk som finns vid ett fullt utbyggt universitet?
          </note>
          <note>
            Samarbete med näringsliv och samhälle är också väsentligt. Vid
            de mindre högskolorna är det helt avgörande med goda kontakter
            med det lokala näringslivet. På det sättet måste alla högskolor
            leva upp till det nya begreppet bygdehögskolor. Man måste ha bra
            kontakt med sin egen bygd. Det lokala näringslivet kan ge inspiration
            och uppslag för forskning vid högskolan, och näringslivet i det
            omgivande länet skall ju också ta emot de utbildade studenterna
            - ju fler, desto bättre.
          </note>
          <note>
            Förhållandena är mycket olika vid olika högskolor och institutioner.
            När regeringen nu lägger ut mycket pengar på bl.a. fasta forskningsresurser
            vid de mindre högskolorna blir risken att man inte uppnår samma
            resultat som man skulle få vid de etablerade universiteten. Hur
            skall man lösa lärarproblemen vid de små högskolorna? Den starkt
            ökade intagningen kräver ju lärare som bara delvis finns. Det
            här är en fråga.
          </note>
          <note>
            De stora utmaningar som Sverige står inför kräver en konsekvent
            och långsiktig utbildnings- och forskningspolitik av den typ som
            grundlades av Moderaterna under den förra regeringsperioden. Framför
            allt måste kvaliteten hävdas på alla nivåer. Denna långsiktiga
            utbildningsstrategi äventyras av den nu förda socialdemokratiska
            politiken.
          </note>
          <note type="speaker">
            Anf. 114 ANDREAS CARLGREN (c):
          </note>
          <note>
            Fru talman! Nu sker det en mycket stor utbyggnad av antalet högskoleplatser
            i landet. Det är ett viktigt steg för att vi skall kunna ge tillräckliga
            utbildningschanser för alla människor runt om i landet. Men nu
            tar vi ett kvantitativt språng som samtidigt skall förenas med
            ett kvalitativt språng. Det är därför det är så viktigt att det
            inte bara blir utbildningsplatser utan också forskning vid de
            nya högskolorna.
          </note>
          <note>
            Vi i Centerpartiet har föreslagit en kvalificeringstrappa för
            de nya högskolorna. Vi menar att varje högskola som tilldelas
            ett utbildningsuppdrag också skall ha ett basanslag för forskning.
            Det är det steget vi nu uppnår genom att varje högskola får fasta
            forskningsresurser. I nästa steg tycker vi att de högskolor som
            prövats för magisterexamen skall bli berättigade till ytterligare
            resurser för forskning och forskarutbildning. På det sättet får
            man ekonomiskt underlag för att också knyta fler professorer till
            högskolan. I ett tredje steg skall man få examinationsrättigheter
            för doktorander och licentiater. Det skall fastställas särskilda
            kriterier för det. Högskoleverket skall pröva kvalitetsnivån.
            På det sättet har man också kvalificerat sig för den högsta nivån
            med de kraftigaste resurserna.
          </note>
          <note>
            På det här sättet skulle vi skapa ett inbyggt system där högskolorna
            hela tiden har anledning att sträva efter högre kvalifikationsnivå.
            Det skulle göra det möjligt att rekrytera fler forskarutbildade,
            fler lärare med forskarbakgrund och fler professorer. Man skulle
            också ha ekonomiskt underlag för detta.
          </note>
          <note>
            I dag befinner ju sig många nya högskolor i ett moment 22. De
            kan inte skaffa sig tillräckligt underlag för professorer och
            forskarutbildade lärare. Å
          </note>
          <note>
            andra sidan klarar man då inte att i tillräcklig grad satsa på
            en forskning som är tillräckligt kvalificerad.
          </note>
          <note>
            Här finns enorma möjligheter som Sverige går miste om i fall
            vi inte ger dessa möjligheter till de nya högskolorna.
          </note>
          <note>
            Vi vill också skapa förutsättningar för en friare fakultetsorganisation.
            Fakulteterna spelar en mycket viktig roll för att anordna forskarutbildning
            och stå för den vetenskapliga kvalitetsgranskningen. Vi tycker
            att man skulle upprätta klara kriterier för när en högskola har
            rätt att inrätta egen fakultet. Vi skall inte följa de begränsande
            regler som gäller i dag och som gör det möjligt bara för universiteten
            att ha fakulteter.
          </note>
          <note>
            På det sättet skulle vi också där höja kvalitetsnivån vid högskolorna
            runt om i landet.
          </note>
          <note>
            Vi är nu äntligen på väg att nå en ordning där det bildas fler
            universitet i Sverige. Jag menar att det är ett mycket viktigt
            steg framåt. För dem som är kritiska mot detta kan det vara värt
            att lägga märke till att de högskolor som nu är mest aktuella,
            Växjö, Örebro,
          </note>
          <note>
            Karlstad och Mitthögskolan, är högskolor som alla har ett studentantal
            på omkring 7 000-8 000. Det är långt mer än vad t.ex. Lund och
            Uppsala hade på 50-
          </note>
          <note>
            talet. Jag menar att det många gånger är en fullständigt konservativ
            och gammaldags hållning som säger att dessa högskolor inte skulle
            kunna bli universitet för att de är så små. Det är lika logiskt
            som att påstå att Lund och Uppsala inte hade förutsättningar att
            vara universitet på 50-talet. När Umeå fick bli universitet 1965
            hade man 1 900 studenter. När Linköping blev universitet 1975
            hade man 5 700 studenter.
          </note>
          <note>
            I bägge fallen var det ett klart mindre antal än de som nu är
            aktuella.
          </note>
          <note>
            Vi kritiserar däremot förslaget på en punkt. Det måste gå snabbare
            fram. Vi vill ha en tidsplan fastlagd som gör det möjligt för
            högskolorna att ansöka med snabbast möjliga tempo, så att vi äntligen
            når i land med snabba beslut om att bilda universitet vid de här
            högskolorna. Som jag tidigare nämnde ser vi i Centerpartiet det
            här som en stor framgång, eftersom vi sedan flera år har haft
            det här inskrivet som en viktig punkt i vårt partiprogram.
          </note>
          <note>
            Nu ökade väl oklarheten ytterligare om var Moderaterna står.
          </note>
          <note>
            Vi är många som har efterlyst hur många platser
          </note>
          <note>
            Moderaterna egentligen vill ha vid högskolorna. Att man vill
            ha färre platser än vad Centerpartiet och regeringen har kommit
            överens om har varit uppenbart. Man har underlag att kunna precisera
            hur mycket färre platser man vill ha, det är bara att man inte
            vill precisera det. Nu framkom dessutom att man faktiskt ifrågasätter
            satsningen med fasta forskningsresurser vid de här högskolorna.
            Det är länge sedan Moderaterna kunde använda sig av slogan Partiet
            som ger klara besked.
          </note>
          <note>
            Fru talman! För att spara kammarens tid skall jag inte utnyttja
            hela min talartid och yrka bifall till bara en reservation, nämligen
            reservation 4 mom. 10. Vi står självfallet bakom alla andra också
            även om jag inte nu yrkar bifall till dem.
          </note>
          <note type="speaker">
            Anf. 115 MARGITTA EDGREN (fp):
          </note>
          <note>
            Fru talman! Låt mig börja med att säga till Andreas Carlgren
            att jämförelsen mellan Uppsala och t.ex.
          </note>
          <note>
            Mitthögskolan var korrekt vad gäller studenter. Men han glömde
            nästa led. De 5 500 studenter som 1958
          </note>
          <note>
            undervisades i Uppsala hade 110 professorer och 260
          </note>
          <note>
            docenter som hjälp i sin inlärning, medan de 7 000
          </note>
          <note>
            studenter som i dag finns i Mitthögskolans tre olika lokaliseringar
            har 301 lärare, av vilka 70 har forskarutbildning. Man får ta
            hela exemplet i hela dess bredd för att det skall vara riktigt
            relevant.
          </note>
          <note>
            Fru talman! Det är bra att vi i utskottet har enats om att utreda
            lärarutbildningarna. Till det bidrog inte minst den utfrågning
            som utskottet anordnade. Jag är övertygad om att framtidens krav
            på skolan och därmed på lärarna kommer fram i utredningen samt
            de förutsättningar och villkor som måste gälla, både vad avser
            det som vi direkt och explicit har uttalat och det som vi inte
            har uttalat, t.ex. jämställdhet som en pedagogisk fråga. Jag är
            glad över att högskolans grundutbildningsråd bibehålls. Det markerar
            utbildningarnas betydelse och självständiga ställning inom
          </note>
          <note>
            Högskoleverket på ett sätt som högskolevärlden förstår sig på.
            Det har dessutom gott internationellt rykte och gör, såvitt jag
            förstår, ett mycket bra jobb.
          </note>
          <note>
            Nu anmäls i denna proposition att rådet för forskning om universitet
            och högskolor skall försvinna efter 1998. Det anser Folkpartiet
            vara lika dumt som förslaget att lägga ned grundutbildningsrådet
            för två sedan. Det råder brist på forskning om universitet och
            högskolor fortfarande. Tänk om, socialdemokrater, till nästa budget
            och behåll det rådet!
          </note>
          <note>
            Folkpartiet har prioriterat hårt i årets högskolebudget. Trots
            att våra förslag röstats bort och endast beskrivs i ett särskilt
            yttrande som vi alltså inte röstar om, vill jag ta fram några
            viktiga prioriteringar som vi gör.
          </note>
          <note>
            Vi prioriterar att inte minska högskolornas tilltro till målstyrning
            som princip genom att säga nej till indragning av myndighetskapital.
            Det handlar om att återföra 261 miljoner till universiteten, KTH,
            Idrottshögskolan, Karolinska institutet men också flera av de
            nya högskolorna - Luleå, Kristianstad och Gävle/Sandviken.
          </note>
          <note>
            Vi var med en gång om att införa målstyrning för universitet
            och högskolor och ge ett ökat ansvar för att nå de mål som riksdagen
            satt upp. Det systemet slås nu bit för bit sönder av den socialdemokratiska
            regeringen. Det är inte längre tal om att förhandla om ett utbildningsuppdrag,
            utan nu tilldelas platser. Antagningen har mycket mindre inslag
            av lokalt ansvar.
          </note>
          <note>
            Det är regeringen som har bestämt hur det skall vara.
          </note>
          <note>
            Kvalitetspremier som inslag i resursfördelningen är borta. Nu
            återtar man alltså myndighetskapitalet.
          </note>
          <note>
            Risken är att resultatet blir en högskola som sneglar mot departementet,
            som försöker tyda signaler och som slutar att tänka självständigt
            och inte längre vågar ta några risker. Man blir rädd att göra
            fel. Det hämmar alltid kreativitet.
          </note>
          <note>
            Vi prioriterade också sommaruniversitet med
          </note>
          <note>
            25 000 platser. Det säger i och för sig också regeringen att
            man vill ha, men man ger inga extra pengar till det. Jag tror
            inte att det är möjligt att genomföra sommaruniversitet utan att
            det finns resurser. Vi tycker att det är en bra form som ett permanent
            inslag i svensk högskola. Det är ett sätt att reellt komma närmare
            ett treterminssystem, som jag tror har framtiden för sig.
          </note>
          <note>
            Vi prioriterade också fler doktorandtjänster genom omvandling
            av utbildningsbidrag till tjänster. Det är verkligen en fråga
            om jämställdhet. Vi vet att kvinnor avstår från forskarutbildningen
            om det innebär social otrygghet. Vi var helt emot att man återinförde
            utbildningsbidrag som en finansiering av forskarutbildning. Det
            är ett otryggt system för doktorander som leder till längre studietider.
            Det ger inte de sociala rättigheter som en tjänst ger. Eftersom
            Sverige behöver öka antalet doktorander och potentialen för ökning
            är kvinnor, är det avgörande att vi har tillräckligt många tjänster
            så att de har möjlighet att planera och genomföra sina studier,
            även om de skaffar sig ett barn.
          </note>
          <note>
            Fru talman! Vi har lämnat tiden bakom oss då högskolan var till
            för ett fåtal. Nu närmar vi oss Folkpartiets mål som är att minst
            en halv årskull skall söka sig dit. Mellan 1985 och 1986 samt
            1992 och 1993
          </note>
          <note>
            ökade övergångsfrekvensen inom tre år från det man lämnat gymnasiet
            från 20 % till 34 %. Naturligtvis är det en effekt av utbyggnaden
            av högskolan men också av ungdomarnas höga arbetslöshet.
          </note>
          <note>
            Fru talman! Jag tror på de nya högskolorna. De har visat nytänkande
            och flexibilitet. Universiteten har bredd och djup, uthållighet
            och stabilitet, som landet också behöver. Det vi inte får göra
            är att sätta nya högskolor och universitet i motsatsförhållande
            till varandra, vilket jag tycker att regeringen har gjort i denna
            budget. Universiteten har fått en minskning av platser, medan
            de nya högskolorna har fått ta emot hela ökningen.
          </note>
          <note>
            För den enskilde student som söker sig en plats eller den lärare
            som just börjar tjänstgöra på en ort där studenternas antal minskar
            och som nu varslas är det egalt om det är Arbetsmarknadsdepartementet
            eller Utbildningsdepartementet som tidigare finansierat de 15
            000 platserna. För ordningens skull vill jag bara tala om för
            kammaren att vi inte fördelat på annat sätt men vi låter oss ändå
            inte luras att gå på att det är 15 000 nya platser.
          </note>
          <note>
            Till slut vill jag säga några ord om begreppet universitet. Vad
            som karakteriserar ett universitet anser
          </note>
          <note>
            Folkpartiet måste var entydigt, då vi tar avstånd från att begreppet
            nu skall politiseras och att det är regeringen som har makten
            att fördela benämningar.
          </note>
          <note>
            Självklart skall det prövas mot på förhand kända kriterier. Den
            prövningen skall utföras av Högskoleverket som annan kvalitetsprövning.
            Motsvarar en högskola kriterierna skall den självklart benämnas
            universitet.
          </note>
          <note>
            Med detta, fru talman, yrkar jag bifall till reservation 5 mom.
            27. Tidigare har jag för högskoledelen yrkat bifall till reservation
            3 mom. 7 och 60.
          </note>
          <note type="speaker">
            Anf. 116 BRITT-MARIE DANESTIG-OLOFSSON (v):
          </note>
          <note>
            Fru talman! En hög kompetensnivå är inte bara avgörande för den
            ekonomiska utvecklingen utan stärker också det demokratiska välfärdssamhället
            på andra sätt. Vänsterpartiets grundsyn är att alla som vill och
            som uppfyller behörighetskraven skall få möjlighet till högre
            studier. Trots en kraftig expansion av högskolan finns det i dag
            stora grupper vars utbildning är otillräcklig för dagens arbetsmarknader.
          </note>
          <note>
            I de perspektiven är utbyggnaden av vuxenutbildningen och högskolan
            mycket positiv. Men det är viktigt att en ökad dimensionering
            görs med bibehållen hög kvalitet. Därför måste undervisningen
            och den pedagogiska fortbildningen av lärarna inom högskolan ges
            hög prioritet. Ett ökat antal studenter ställer stora krav på
            flexibilitet och nytänkande i undervisningen.
          </note>
          <note>
            Frågan om en förändrad tjänsteorganisation utreds för närvarande
            och skall utmynna i en proposition under våren, vilket vi välkomnar.
            Men jag är oroad över den lärarbrist som redan i dag är tydlig,
            särskilt på de mindre och medelstora högskolorna, och anser att
            regeringen ger en alltför lättvindig och optimistisk bild av tillgången
            på lärare i propositionen. En närmare analys av rekryteringsbehovet
            saknas.
          </note>
          <note>
            Om regeringen dessutom väljer att under 1997
          </note>
          <note>
            lägga fram ett förslag om en förkortad forskarutbildning, där
            doktoranderna inte längre har undervisningsskyldighet, kan läget
            bli mycket besvärligt.
          </note>
          <note>
            Doktoranderna står ju för närvarande för en icke oväsentlig del
            av undervisningen på grundutbildningen och även för handledning.
            Jag är rädd för att det betydelsefulla pedagogiska utvecklingsarbetet
            kan rinna ut i sanden om allt färre lärare får ta hand om alltfler
            studenter. Stora undervisningsgrupper gör det svårare att satsa
            på problembaserad inlärning, projektarbeten eller att på annat
            sätt experimentera med alternativa undervisnings- och tentamensformer.
          </note>
          <note>
            Bristen på disputerade lärare inom vissa ämnesområden kan också
            försvåra forskningsanknytningen i grundutbildningen.
          </note>
          <note>
            Med detta yrkar jag bifall till Vänsterpartiets reservation nr
            9, mom. 26 om lärarsituationen vid universitet och högskolor.
            Jag står givetvis bakom övriga reservationer, men väljer att endast
            yrka bifall till denna.
          </note>
          <note type="speaker">
            Anf. 117 GUNNAR GOUDE (mp):
          </note>
          <note>
            Fru talman! När det gäller den högre utbildningen har vi i Sverige
            sett en förstärkning i form av de små och medelstora högskolorna.
            Man sprider utbildningsutbudet över landet, och i någon bemärkelse
            kan man tala om regionala högskolor, därför att många nya regioner
            får tillgång till högre utbildning, och det är viktigt.
          </note>
          <note>
            Naturligtvis kommer den här utbildningen inte att utformas på
            samma sätt som vi är vana vid att utbildningen har skett vid universiteten,
            utan vi hoppas på att den får nya former och nya inriktningar.
            Förmodligen kommer det också att bli så att de små och medelstora
            högskolorna inom den närmaste framtiden kommer att specialisera
            sig, antagligen inom områden med regional anknytning. De kommer
            alltså att framför allt förknippas med det näringsliv som finns
            inom regionen.
          </note>
          <note>
            Men jag tror också att vi inom en snar framtid kommer att se
            att kommunikationerna mellan universitet och högskolor inom Sverige
            och med utländska universitet och högskolor kommer att öka. Bilden
            av utbildningen kommer att förändras. Vi kommer att få en större
            rörlighet. Det är inte längre viktigt att en liten eller medelstor
            högskola skall kunna ge bred utbildning inom alla områden. Det
            är lätt för en student att flytta sig eller att kombinera studierna
            med distansstudier och besök på den ort som har specialitet.
          </note>
          <note>
            Det som är problemet är snarast att utvecklingen har gått litet
            för fort. Tillväxten av antalet högskolor har naturligtvis, om
            vi ser till vad som hänt under de senaste tio åren, varit enormt
            stor i jämförelse med utvecklingstakten under tidigare decennier.
            Och det är bekymmersamt. Vi har sett en sådan här utveckling en
            gång tidigare i Sverige, på 60-talet. Då gjorde man misstag av
            olika slag. Låt oss lära av de misstagen.
          </note>
          <note>
            Man byggde ut i snabbare takt än det fanns kompetens och resurser
            för en utbyggnad. Man tillsatte tjänster med personal som egentligen
            inte var färdiga med sin egen utbildning, och man satte i gång
            forskning på områden där det egentligen inte fanns resurser för
            forskning. Låt oss inte göra om det misstaget, utan gå försiktigt
            fram.
          </note>
          <note>
            Jag tror att regeringens förslag till satsningar är rimliga när
            det gäller storleksordningen, men jag tror också att det är viktigt
            att man så snabbt som möjligt ser till att man får en kvalitetshöjning
            över hela linjen.
          </note>
          <note>
            Det gäller forskarutbildningen. Vi måste få fram fler forskare.
            Man kan inte starta forskning utan att ha kvalificerade forskare.
            Vi behöver lärare som har högre kompetens. Det är litet tragiskt
            att man konstaterar att lärarna på en del små och medelstora högskolor
            inte har licentiat- eller doktorsexamen. De har alltså inte själva
            en forskarutbildning. Ser man till hur läget var för några decennier
            sedan kan man göra en jämförelse med gymnasierna, där lärarna
            som regel hade lic.- eller doktorsgrad. Vi har alltså en mindre
            kvalificerad personal på högskolorna nu än vi hade på de gamla
            gymnasierna, med en lätt överdrift för all del. Men bilden ser
            faktiskt ut litet på det sättet. De här svårigheterna måste överbryggas
            och det måste ske relativt snabbt.
          </note>
          <note>
            De stora universiteten och högskolorna har naturligtvis fortfarande
            det största utbildningsansvaret. Den övervägande mängden studenter
            går där. Man tänker sig också att den utbildningen skall utökas
            - 30 000
          </note>
          <note>
            nya platser, varav en stor del naturligtvis också går till universitet
            och högskolor. Hur skall det här klaras av?
          </note>
          <note>
            Det gäller, som jag nämnde tidigare i diskussionen, inte bara
            att man utökar antalet platser. Det är i själva verket en universitetsreform
            som är på gång. Det här måste också uppmärksammas. Det ställer
            helt nya krav på undervisningsmetoder, pedagogik och på kvalifikationer
            hos lärarpersonalen. Man kan konstatera att av alla lärare som
            är verksamma här i landet på olika nivåer är högskolelärarna de
            enda som saknar utbildning. De har alltså inte professionalism
            på sitt område. Det tror jag blir kännbart när de nya studentkullarna
            kommer, för då ställs det krav på lärarna. De skall ta hand om
            en grupp studenter som är betydligt mer heterogen än vad man har
            varit van vid tidigare och ge dem en individualiserad undervisning.
            Vi föreslår från Miljöpartiets sida att man inrättar en sådan
            högskolelärarutbildning.
          </note>
          <note>
            En sak till skulle jag vilja säga, och det är att de gamla universitetsstrukturerna
            inte är lämpade för en expansion av den här typen. De är för låsta.
            Det krävs också åtgärder för att man skall få en rörlighet inom
            universitetet som gör det möjligt att vidta de förändringar som
            behövs.
          </note>
          <note>
            Några exempel: Tjänstestrukturen har vi talat om flera gånger
            i dag. Den är alldeles för låst. Vi behöver alltså fler typer
            av tjänster. Vi har bara tre för närvarande: adjunkter, lektorer
            och professorer. Det behövs mellantjänster, och för att få en
            ökad rörlighet behöver det vara tjänster som är visstidsförordnanden
            och inte som det nu är livstidsförordnanden.
          </note>
          <note>
            Kvalitetssäkringarna som är gjorda på universitetet av förra
            regeringen gynnar inte heller utvecklingen i rätt riktning. Man
            tilldelar alltså medel efter antalet godkända studerande på olika
            kurser. Det kan lika gärna vara en bromsande regel som en som
            underlättar utveckling av kvalitet på universiteten. Det är inte
            lätt att föreslå bättre regler för kvalitetssäkring, men det bör
            utredas och vi bör få fram förslag på den punkten.
          </note>
          <note>
            Vi har i andra sammanhang också talat om obalansen mellan grundforskning
            och tillämpad forskning.
          </note>
          <note>
            Den är stor och den håller på att bli värre. Jag vill bara än
            en gång betona att vi måste få ordentlig förstärkning av grundforskningen.
            Vi har tidigare föreslagit metoder för det, med grundforskningsavdraget,
            jag skall inte dra dem på nytt. Jag redogjorde i talarstolen för
            Miljöpartiets förslag för bara någon timme sedan.
          </note>
          <note>
            Helt kort bara några ord om den tredje huvuduppgiften för universitet
            och högskolor, det som är det nya stora i både forskningspropositionen
            och budgeten för utgiftsområde 16. Det handlar om att öppna högskolor
            och universitet mot samhället, och det råder inget tvivel om att
            man tänker på en viss del av samhället, nämligen näringslivet.
            Ökat samarbete mellan universitet, högskolor och näringsliv, t.ex.
          </note>
          <note>
            industrin, skulle gynna svenskt näringsliv, självfallet är det
            så.
          </note>
          <note>
            Det är bra. Men formerna för den här samverkan får vi inte veta
            mycket om. Det är dåligt förberett. Ute på universitet och högskolor
            frågar man sig säkert vad man kan och får göra.
          </note>
          <note>
            På grund av ett misstag fick vi ett exempel på hur det inte får
            gå till. I budgetpropositionen behandlar regeringen på ett litet
            negativt sätt Uppsala universitets dataverksamhet. Där har man
            alltså startat en avdelning som heter UDAC, som har varit en lysande
            föregångare när det gäller just samverkan mellan universitet och
            näringsliv. UDAC har utvecklat dataverksamhet sedan 60-talet och
            varit ledande när det gäller detta i Sverige. Man har utvecklat
            en mängd tillämpningsområden, och vartefter dessa tillämpningsområden
            har mognat har man knoppat av verksamheten i form av företag,
            som sedan klarar sig självständigt ute i näringslivet.
          </note>
          <note>
            Det här vill man nu lägga ned, och det är dags att göra det och
            bilda ytterligare ett bolag av UDAC:s verksamhet. UDAC har begärt
            det.
          </note>
          <note>
            I budgeten ser vi då en något gnällig beskrivning av UDAC:s verksamhet,
            och regeringen begär tillstånd att få avveckla verksamheten. Detta
            är totalt onödigt, eftersom UDAC själv har begärt det.
          </note>
          <note>
            Skälet till att jag tar upp detta är att det visar på en svårighet.
            Låt oss säga att man gör så som Miljöpartiet har föreslagit och
            inför t.ex. samhällsjourer vid universiteten. En institution skulle
            kunna låta doktorander ge service till företag, t.ex. när det
            gäller datakunskap. Vad händer då när ett konsultföretag etablerar
            sig på samma ort och startar samma verksamhet, och om företaget
            vänder sig till Konkurrensverket och säger att det är illojal
            konkurrens? Den frågan måste naturligtvis besvaras, därför att
            det kommer att gälla varje form av samarbete i ordnade former
            mellan universitet och näringsliv. Den konkurrensfrågan måste
            utredas.
          </note>
          <note>
            Miljöpartiet föreslår att Högskoleverket tillsammans med Riksrevisionsverket
            och eventuellt Konkurrensverket får i uppgift att ta fram regler
            för universitet och högskolor när det gäller den här delen.
          </note>
          <note>
            Fru talman! Jag vill yrka bifall till reservation 1, mom. 2,
            4 och 15.
          </note>
          <note type="speaker">
            Anf. 118 INGER DAVIDSON (kd):
          </note>
          <note>
            Fru talman! Dagens högskola präglas av de senaste årens kraftiga
            utbyggnad och en viss nyvunnen organisatorisk frihet. Vi tycker
            att utbyggnaden har varit nödvändig och att den också måste fortsätta,
            men precis som många andra här befarar vi att en alltför hög utbyggnadstakt
            kan bli på bekostnad av kvaliteten i undervisningen och när det
            gäller kringresurser. Det handlar om lärare men också om bibliotek,
            lokaler för självstudier och bostäder åt alla studenter som skall
            komma till de nya orterna. För oss är det också viktigt att den
            centrala styrningen får fortsätta i form av målstyrning, inte
            genom en massa onödiga regler och direktiv som begränsar högskolornas
            frihet.
          </note>
          <note>
            Ett nationellt mål bör vara att all högskoleutbildning på sikt
            skall få fasta forskningsresurser. Men även här måste utvecklingen
            ske gradvis, eftersom det tar tid att bygga upp goda forskningsmiljöer.
            Tyvärr saknar regeringens förslag en tydlig strategi. Det är oklart
            vilka principer som följts för fördelning av forskningsresurser.
            Vissa skolor får så kraftigt höjda resurser att man kan ifrågasätta
            om de kan utnyttjas optimalt, medan andra får mycket litet eller
            inget tillskott alls.
          </note>
          <note>
            Regeringen ger inte heller högskolorna acceptabla planeringsförutsättningar.
            Nu tillförs medel för ett stort antal platser - det är en del
            gamla som permanentas och en del nya. Samtidigt aviseras att 1999
          </note>
          <note>
            skall 1 miljard sparas på utbildningssektorn, men inga riktlinjer
            ges för hur det skall ske. Besparingen nämns i det allra sista
            stycket under Anslagsberäkningar för universitet och högskolor,
            där det står: "Denna besparing redovisas nu rent beräkningstekniskt
            under anslaget B 48. Ersättningar för klinisk utbildning och forskning."
            Området är tydligen slumpmässigt utvalt, och i texten sägs ingenting
            om var besparingarna egentligen skall ske. Nu sade Carl Tham tidigare
            i dag, om jag uppfattade det rätt, att han lovade att det inte
            skulle belasta högskolesektorn. Det här sättet att behandla budgeten,
            tillsammans med det faktum att en del av neddragningen inom forskningen
            skall ersättas med medel ur forskningsstiftelserna trots att ingen
            riktigt vet hur det skall gå till, gör att trovärdigheten i budgetpropositionens
            beräkningar verkligen kan ifrågasättas.
          </note>
          <note>
            Målet för antagningen till högskolan tycker vi kristdemokrater
            skall vara fri dimensionering. Alla behöriga sökande skall i normalfallet
            antas till önskad utbildning. Att så många i dag stängs ute är
            ett slöseri med den begåvningsreserv som finns i samhället. Men
            utbyggnaden måste ske i hög och jämn takt. Så långt som möjligt
            bör högskolan hållas fri från arbetsmarknadspolitik och konjunkturbetingade
            tillfälliga satsningar.
          </note>
          <note>
            Hälften av de 30 000 nya högskoleplatser som föreslås för perioden
            1997-1999 är inte nya utan utgörs av tidigare tillfälliga arbetsmarknadspolitiska
            satsningar, som nu blir permanenta. Den utvecklingen, att platserna
            permanentas, tycker vi alltså är positivt.
          </note>
          <note>
            När det gäller det totala antalet nya platser föreslår vi att
            de begränsas till 22 500 för perioden 1997-
          </note>
          <note>
            1999, för att just ge högskolorna bättre planeringsförutsättningar.
            Att regeringen har skjutit upp 15 000
          </note>
          <note>
            av platserna från 1997 till 1998 visar att man åtminstone delvis
            gett oss rätt i vår bedömning att det går litet för fort med utökningen
            av antalet platser. Expansionen koncentreras nu till främst små
            och medelstora högskolor. Den inriktningen är bra, men också här
            är fördelningsgrunden oklar. Riksdagen hade behövt ett betydligt
            bättre underlag för att kunna bedöma fördelningen av platser mellan
            högskolorna.
          </note>
          <note>
            En särskilt allvarlig konsekvens av bristen på långsiktighet
            inom utbildningspolitiken är att det gjort det svårare att rekrytera
            och behålla kompetenta lärare. Flera andra har också varit inne
            på det. Medan antalet helårsstuderande ökade med 72 % mellan
          </note>
          <note>
            1986 och 1995 ökade antalet lärare med bara 26 %.
          </note>
          <note>
            Problemet är speciellt allvarligt vid små och medelstora skolor,
            där det bara finns 21 % disputerade lärare mot 66 % vid universitet
            och fackhögskolor.
          </note>
          <note>
            För att upprätthålla kvalitetsnivån måste inte bara antalet lärare
            vara tillräckligt. Det måste också ske en regelbunden pedagogisk
            förnyelse. Vikten av pedagogiskt skickliga lärare inom den högre
            utbildningen kan inte nog betonas. Därför är det viktigt att undervisning
            ger högre meritvärde än i dag, för att lärarna skall stimuleras
            att utvecklas inom det pedagogiska området. I dag lönar det sig
            inte alls.
          </note>
          <note>
            När det gäller prioriteringar av vissa kunskapsområden är det
            naturligt att utbildningssatsningar sker där efterfrågan på arbetskraft
            är stor, men det får inte innebära att man nedprioriterar andra
            områden, som inte främst styrs av kommersiella intressen. Humaniora
            - andliga, kulturella, sociala och etiska värden - är grundläggande
            för ett mänskligt samhälle och behövs inte minst i dag, då arbetslöshet
            och andra stora förändringar i samhället fått många att tappa
            fotfästet och förlora framtidstron.
          </note>
          <note>
            Jämställdheten måste öka inom högskolan som inom de flesta andra
            samhällsområden. När nya lärare rekryteras bör det ske på ett
            sådant sätt att det gynnar en jämnare könsfördelning. Då har man
            chansen. Vi föreslår också att doktorander ges bättre möjligheter
            att anställas på doktorandtjänster. Det skulle framför allt gynna
            kvinnliga doktorander.
          </note>
          <note>
            Slutligen, fru talman, behöver studenternas rättssäkerhet stärkas
            inom flera områden. Ju större den lokala friheten är, desto viktigare
            är det att studenterna har möjlighet att få sin sak prövad inom
            olika områden. Det är bråttom med en översyn på det här området.
          </note>
          <note>
            Jag yrkar därmed bifall till reservation 5, mom. 9
          </note>
          <note>
            och 27.
          </note>
          <note type="speaker">
            Anf. 119 MAJLÉNE WESTERLUND PANKE (s):
          </note>
          <note>
            Fru talman! Måndagen den 23 september i år hade jag förmånen
            att inviga en ny, kvalificerad yrkesutbildning med inriktningen
            teknik och data i Hässleholm. Studenterna, ett fyrtiotal unga
            män och kvinnor, var spända och förväntansfulla, inte bara inför
            de nya studierna utan även inför den framtid som väntade därefter.
          </note>
          <note>
            En av studenterna, Fredrik Bäckström från Eslöv, reflekterade
            över sin och kamraternas situation på följande sätt: Jag har en
            treårig utbildning i styr- och reglerteknik bakom mig, och för
            bara några år sedan var den utbildningen tillräcklig för att ge
            mig ett jobb.
          </note>
          <note>
            Han, liksom väl de flesta av oss, kunde konstatera att någonting
            har hänt då det gäller samhällets krav på de människor som det
            omfattar. Kunskaper och kompetenser blir snabbt för gamla, för
            smala och för små.
          </note>
          <note>
            Nioårig grundskoleutbildning som bas för ett inträde i arbetslivet
            har ersatts av kravet på en treårig gymnasiekompetens, som i sin
            tur nu i ökad takt fylls på med krav även på högskolepoäng.
          </note>
          <note>
            Till höstterminen 1996 inkom över 100 000 ansökningar till högskolans
            längre program. Det är 7 %
          </note>
          <note>
            fler än vid det förra ansökningstillfället, då man också noterade
            en betydlig ökning av antalet ansökningar i jämförelse med det
            föregående årets ansökningstillfälle, och så har det varit de
            senaste åren. Farhågorna om att de minskade ungdomskullarna skulle
            minska underlaget för högskolan har inte alls besannats, trots
            att minskningen har varit betydande. Antalet 19-åringar
          </note>
          <note>
            1986 var 130 000, och är i dag ca 100 000.
          </note>
          <note>
            Läsåret 1994/95 var antalet registrerade studenter ca 270 000.
          </note>
          <note>
            Naturligtvis är det till en del de höga arbetslöshetssiffrorna
            som har ökat trycket på högskolan, men framför allt är det nog
            de slutsatser som många ungdomar har dragit vad gäller deras egna
            möjligheter att över huvud taget finna en plats på den framtida
            arbetsmarknaden som ligger till grund för de rekordhöga ansökningssiffrorna.
            Man har förstått kravet på högskolepoäng. Rätt utbildning och
            kompetens är nyckeln till den nutida arbetsmarknaden, och beredskap
            till vidare utbildning är passerkortet till den framtida.
          </note>
          <note>
            Redan det faktum att så stor del av varje årskull kommer att
            ha en högskoleutbildning som bas kommer i sig att skapa en ny
            arbetsmarknad, med nya uppgifter och nya krav, ny organisation
            och ny struktur. Regeringens förslag att inrätta 30 000 nya, permanenta
            högskoleplatser är därför i det här sammanhanget ett mycket naturligt
            sätt att möta de ökande kraven på kunskap. Och de flesta av oss
            visar i debatten att vi vet att det förmodligen inte kommer att
            vara tillräckligt.
          </note>
          <note>
            Att dessa 30 000 platser till största delen fördelas på mindre
            och medelstora högskolor är en självklar och angelägen del av
            förslaget. Ökningen av antalet studerande har varit och är förhållandevis
            störst vid dessa högskolor. Mindre och medelstora högskolor har
            ju också i mycket större utsträckning bidragit till att nya grupper
            av studenter har sökt sig till högskoleutbildning.
          </note>
          <note>
            Fru talman! Vi anser inte att det nödvändigtvis måste finnas
            en motsättning mellan kvantitet och kvalitet. Kunskap och kompetens
            minskar ju inte i värde om den innehas av fler än i dag. Kunskap
            och kompetens öser vi ju inte ur någon källa som sinar om törsten
            blir för stor. Jag tror att äpplet som symbol för kunskap i dag
            borde ersättas av en pigg liten gris som, precis som mytens Särimner,
            låter sig ätas på kvällen för att morgonen därpå återfinnas lika
            fet och obrukad som före gårdagens festmåltid. Jag tror att vi
            då skulle ha lättare att förstå vad kunskap och kompetens är.
          </note>
          <note>
            Varje lärosäte har i dag enligt högskolelagen ansvaret för att
            anpassa verksamheten så att en hög kvalitet uppnås. Vi utgår från
            att varje lärosäte också tar detta ansvar på stort och fullt allvar.
          </note>
          <note>
            Flertalet universitet och högskolor har också redovisat fler
            helårsstudenter och fler helårsprestationer än de kan få ersättning
            för inom ramen för de nuvarande takbeloppen. Vi välkomnar deras
            ansträngningar att så långt det är möjligt möta studenternas efterfrågan
            på högskoleutbildning och samhällets behov av högskoleutbildade.
          </note>
          <note>
            Våra universitet och högskolor möter alltså i dag en mycket stor
            utmaning vad gäller förmåga till omstrukturering och förnyelse.
            I snabb takt skall de ge utrymme inte bara för ett större antal
            studenter utan även för studenter med olika kulturella bakgrunder
            och studenter med få eller inga studietraditioner från hemmet.
            De skall samtidigt skapa förutsättningar för att kvinnor i större
            utsträckning skall söka sig till för dem otraditionella studieinriktningar.
          </note>
          <note>
            I denna utmaning får kvalitet inte enbart mätas i siffror för
            lärartäthet och lokalers modernitet. Den kanske viktigaste kvalitetsfaktorn
            är varje lärosätes möjlighet att möta de nya studentgruppernas
            krav på och behov av nya pedagogiska metoder.
          </note>
          <note>
            Ett enhälligt utskott ger regeringen till känna att en parlamentarisk
            utredning bör tillsättas för att se över lärarutbildningen för
            grundskola, gymnasieskola och vuxenutbildning, och detta på grund
            av att de snabba förändringarna i omvärlden har väckt kravet på
            en ny lärarroll, som utöver goda ämneskunskaper även måste omfatta
            förmåga till omställning, förnyelse och utveckling.
          </note>
          <note>
            Samma förmåga till pedagogisk förnyelse måste finnas hos högskolans
            lärare. Högskolans undervisning måste också inriktas mot problemorienterad
            inlärning och projektbaserade studier, som lyfter fram varje enskild
            students förmåga till självständighet, kreativitet och kritisk
            analys. I en sådan undervisning ingår examinationen som en integrerad
            del. I en sådan undervisning ingår också jämställdhet, inte som
            ett specifikt ämne utan som pedagogisk metod.
          </note>
          <note>
            Fru talman! Högskolan håller på att snabbt förändra sin position
            i samhället. Den flyttar närmare människors vardag. Den håller
            på att bli högskolan mitt i byn, med allt det inflytande och all
            den pondus som denna placering ger. I denna position finner högskolan
            sin tredje uppgift, nämligen den nära samverkan med det omgivande
            samhället.
          </note>
          <note>
            Denna uppgift står inte i motsatsställning till de två traditionella
            uppgifterna, grundutbildning och forskning. I stället kan den
            ses som en i dagens situation nödvändig utveckling och komprimering
            av dessa två uppgifter.
          </note>
          <note>
            I nära samverkan mellan högskola, näringsliv och samhälle skapas
            förutsättningarna för knytningen mellan forskaren och praktikern,
            mellan högskolevärlden och företagskulturen, för att föra ut till
            samhället de stora resurser av kunskap och kompetens som finns
            i högskolan, samtidigt som man öppnar kanalerna för flödet in
            till högskolan av de erfarenheter och kunskaper som i dag finns
            obearbetade därutanför.
          </note>
          <note>
            Den skall förhoppningsvis bli ett av instrumenten att skapa den
            öppna högskolan för ett ständigt utbyte av kunskaper och erfarenheter,
            dit fler och fler människor söker sig under en eller flera perioder
            i livet, för att ta del av och tillägna sig ny kunskap.
          </note>
          <note>
            Med detta, fru talman, yrkar jag bifall till utskottets hemställan
            samt till reservation 10.
          </note>
          <note type="speaker">
            Anf. 120 BRITT-MARIE DANESTIG-OLOFSSON (v) replik:
          </note>
          <note>
            Fru talman! Jag har en fråga till Majléne Westerlund Panke. Det
            gäller något som jag tog upp i mitt anförande, nämligen den befarade
            lärarbristen.
          </note>
          <note>
            Jag skulle vilja veta på vilket sätt regeringen har tänkt lösa
            det här. Om man tittar på siffror från Högskoleverket har antalet
            studenter sedan 1986 ökat med
          </note>
          <note>
            72 % medan antalet lärare mellan 1986 och 1995 ökat med enbart
            26 %. Nu expanderar högskolan ytterligare. Jag håller med Majléne
            Westerlund Panke om att det krävs ett pedagogiskt nytänkande och
            olika slag av experimenterande för att hitta nya former, men vad
            som definitivt inte krävs är mindre lärare. Ett öppet universitet
            som arbetar på annat sätt är ju nästan mer personalkrävande.
          </note>
          <note>
            Jag får inte det här att gå ihop. Visserligen anger regeringen
            att antalet doktorsexamina har ökat under den senaste tioårsperioden,
            men vi vet också att näringslivet önskar fler doktorer ute i yrkesverksamhet.
          </note>
          <note>
            Dessutom pratar man om invandrade akademiker. Det är jättebra,
            men det finns svårigheter med det också.
          </note>
          <note>
            Likadant är det med att gå ut och söka lärare i den europeiska
            unionen.
          </note>
          <note>
            Kan jag få litet mer kött på benen? Hur har regeringen tänkt
            lösa lärarfrågan?
          </note>
          <note type="speaker">
            Anf. 121 MAJLÉNE WESTERLUND PANKE (s) replik:
          </note>
          <note>
            Fru talman! Nu är jag inte regeringen, men jag skall ändå försöka
            ge min syn på saken.
          </note>
          <note>
            När högskolan expanderar så snabbt som den i dagsläget gör kommer
            det naturligtvis att skapa problem när det gäller att hinna rekrytera
            lärare till högskolan. Man kan då säga att det inte är något akut
            problem. Precis som flera har sagt i sina inlägg här i dag permanentar
            man ju nu platser på högskolan. Det innebär att massan studenter,
            om man nu får uttrycka sig så vanvördigt om personer, inte ökar
            med 30 000
          </note>
          <note>
            under det här året.
          </note>
          <note>
            Förhoppningen är naturligtvis att det ökade antalet doktorander
            och den ökade geografiska arbetsmarknaden till viss del skall
            kunna lösa de här problemen.
          </note>
          <note>
            Jag kan bara som exempel nämna att Halmstads högskola, där jag
            själv sitter i styrelsen, rekryterar lärare inte bara från Sverige,
            Norden och Europa utan även från Australien, Nya Zeeland osv.
            Jag tror att med den forsknings- och forskarkultur vi har i dag
            får vi nog se arbetsmarknaden för högskolelärare som ett litet
            vidare begrepp än bara en svensk arbetsmarknad.
          </note>
          <note type="speaker">
            Anf. 122 INGER DAVIDSON (kd) replik:
          </note>
          <note>
            Fru talman! Jag kan inte acceptera att bli pådyvlad uppfattningen
            att utbildning skall vara förbehållen bara ett fåtal. Kunskapen
            minskar inte för att fler tar del av den, sade Majléne Westerlund
            Panke. Sedan var det visst någonting om att äpplet skulle bli
            en gris, och det må väl så vara. Men när jag talar om att jag
            rädd för att kvaliteten inte skall upprätthållas är jag nere på
            en mer praktisk nivå.
          </note>
          <note>
            Om föreläsningssalarna inte räcker till, om högskoleorterna inte
            har bostäder som kan svälja alla studenter som kommer, om studenterna
            inte har någon plats där de kan sitta och studera och om varje
            lärare får ansvar för dubbelt så många studenter som tidigare
            är det klart att det påverkar hela kvaliteten på utbildningen.
            Och vilka är det som framför allt drabbas? Jo, självklart är det
            de som kommer från hem där man inte har någon studievana, där
            man inte backas upp och där man inte är så van vid den akademiska
            världen. Risken är stor att det är just de studenter som vi väldigt
            gärna vill nå som slås ut i en sådan situation.
          </note>
          <note>
            Det är därför vi kräver att utbyggnaden skall gå något långsammare
            men i en jämn och hög takt, och det står jag för.
          </note>
          <note type="speaker">
            Anf. 123 MAJLÉNE WESTERLUND PANKE (s) replik:
          </note>
          <note>
            Fru talman! Till viss del får jag i det här svaret upprepa vad
            jag sade till Britt-Marie Danestig-
          </note>
          <note>
            Olofsson: Jag ser att det här är ett problem, men jag uppfattar
            det inte som det akuta problem Inger Davidson utmålar det som.
          </note>
          <note>
            Som jag sade i förra svaret är ju inte tillströmningen till universitet
            och högskolor 30 000 nya studenter till nästa läsår. Vi har i
            den debatt som fördes tidigare i dag fått höra att det här bara
            är en lek med siffror, att det inte är speciellt många s.k. nya
            platser som tillkommer 1997. Så till vida kan jag ge dem rätt
            som framförde detta: att det är nya permanenta platser det handlar
            om. Men att antalet studenter skulle öka i samma snabba takt är
            det inte fråga om. Vi har ju ett antal studenter på högskolorna
            i dag, vilket ni själva har framfört.
          </note>
          <note>
            Därför tycker jag att det är litet grand av en katastrofutmålning
            som Inger Davidson gör: att vi under den här perioden skulle hamna
            i ett sådant katastrofalt läge. Jag tror inte på det. Jag tror
            att den takt vi nu håller när det gäller utbildningen ligger i
            linje med vår förmåga att också rekrytera kompetent lärarpersonal.
          </note>
          <note>
            Det kommer ju fler budgetpropositioner. Jag tror precis som Inger
            Davidson att det här är början till en vidare utbyggnad av högskolan.
          </note>
          <note type="speaker">
            Anf. 124 INGER DAVIDSON (kd) replik:
          </note>
          <note>
            Fru talman! Det är klart att det inte går att på tusentalet när
            säga vad som är rätt och vad som är fel.
          </note>
          <note>
            Jag tycker att det är bra att regeringen har beslutat att skjuta
            fram 15 000 platser till 1998 efter den kritik vi framförde här
            tidigare. Jag uppfattar det som att vi fått gehör för den. I stället
            för att komma 1997 kommer de 1998. Det ger naturligtvis lärosätena
            något bättre planeringsmöjligheter, i och med att de får ytterligare
            ett år på sig.
          </note>
          <note>
            Jag tycker dock att vi borde dra lärdom av erfarenheterna från
            den förra omgången. Gunnar Goude beskrev dem ganska ingående i
            sitt anförande. Vi har ju en gång tidigare genomfört en väldigt
            snabb utbyggnad och expansion av högskolan, och det blev inte
            särskilt bra. De spåren förskräcker. Därför skall vi nu inte gå
            in på samma sätt, stoppa huvudet i sanden och säga att vi får
            se hur det blir. Det hade varit bättre, det vidhåller jag, att
            göra det här i något lägre takt men genom beräkningar veta att
            det kommer att fungera på alla plan.
          </note>
          <note type="speaker">
            Anf. 125 MAJLÉNE WESTERLUND PANKE (s) replik:
          </note>
          <note>
            Fru talman! Låt mig till Inger Davidson säga att jag, som jag
            sagt i två tidigare svar, inte tror att det här läget är så akut.
            Jag vet också att den socialdemokratiska gruppen i utbildningsutskottet,
            precis som regeringen, är mycket väl medveten om att lärarpersonal
            måste rekryteras, att man inte bara kan öka antalet studenter
            vid universitet och högskolor. I det här fallet betecknar vi socialdemokrater
            inte läget som så akut och katastrofalt som det nu utmålas.
          </note>
          <note>
            Jag tror alltså inte att man klarar en rekrytering i samma takt
            som man bygger ut högskolan. Vad jag personligen ser framför mig
            är helt enkelt att vi kommer att bromsa väldigt många ungdomar
            som egentligen vill gå på högskola. Vi kan inte ta emot dem i
            samma takt som vår ekonomiska förmåga och rekryteringsförmåga,
            om jag får använda det ordet, tillåter.
          </note>
          <note>
            Det är kanske det mest problematiska.
          </note>
          <note type="speaker">
            Anf. 126 MARIETTA DE POURBAIX-LUNDIN (m):
          </note>
          <note>
            Fru talman! I Stockholmsregionen bor närmare 2
          </note>
          <note>
            miljoner människor. Storstockholms näringsliv har ett stort behov
            av högutbildade medarbetare, och även ett behov av kontinuerlig
            kompetensutveckling för dessa.
          </note>
          <note>
            Trots detta har Storstockholmsområdet ca 4 000 för få högskoleplatser
            i förhållande till antalet invånare, jämfört med riksgenomsnittet.
          </note>
          <note>
            På Södertörn, dvs. de södra länsdelarna av Stockholm - dit räknas
            Botkyrka, Haninge, Huddinge,
          </note>
          <note>
            Nynäshamn, Salem, Södertälje och Tyresö - bor en kvarts miljon
            invånare. Tills helt nyligen fanns bara en tiondel av Stockholmsregionens
            högre utbildning där. Samtidigt är andelen högskoleutbildade tre
            gånger större i de norra kommunerna än i de södra kommunerna.
          </note>
          <note>
            Höstterminen 1996 startade Södertörns högskola.
          </note>
          <note>
            Jag tänker här hoppa över den historiska bakgrundsbeskrivningen.
            Jag kan också säga att högskolan för övrigt invigdes av utbildningsminister
            Carl Tham den
          </note>
          <note>
            23 augusti i år.
          </note>
          <note>
            Utbyggnaden av Södertörns högskola kommer att ske etappvis med
            ungefär 1 000 platser per år fram till
          </note>
          <note>
            1999. Även en del andra kommuner på Södertörn får tillskott av
            utbildningsplatser på de utbildningsområden de redan har. På så
            sätt kan man säga att Södertörns högskola blir en nätverkshögskola
            där inte allt är lokaliserat på en och samma plats.
          </note>
          <note>
            Nu i höst startade 1 088 studenter vid Södertörns högskola. Då
            gäller det Huddinge, där huvudsätet ligger. Det var 6 sökande
            per utbildningsplats på program. Av de 1 088 kom 266 från Södertörn.
            915
          </note>
          <note>
            kom från Stockholms län. Bara 173 kom från platser utanför länet.
            Nog har närheten en viss betydelse även i denna dataålder. En
            annan förutsättning för att det skall fungera är naturligtvis
            att infrastrukturen fungerar. Där återstår en hel del att göra
            - speciellt på Södertörn.
          </note>
          <note>
            Utbildningarna har inledningsvis tre profiler på
          </note>
          <note>
            Södertörns högskola. Det är naturvetenskap med inriktning mot
            organisk kemi, molekylärbiologi, farmaci och medicinsk teknik,
            samhällsvetenskap och humaniora med inriktning mot språk, historia,
            kultur, marknad och organisation. Det finns också ett naturvetenskapligt
            basår. Våren 1997 är antalet sökande t.ex. på farmaceututbildningen
            nio per plats. På socionomprogrammet är det tio per plats.
          </note>
          <note>
            I motionen 1996/97:Ub470, Utveckling av Södertörns högskola,
            som är skriven av undertecknad,
          </note>
          <note>
            Jerry Martinger och Margareta E Nordenvall, vill vi förutom det
            jag redan har sagt framhålla att vi på sikt tycker att Södertörns
            högskola måste tillföras forskningsresurser för att få universitetsstatus.
            Vi är väl medvetna om att detta tar tid. Att gå från högskola
            till universitet skall enligt oss moderater ske i en takt som
            tar hänsyn till kvalitetsaspekterna. Givetvis står vi bakom denna
            motion. Jag kommer inte att yrka bifall till den. Jag vill säga
            att jag tycker att motionen har fått en litet märklig behandling
            i utskottet, där man i princip inte har bemött motionen. Man har
            bara klumpat ihop den med 59 andra motioner i en bilaga och avslagit
            alltihop.
          </note>
          <note>
            Fru talman! Jag kommer varje år på ett eller annat sätt bevaka
            att Södertörns högskola får en bra utveckling och på sikt blir
            universitet.
          </note>
          <note>
            Avslutningsvis vill jag ta upp en farhåga som jag hoppas är obefogad.
            Östersjöstiftelsen - en av de f.d.
          </note>
          <note>
            fria forskningsstiftelserna - har beviljat pengar till bl.a.
            utveckling av forskningsprogram och bibliotek och till ett multimedialt
            språklaboratorium vid Södertörns högskola. Jag hoppas att det
            faktum att regeringen nu tar kontrollen över de fria forskningsstiftelserna
            inte innebär att medel inte kommer att beviljas till detta framöver.
          </note>
          <note>
            Förskola och grundskola
          </note>
          <note type="speaker">
            Anf. 127 TOMAS HÖGSTRÖM (m):
          </note>
          <note>
            Fru talman! Utvecklingen i skolan måste självfallet följa utvecklingen
            i samhället i stort. I takt med att kunskapskraven ändras måste
            förändringar till. Behovet av förnyelse och beredvillighet att
            ta in nya erfarenheter i skolans värld kan inte nog betonas. Huvuduppgiften
            för skolan är att ge nästa generation kunskap och fostran av god
            kvalitet, och det förutsätter att kunskapskraven prioriteras och
            att elevernas resultat utvärderas, och inte minst att föräldrarna
            får ta del av skolans bedömning. Barns kunskapsutveckling kräver
            ett samspel mellan hem och skola.
          </note>
          <note>
            Barn i Sverige tillhör den åldersgrupp som först möter samhällets
            insatser. Det sker i form av en väl utbyggd och i huvudsak kommunal
            barnomsorg. Det sker genom en i huvudsak kommunal grundskola.
          </note>
          <note>
            Tyvärr kan vi konstatera att det finns en uttalad önskan från
            Socialdemokraternas sida att tona ned det tidiga lärandets betydelse
            och i stället ägna sig åt formuleringar av typen "gemensamt måldokument
            för barnomsorg och skola". Det är angeläget med en samsyn och
            samverkan mellan barnomsorg, förskola och skola, syftande till
            att tydliggöra barns förmåga att vilja lära. Jag anser att organiserad
            pedagogik med betoning på lärande i meningen inhämtande av kunskaper
            måste ges större utrymme i förskolan. Ett steg i en sådan utveckling
            uppnås genom en gemensam läroplan för förskola och skola.
          </note>
          <note>
            Den socialdemokratiska regeringen har valt att inte föreslå någon
            generellt sänkt ålder för skolstart -
          </note>
          <note>
            tyvärr, måste man säga, eftersom man då inte rätt tar till vara
            de tidiga åren för lärande. Vi menar att skolstart vid sex års
            ålder skall införas, med möjlighet för föräldrar att låta barn
            vänta ett år med sin skolstart.
          </note>
          <note>
            Självfallet måste det vara så, för barn är olika.
          </note>
          <note>
            Men det är även lärare, och det är även skolor. Trots alla insatser
            som görs lämnar många elever skolan utan tillräckliga kunskaper.
            Den åldersfixering som finns i skolan kan många gånger vara felaktig.
            Vi har också i vår motion föreslagit att eleven skall få undervisning
            i grundskolan intill dess att han eller hon fyller 16 år, för
            att nå de mål som läroplanen ställer upp.
          </note>
          <note>
            Fru talman! En bra och väl fungerande skola är ett nationellt
            prioriterat mål. Det moderata skolpengsförslaget har diskuterats.
            Självfallet är det en viktig beståndsdel när det gäller utbildningssystemets
            alla delar.
          </note>
          <note>
            Det är bra och nödvändigt att ett nationellt skolpengsystem tillskapas
            för att värna kvalitet och utbildning, men framför allt för att
            det skall bli lika villkor för alla skolor oberoende av huvudman.
            Systemet, som Beatrice Ask tidigare i dag har redovisat, innebär
            att staten övertar huvudansvaret för att finansiera utbildningen
            i grund- och gymnasieskolorna med ett fast belopp per elev. Reformen
            sker stegvis och finansieras genom skatteväxling mellan stat och
            kommun. Skatteväxling är inget nytt i Sveriges politiska liv.
            Vi har tidigare skatteväxlat i Sverige, t.ex.
          </note>
          <note>
            mellan landsting och kommun genom ÄDEL. Det är alltså inga nyheter
            som den principen bygger på.
          </note>
          <note>
            Självfallet behövs särskilda resurser till barn med särskilda
            behov, som kanske måste återfinnas på kommunal nivå. Riksdagen
            borde därför begära förslag av regeringen om hur ett nationellt
            skolpengsystem skall kunna utformas. Moderaterna har initierat
            systemet i den politiska debatten. Man kan konstatera utifrån
            dagens diskussioner att den socialdemokratiska minoritetsregeringen
            uppenbarligen är mycket upprörd över förslaget. Självfallet påverkar
            det nämligen den utbildningspolitiska debatten, som fokuserar
            på problemen. Problemen med den svenska skolan är att politisk
            styrning har för stort utrymme.
          </note>
          <note>
            Jag tror inte att socialdemokraterna menar allvar när de använder
            uttryck som decentralisering, aktiva elever och föräldrar. Jag
            vet att de inte delar den moderata inställningen att ett verkligt
            kunskapslyft på alla nivåer bara kan förverkligas genom en bred
            uppslutning och många människors personliga engagemang i skola
            och utbildning.
          </note>
          <note>
            Att göra det möjligt för föräldrar och elever att välja den skola
            de anser bäst är i det perspektivet en oslagbar reform. Den socialdemokratiska
            inställningen kommer mycket tydligt till uttryck i förslaget om
            föräldramajoritet i styrelser för den kommunala grundskolan. Det
            är på villkor som i allt väsentligt stipuleras av kommunpolitiker
            som föräldrar tillåts vara med och besluta. Det är olyckligt.
            Vad som händer är nämligen att efter förhandlingar om ekonomi,
            delegationsordningar och annat har föräldrarnas engagemang mattats.
            Många är de föräldrar som entusiastiskt har uttryckt önskemål
            om att ta ett större ansvar för skolan, och som sedan i mötet
            med drivna kommunpolitiker enbart har kunnat konstatera att de
            motarbetats. Inflytande och decentralisering skall enligt socialdemokratisk
            terminologi kanaliseras via kommunpolitiker. Vi moderater såg
            trots allt en möjlighet i förslaget när det gällde föräldramajoritet
            i styrelserna, även om vi varnade för inkonsekvenserna av förslaget.
            Det är väl därför det inte har blivit den framgång man trots allt
            hoppades på att det skulle bli.
          </note>
          <note>
            Den verkliga decentraliseringen får man när föräldrar, elever
            och skolpersonal kan påverkas skolans inriktning och form. Föräldrar
            blir mer aktiva om de får en möjlighet att påverka. Lärare blir
            mer motiverade om de får möjligheter som annars har förnekats
            dem. Friskolereformen - rätt att starta och driva skolor - är
            den reform som betytt mest för förnyelsen av skolan i modern tid.
            I stället för att bygga vidare på denna framgångsrika rörelse
            har regeringen tillsammans med än den ene, än den andre, dvs.
            än med
          </note>
          <note>
            Centerpartiet, än med Miljöpartiet på olika sätt försvårat för
            friskolorna att vara verksamma. Det hinder som nu rests för utvecklingen
            av en bättre skola måste bort.
          </note>
          <note>
            Till Socialdemokraterna vill jag säga: Är det inte dags att myndigförklara
            de alternativa skolformerna?
          </note>
          <note>
            Är det inte dags att myndigförklara engagerade föräldrar både
            inom skola och barnomsorg så att de får en möjlighet att förverkliga
            sina idéer trots att ni tydligen anser det vara politiskt inkorrekt?
          </note>
          <note type="speaker">
            Anf. 128 TALMANNEN:
          </note>
          <note>
            För kammarens information vill jag anmäla att debatten fortsätter
            i kväll efter middagsuppehåll mellan kl. 18.00 och 19.00. Avsikten
            är att votera i detta ärende och nästa, dvs. utbildningsutskottets
            ärenden, i kväll. Vi har en mycket lång talarlista både på torsdag
            och fredag samt alla dagar nästa vecka och det är därför angeläget
            att vi alla medverkar till att kunna hantera mängden anföranden
            och ärenden på ett klokt sätt.
          </note>
          <note type="speaker">
            Anf. 129 MARIE WILÉN (c):
          </note>
          <note>
            Fru talman! Jag skall försöka medverka litet till det fru talmannen
            nämnde genom att avstå från att ytterligare kommentera Moderaternas
            förslag till nationell skolpeng. Jag hänvisar till Andreas
          </note>
          <note>
            Carlgrens tidigare inlägg i den frågan.
          </note>
          <note>
            Regeringen skriver i budgetförslaget att de viktigaste frågorna
            inom verksamhetsområdet är att höja kvaliteten inom området skola
            och barnomsorg. Jag vill i denna debatt beröra de frågorna.
          </note>
          <note>
            Centerpartiet anser att en av de viktigaste åtgärderna för att
            höja kvaliteten i förskolan och skolan är att göra grundskolan
            tioårig, att integrera förskolan med sju- och åttaåringarna osv.
            I denna fråga har regeringen hittills valt att avvakta, vilket
            jag beklagar.
          </note>
          <note>
            Jag har sedan debatten i oktober blivit än mer övertygad om att
            utvecklandet av en tioårig grundskola med integration av sexårsverksamheten
            är oerhört viktig för barnens skull. Det senaste exemplet på det
            fick jag när jag i november besökte en skola i Vårgårda kommun,
            där en förälder berättade att skolans nya arbetssätt var jättebra.
            Hon önskade att båda hennes barn skulle ha fått denna mjuka skolstart
            som uppmuntrar lärande på ett nytt och positivt sätt. Hennes son
            hade tyvärr gått i den "gamla" skolan som bl.a.
          </note>
          <note>
            gav sonen i uppgift att räkna extra många tal för att han var
            färdig före alla andra i stället för att låta honom använda extratiden
            till att utveckla sig i ämnet svenska, som han hade betydligt
            svårare med.
          </note>
          <note>
            Jag hoppas verkligen att regeringen i sitt fortsatta arbete med
            att bereda frågan om tioårig grundskola tar mer hänsyn till barnens
            bästa och inte som tidigare tar mer hänsyn till vad man tror Kommunförbundet,
            representerande kommunerna, anser vara bäst. Detta har dessutom
            visat sig vara en felaktig bedömning av regeringen.
          </note>
          <note>
            En tioårig grundskola behövs så väl inför det kunskapsintensiva
            2000-talet som ligger framför oss.
          </note>
          <note>
            Möjligheten att på ett lugnt och planerat sätt införa en tioårig
            grundskola inför 2000-talet får inte slarvas bort.
          </note>
          <note>
            Fru talman! Centerpartiets förslag är mycket viktigt för att
            få en likvärdig verksamhet över hela landet, med en metodik och
            pedagogik som passar sexåringarna, och för att se till att alla
            barn får samma förutsättningar. Med utgångspunkt från att elevkullarna
            just nu är mycket stora föreslår Centerpartiet att den tioåriga
            grundskolan bör införas senast år 2000.
          </note>
          <note>
            Inför kommande ställningstagande i frågan uppmanar jag partierna,
            även om det verkar litet förmätet, att titta en extra gång på
            Centerpartiets motion om skolfrågor. I den krävs bl.a. ett samlat
            program för hur en övergång till en tioårig grundskola skall genomföras.
          </note>
          <note>
            I korthet vill jag också säga att när det gäller den framtida
            utbildningen av förskollärare och grundskollärare är det mycket
            önskvärt att samarbete och samordning utvecklas med tanke på de
            förändrade krav som hänger samman med skolstart vid sex års ålder.
          </note>
          <note>
            Jag kan med glädje konstatera att utskottet föreslår regeringen
            att tillsätta en parlamentarisk utredning om lärarutbildningen
            där bl.a. de frågor jag har nämnt kommer att beröras. Det är mycket
            bra.
          </note>
          <note>
            Jag följer givetvis också regeringens arbete med ett samlat måldokument
            för den obligatoriska skolan, förskolans sexårsverksamhet och
            skolbarnomsorgen, och hoppas att det kan bli ett redskap för att
            höja kvaliteten i skolan.
          </note>
          <note>
            Regeringen skriver också i samband med detta i budgetförslaget
            att arbetet med att integrera förskoleverksamheten i skolan i
            syfte att förbättra barns förutsättningar kommer att intensifieras
            i höst och under det kommande året. Min fråga till regeringen
            och dess representanter här nu är: Vad har gjorts i höst utöver
            arbetet med ett samlat måldokument? På vilket sätt har regeringen
            intensifierat sitt arbete under hösten för att förbättra barns
            förutsättningar? Jag kanske inte har sett så mycket av det, men
            det kan ju ha med min förmåga att göra. Jag skulle gärna vilja
            ha svar på den frågan.
          </note>
          <note>
            Fru talman! Jag vill också passa på att fråga Socialdemokraterna
            och regeringen hur man följer upp försöksverksamheten med lokala
            skolstyrelser med föräldramajoritet. Denna försöksverksamhet är
            mycket viktig för att på både kort och lång sikt höja kvaliteten
            i skolan. Jag anser att vi alla har ett ansvar för att denna verksamhet
            blir framgångsrik, men att regeringen självklart har ett huvudansvar.
          </note>
          <note>
            Det har under hösten vid något tillfälle sagts att detta är en
            misslyckad reform. Jag anser inte det och är inte pessimist som
            andra. Det tar tid innan man på en skola kommit så långt att man
            meddelar Skolverket att man tänker delta i försöksverksamheten.
            Men jag vill i alla fall fråga: Hur följer regeringen upp denna
            försöksverksamhet? Jag tycker att det har varit litet dåligt med
            information till föräldrarna om denna möjlighet.
          </note>
          <note>
            Fru talman! Jag har presenterat några förslag till hur kvaliteten
            i skolan skulle kunna höjas. Jag ser fram emot att dessa förslag
            så snart som möjligt skall få en positiv behandling.
          </note>
          <note type="speaker">
            Anf. 130 TOMAS HÖGSTRÖM (m) replik:
          </note>
          <note>
            Fru talman! Jag måste fråga den centerpartistiska företrädaren
            i den här delen av debatten om ett par saker med anledning av
            vad som har redovisats.
          </note>
          <note>
            Det finns ett talesätt inom politiken som lyder: Att vara liberal
            är att vara kluven. Efter att ha lyssnat på
          </note>
          <note>
            Centerns representanter under den här debattdagen kan jag väl
            konstatera följande: Att vara centerpartist är att inta samtliga
            ståndpunkter samtidigt.
          </note>
          <note>
            Inte med ett ord berörde Marie Wilén en av de viktigaste frågorna
            i det utbildningspolitiska livet i
          </note>
          <note>
            Sverige, nämligen friskolorna och friskolornas situation. Det
            är väl på sin plats att Centern redovisar sin syn på detta utifrån
            vad Andreas Carlgren framförde här: Kampen om friskolorna har
            handlat om att ge friskolorna de pengar de behöver. Men hur kan
            det då komma sig att ni själva var med och sänkte ersättningsnivåerna
            till just de friskolor som ni har sagt er vilja värna?
          </note>
          <note type="speaker">
            Anf. 131 MARIE WILÉN (c) replik:
          </note>
          <note>
            Fru talman! Jag avser inte att starta en friskoledebatt här.
            Jag tror inte att någon skulle uppskatta det.
          </note>
          <note>
            Tomas Högström och Moderaterna känner mycket väl till Centerns
            hållning i friskolefrågor. Vi hade också en debatt för inte så
            väldigt länge sedan där vi stod på samma sida. Jag avser inte
            att inleda en ny debatt om friskolorna.
          </note>
          <note type="speaker">
            Anf. 132 TOMAS HÖGSTRÖM (m) replik:
          </note>
          <note>
            Fru talman! Beskedet är ju beklagansvärt, men mycket klarläggande.
          </note>
          <note type="speaker">
            Anf. 133 OLA STRÖM (fp):
          </note>
          <note>
            Fru talman! Människor som får leva och verka i ett fritt och
            jämlikt samhälle utvecklas olika mycket och i olika riktningar.
            Det tycker vi i Folkpartiet är bra. Om människor ges frihet att
            växa släpps kreativiteten fri och välstånd skapas. Skolan är också
            samhällets mest kraftfulla verktyg för att ge alla människor jämlika
            livschanser.
          </note>
          <note>
            Lusten att lära är medfödd. Margitta Edgren har talat mycket
            om det tidigare i dag, men det är värt att betona igen. Om man
            vårdar lusten att lära följer den oss genom hela livet. Att vårda
            lusten att lära måste vara ledstjärnan i en god utbildningspolitik.
            Kunskapen om människans inlärningsförmåga är god, och vi vet att
            barn redan i treårsåldern har en enorm inlärningskapacitet. För
            små barn är lärande lek och lek är lärande.
          </note>
          <note>
            För att ännu bättre ta till vara barns naturliga lust att lära
            måste integrationen mellan skola, förskola och barnomsorg öka.
            Det finns många goda erfarenheter från integrerad verksamhet i
            de kommuner som redan i dag har kommit långt på det området inom
            ramen för existerande sexårsverksamhet inom skolan. Det finns
            anledning, tycker vi i Folkpartiet, att gå vidare och inom barnomsorgsverksamheten
            öka möjligheterna för föräldrarna att välja en barnomsorgsform
            med ett omfattande pedagogiskt inslag.
          </note>
          <note>
            Erfarenheterna från den år 1995 lagstiftade rätten till sexårsverksamheten
            och de många pedagogiskt inriktade verksamheterna för ännu yngre
            barn har visat att det finns en omfattande potential till pedagogisk
            utveckling. Genom att inom barnomsorgen skapa en både fysiskt
            och psykiskt sett pedagogisk miljö runt barnen kan de helt enkelt
            lära sig betydligt mer än vad de får tillfälle att göra i dag.
          </note>
          <note>
            Det är vidare viktigt att det verksamhetsmässiga ansvaret i kommunerna
            fördelas på ett sådant sätt att en integration av olika pedagogiska
            världar blir möjlig. Det är i mötet mellan två skilda yrkestraditioner
            som en ny pedagogisk utvecklingskraft kan skapas.
          </note>
          <note>
            Att ta fram ett gemensamt måldokument för skolan, förskolan och
            barnomsorgen är därför ett steg i rätt riktning. Den kommitté
            som regeringen tillsatt för att se över den pedagogiska verksamheten
            för barn och ungdom mellan 6 och 16 år tycker vi i Folkpartiet
            också borde få ett tilläggsdirektiv att även undersöka hur de
            pedagogiska verksamheterna kan utvecklas även för barn från tre
            års ålder och hur detta skall kunna inbegripas i det tilltänkta
            måldokumentet.
          </note>
          <note>
            Folkpartiet liberalerna har i flera år arbetat för att skolpliktsåldern
            skall sänkas till sex år och att grundskolan samtidigt blir tioårig.
            Vi har gjort det eftersom vi har tilltro till den pedagogiska
            expertis som menar att det är bra även för svenska barn att börja
            skolan tidigare än vid sju års ålder. Vi har bl.a. hänvisat till
            hjärnforskaren David Ingvars tes om hjärnans engångschans i tre-
            till sexårsåldern. Frågan om förlängd skolgång har också utretts
            i betänkandet Grunden för livslångt lärande. En barnmogen skola.
          </note>
          <note>
            När den förra, eller man kanske skall säga den förrförra, socialdemokratiska
            regeringen införde dagens modell - rätt för sexåringar att börja
            skolan med bibehållen skolpliktsålder vid sju år - var det den
            ekonomiska argumentationen som övervägde, inte den pedagogiska.
            Därför är det inte särskilt förvånande att det fortfarande är
            så pass få familjer som utnyttjar möjligheterna.
          </note>
          <note>
            Folkpartiet liberalerna vill framför allt se en förändring för
            barnens skull. Att införa skolstart vid sex års ålder för alla
            barn i en tioårig grundskola skulle ge barnen mer tid att lära
            in baskunskaperna, skapa möjlighet till en mjukare övergång från
            förskolan och skapa utrymme för införande av särskild pedagogik
            för sexåringar. Regeringen har valt att skjuta upp införandet
            av en tioårig grundskola. Att avstå från att genomföra denna angelägna
            reform innebär en allvarlig felprioritering, anser vi. En förutsättning
            för en framtida hög utbildningsnivå i Sverige är att alla elever
            redan från grundskolan får med sig goda kunskaper i främst viktiga
            kärnämnen som svenska och matematik.
          </note>
          <note>
            Jag tycker att det finns fyra punkter som är särskilt angelägna
            och viktiga. Nu är inte skolministern här, men hon kanske har
            möjlighet att läsa protokollet eller på annat sätt ta del av vad
            vi säger.
          </note>
          <note>
            För det första drar jag inte riktigt samma slutsats som Moderaterna
            om kommunernas ansvar för skolan. Det jag tycker skulle vara viktigt
            att vi politiker markerar är att kommunpolitikerna måste ta sitt
            ansvar för skolan. Ibland får man uppfattningen att de inte riktigt
            har förstått den reform som har kommit till stånd. Det är dags
            att kommunpolitikerna inser sitt ansvar och ser till att skolan
            kan få de resurser den behöver. Skolan är inte bara ytterligare
            ett kommunalt område. Skolan är ett kommunalt ansvar, och ett
            av de absolut viktigaste.
          </note>
          <note>
            För det andra tycker vi att man skall sätta ut en tidpunkt för
            starten av en obligatorisk tioårig grundskola. Det behövs en tidpunkt,
            så att kommunerna kan få planeringsutrymme för det.
          </note>
          <note>
            För det tredje tycker jag att det behövs en tydligare politisk
            markering av att skolan är Sveriges största arbetsplats. Det är
            viktigt att göra den fri från mobbning, från rasism och från brister
            i jämställdhet.
          </note>
          <note>
            För det fjärde: Se mångfald och olikhet som något positivt! Låt
            friskolor få leva och utvecklas, använd gärna också olika pedagogiker
            inom den kommunala skolans ram och ge föräldrar och elever mer
            makt! Ge dem ett positivt inflytande också i deras vardag! Jag
            tror att mycket av det som vi ser som problem i dag kommer att
            lösas.
          </note>
          <note>
            I övrigt vill jag hänvisa till de yrkanden som
          </note>
          <note>
            Margitta Edgren har framfört för Folkpartiets räkning tidigare
            i dag.
          </note>
          <note type="speaker">
            Anf. 134 CHARLOTTA L BJÄLKEBRING (v):
          </note>
          <note>
            Herr talman! Vänsterpartiet vill särskilt uppmärksamma riksdagen
            på barns utsatthet i ekonomiskt kärva tider.
          </note>
          <note>
            Regeringen framhåller att den viktigaste frågan inom verksamhetsområdena
            barnomsorg, skola och vuxenutbildning är att höja kvaliteten inom
            dessa områden. Hur och på vilket sätt? undrar Vänsterpartiet.
            Neddragningar i statsbidrag samt socialförsäkringar och begränsade
            möjligheter för kommunerna till intäktsökningar via skatten hindrar
            ju en en sådan kvalitetshöjning.
          </note>
          <note>
            Expertgruppen för studier inom offentlig ekonomi,
          </note>
          <note>
            ESO, bedömer produktivitetsökningen inom barnomsorgen till 23,8
            % under perioden 1980-1992. Det kan jämföras med produktivitetsutvecklingen
            inom sjukvården, som ESO uppskattar till 14 % under samma period.
          </note>
          <note>
            Av den här anledningen vill vi poängtera vikten av att öka resurserna
            till kommunerna, där barnen får sin omsorg och utbildning. Förbättrade
            finanser behövs även ifall vi skall ta barnkonventionen på allvar
            och låta den genomsyra beslutsprocessen på såväl lokal och regional
            som nationell nivå.
          </note>
          <note>
            Den effektivisering som gjorts inom barnomsorgen och skolan har
            dock inte enbart haft negativa effekter. Genom integrering av
            förskoleverksamheten, skolan och skolbarnsomsorgen har två olika
            pedagogiska traditioner kunnat mötas. Detta har lett till att
            man har kunnat utveckla metoderna inom dessa verksamheter.
          </note>
          <note>
            Inom skolan har man tagit lärdom av den pedagogik som finns i
            barnomsorgen, i vilken man tar särskild hänsyn till barn som inte
            har utvecklat det abstrakta tänkande som litet äldre barn har
            förvärvat.
          </note>
          <note>
            Detta kan också hjälpa barn som är litet sena i skolan och som
            har litet svårigheter med inlärningen. Denna integrering har inom
            barnomsorgen också lett till att man kunnat hjälpa barn som tidigt
            fått en hög mognadsnivå.
          </note>
          <note>
            Barnets sociala nivå är kanske viktigare än inlärningsförmågan.
            Det är viktigt att i skolan förmedla kunskaper genom lek och lust.
            Det är dock litet svårt att få in detta i skolan, eftersom kommunerna
            i dag har minskade resurser. Med en sådan ändrad pedagogik inom
            skolan tror jag att man inte kan ha så stora klasser och inte
            heller så få lärartimmar. Det behövs helt enkelt mera resurser.
          </note>
          <note>
            I barnkonventionens artiklar nr 28 och nr 3 anges intentioner
            om barnens rätt till utbildning på grundval av lika möjligheter,
            att grundutbildningen görs obligatorisk och kostnadsfritt tillgänglig
            för alla samt att normer fastställs vad gäller säkerhet och hälsa,
            personalens antal, lämplighet och tillsyn.
          </note>
          <note>
            Tänk efter hur det är i dag! Vi förbättrar inte utan försämrar.
            En del kommuner tar betalt för skolmaten.
          </note>
          <note>
            Andra drar in på psykolog, städning och skolhälsovård. Rent allmänt
            blir klasserna större, och till specialundervisningen finns det
            inga pengar. Barn som ligger på gränsen klarar inte undervisningen
            när den ges på en nivå som ligger över deras huvuden.
          </note>
          <note>
            Att ta till metoder som att sätta s.k. värdesakslarm på barnen
            tycker jag inte är bra. Mänskliga relationer går aldrig att ersätta
            med system som larmar personalen om ett barn går över spärrlinjen.
            Våra barn är inga varor. De skall behandlas med respekt och värdighet,
            och det måste vi också vara beredda att betala för.
          </note>
          <note>
            Vänsterpartiet ifrågasätter om skolan verkligen är tillgänglig
            för alla barn. För att alla barn skall kunna uppnå en viss utbildningsnivå
            måste en del av dem få mer resurser än andra. Därför värnar vi
            om kommunernas självbestämmanderätt och om decentraliserade beslut.
            Vi säger nej till skolpeng men ja till ökade resurser för kommunerna,
            så att de verkligen får möjlighet att skapa den goda skolan för
            våra barn.
          </note>
          <note>
            Totalt finns det 126 900 sexåringar i vårt land, vilket innebär
            att dagens kull av sexåringar, som börjar i skolan nästa år, är
            den största sedan 50-talet.
          </note>
          <note>
            Detta är oroande, eftersom neddragningarna fortsätter och barn
            med läs- och skrivsvårigheter blir fler.
          </note>
          <note>
            Det hjälper föga att, som regeringen föreslår, tillsätta en expertutredning
            för barn med läs- och skrivsvårigheter, när det egentligen är
            politiska beslut som behövs. Vänsterpartiet har därför föreslagit
            att det skall tillsättas en parlamentarisk utredning om dyslexi
            och läs- och skrivsvårigheter. Forskare är oense om vilka faktorer
            som orsakar läs- och skrivsvårigheter.
          </note>
          <note>
            Det är en förutsättning för korrekta beslut att de underliggande
            faktorer som orsakar handikappet utreds, så att man får en helhetsbild
            och kan göra rätt politisk prioritering.
          </note>
          <note>
            Herr talman! Jag och Vänsterpartiet tror att en ensidigt kameral
            politik är en återvändsgränd. Vi förlorar i dag humankapital genom
            en bristfällig skola och barnomsorg, vilket gör att man i en framtid
            får mindre kunskaper och möjligheter när det gäller att förvalta
            de fina statsfinanser som dagens beslutsfattare håller på att
            skapa. Om inte alla får de verktyg de behöver som barn, kan de
            sedan inte heller förverkliga det jämställda samhället.
          </note>
          <note>
            Kommunerna står i dag inför uppgiften att minska sin verksamhet
            med 13 miljarder kronor. Troligen kommer det att medföra att ytterligare
            30 000 kommer att få gå från sina arbeten, bl.a. inom skola och
            barnomsorg. Vilka konsekvenser får det för våra barn? Det handlar
            inte längre om effektiviseringar och produktivitetsökningar, utan
            det är nu rena neddragningar som gäller.
          </note>
          <note>
            Detta kan inte vi i Vänsterpartiet ta ansvar för, och vi har
            därför föreslagit att arbetsgivaravgifterna sänks i kommunsektorn
            med 3 %. Det motsvarar 5 miljarder i permanent förstärkning av
            kommunernas ekonomi.
          </note>
          <note>
            Det är en insats som skulle värna vård, omsorger -
          </note>
          <note>
            bl.a. barnomsorg - och utbildning. Det skulle minska uppsägningarna,
            säkra tusentals kvinnojobb och ge våra barn en chans.
          </note>
          <note>
            Herr talman! Jag står givetvis bakom våra reservationer och särskilda
            yttranden i betänkandet, men jag har inga yrkanden.
          </note>
          <note type="speaker">
            Anf. 135 OLA STRÖM (fp) replik:
          </note>
          <note>
            Herr talman! Det som är fantastiskt med Vänsterpartiet, till
            skillnad mot andra partier i riksdagen, är att man har råd med
            allting. Charlotta Bjälkebring talar om att det är så fult med
            kameralt kapital, och det låter onekligen hemskt, men de skuldräntor
            som ni bidrar med skall också betalas. Ni vill ju låna ytterligare
            12 miljarder till budgeten. Vilken solidaritet visar man mot barnen,
            om man skickar räkningen till kommande generationer? Och hur stort
            utrymme kommer det att finnas om några år, om Vänsterpartiets
            budget skulle gå igenom och ränteutgifterna blev ännu högre? Då
            måste vi spara ännu mera. Vänsterpartiets budgetresonemang är
            ett luftslott och väldigt svårt att ta på allvar.
          </note>
          <note type="speaker">
            Anf. 136 CHARLOTTA L BJÄLKEBRING (v) replik:
          </note>
          <note>
            Herr talman! Nu är det inte en budgetdebatt vi skall föra här
            i kammaren i dag. Men om man läser
          </note>
          <note>
            Vänsterpartiets ekonomiska förslag så ser man att det håller.
            Vi bygger inte något luftslott. Däremot är det ett luftslott när
            Socialdemokraterna och Centern pratar vackert om hur man skall
            göra det bra i skolan men inte ger skolan de resurser som behövs.
          </note>
          <note>
            Visst, vi har en budget som ger ett större underskott än regeringens.
            Men också vi tar statens finanser på största allvar. Vi kommer
            också att få finanser i balans, även om det tar något längre tid
            än vad regeringen har föreslagit.
          </note>
          <note type="speaker">
            Anf. 137 OLA STRÖM (fp) replik:
          </note>
          <note>
            Herr talman! Jag trodde att vi förde någon form av budgetdebatt,
            men jag är kanske felinformerad.
          </note>
          <note>
            Det är väl i högsta grad en realitet att Vänsterpartiet lånar
            mer pengar till sin budget? Det är inte så svårt att bedriva politik
            och stå här och lova saker härs och tvärs om man lånar mera pengar.
            Jag tycker att den enkla jämförelsen med en hushållsekonomi är
            rätt slående: Om man handlar på kredit varje månad, vad händer
            då till slut?
          </note>
          <note>
            Jag är övertygad om att vi skulle ha en ännu större statsskuld
            om Vänsterpartiets ekonomiska politik skulle få genomslag, och
            vi skulle skicka räkningen till de barn som Charlotta L Bjälkebring
            och vi andra gärna vill värna om. De skulle få betala. Vilken
            möjlighet skall 2000-talets politiker ha att bedriva en bra skola,
            vård och omsorg, om vi drev Vänsterpartiets politik? Jo, de skulle
            ha betydligt mindre resurser, motsatsen till vad Charlotta L Bjälkebring
            försöker hävda.
          </note>
          <note type="speaker">
            Anf. 138 CHARLOTTA L BJÄLKEBRING (v) replik:
          </note>
          <note>
            Herr talman! Politik är en avvägning mellan olika ställningstaganden.
            Vänsterpartiet väljer att ge barnen verktyg för att kunna fortleva
            i den här världen. Vi vill att de skall ha verktyg och kunskap
            för att kunna förverkliga den jämställdhet och demokrati som vi
            vill ge dem.
          </note>
          <note>
            Genom att försumma barnen i dag och i stället bry oss om det
            ekonomiska budgetunderskottet ger vi inte barnen dessa verktyg.
            Det är en balansgång, och vår ekonomiska prioritering är att låta
            det ta något längre tid att betala tillbaka underskottet. Vi tar
            det på allvar, men betalar tillbaka i något långsammare takt.
            Vi ger dock barnen reella möjligheter att bli hela, fullvärdiga
            människor som också kan ta hand om oss när vi blir gamla.
          </note>
          <note type="speaker">
            Anf. 139 GUNNAR GOUDE (mp):
          </note>
          <note>
            Herr talman! Samhället har tagit på sig ett ökat ansvar för barns
            utveckling. Genom att full behovstäckning i barnomsorgen nu har
            uppnåtts går vi in i en ny fas, där vi kan ställa oss frågan:
            Hur skall barnomsorgen utformas så att barnen i våra förskolor
            får en så bra start i livet som möjligt och så att de förbereds
            på ett bra sätt inför fortsättningen i grundskolan?
          </note>
          <note>
            Den pedagogiska verksamheten i förskolan skall få en genomtänkt
            struktur och en tydlig koppling till fortsättningen i grundskolan.
            Detta är ett gammalt förslag från Miljöpartiet, och vi hälsar
            naturligtvis med glädje att regeringen nu kommer med förslag till
            den här typen av förändring.
          </note>
          <note>
            Det hade egentligen varit ännu bättre om det hade kommit för
            länge sedan. Möjligheterna att utveckla den pedagogiska verksamheten
            i barnomsorgen är inte alldeles goda i dagsläget. På grund av
            nedskärningar och ekonomiska problem är det i många kommuner så
            att antalet förskollärare per barn är litet. För bara tio år sedan
            var det ungefär 3,5 barn per förskollärare, och nu är man uppe
            i 10-11 barn per förskollärare när det är som sämst.
          </note>
          <note>
            Möjligheterna är väldigt små för förskollärarna att göra det
            som de fick lära sig i utbildningen, att observera barnen, följa
            deras motoriska, kognitiva, språkliga och sociala utveckling.
            Nu är problemen av en annan karaktär. Det är knappt att de vågar
            gå ut med
          </note>
          <note>
            20 barn på två lärare.
          </note>
          <note>
            Det är självklart att detta också måste ge effekter för lärarutbildningen.
            Det gäller både utbildningen av förskollärare och de grundskollärare
            som skall delta i reformen och sedan ta hand om en ny typ av skola
            i övergångsskedet mellan förskola och grundskola.
          </note>
          <note>
            I grundskolan har förändringar till det bättre skett i många
            avseenden under de senaste åren. Vi har fått en decentralisering.
            Kommunerna har fått beslutsrätten i de flesta frågor som gäller
            grundskolor. Vi har fått en decentralisering så att varje skola
            är en separat enhet med eget ansvar för både pedagogik och ekonomi.
          </note>
          <note>
            Man kan profilera skolan i en viss riktning om man så önskar.
            Vi har också fått ökade möjligheter till föräldraaktivitet i form
            av försöksverksamhet med styrelser där man kan ha föräldramajoritet.
          </note>
          <note>
            Allt detta är bra. Det finns egentligen bara ett enda problem
            för grundskolan, och det sammanfaller med problemet för barnomsorgen
            som jag nämnde nyss.
          </note>
          <note>
            Det är ekonomin. Nedskärningarna har varit så kraftiga att effekterna
            av dessa positiva förändringar inte har visat sig, utan man kan
            nog säga att vi faktiskt har fått en kvalitetssänkning snarare
            än förbättringar.
          </note>
          <note>
            Detta blir väldigt påtagligt på ett obehagligt sätt när man rör
            sig i skolmiljön. Jag såg en pojke som satt och prickade för vilka
            ord han skulle lära sig som läxa i engelska. Han prickade för
            orden i boken väldigt svagt - märkena i boken skulle nämligen
            suddas ut när han lämnade tillbaka sin engelskbok. Det är inte
            något bra pedagogiskt inslag att inte få behålla läroboken i engelska.
            Så är det väl för de flesta barn nu.
          </note>
          <note>
            Jag frågade en pojke i femman om de fick mjölk till lunchen i
            skolan. Då sken han upp och sade: Ja, det får vi snart. Vi får
            mjölk till risgrynsgröten som vi får strax innan jul. En gång
            om året, alltså. Hur luncherna ser ut i skolorna varierar. Vissa
            skolor har bra mat, men väldigt många skolor har dålig mat till
            lunch. Då funderar man litet grand över hur vi prioriterar.
          </note>
          <note>
            Man kan inte anmärka på de skolor som har minskat kvaliteten
            på lunchmaten, eftersom de fått skära ned på allt annat också.
            Speciallärare har försvunnit, fritidspedagogerna är färre och
            skolvärdinnor är inte att tänka på. Det var länge sedan vi såg
            sådana i skolorna.
          </note>
          <note>
            För grundskolornas del handlar det nu i första hand om att försöka
            få en bättre ekonomi i kommunerna. Miljöpartiet har föreslagit
            en förstärkning av budgeten i år med drygt 2 miljarder och sedan
            ytterligare höjningar av kommunbidragen 1998 och 1999.
          </note>
          <note>
            Den budgeten går inte igenom, men regeringen har också aviserat
            förstärkningar.
          </note>
          <note>
            Prioriteringar inom kommunerna är svåra att göra, men på två
            punkter är något är fel. Det gäller skolan och äldreomsorgen.
            Det är inte längre acceptabelt med så kraftiga nedskärningar på
            de områdena. Det tål att diskuteras hur man kommer till rätta
            med problemet, men det måste åtgärdas relativt snart.
          </note>
          <note>
            Det man kan göra nu är att se till att de barn som har behov
            av speciella stödåtgärder också får det. Det är där resurserna
            skall sättas in. Vi har framför allt föreslagit att barn med läs-
            och skrivsvårigheter skall uppmärksammas och att man gör en satsning
            för att lösa problemet med dyslexi i skolan.
          </note>
          <note>
            Jag nöjer mig med detta.
          </note>
          <note type="speaker">
            Anf. 140 INGER DAVIDSON (kd):
          </note>
          <note>
            Herr talman! Jag har i ett tidigare anförande i dag talat om
            vikten av hög kvalitet inom grundskolan som basen för övriga utbildningssatsningar,
            om resurstilldelningssystemets utformning och om lärarnas viktiga
            roll i det kvalitetshöjande arbetet.
          </note>
          <note>
            Jag tänkte ägna den här delen av debatten till kvaliteten inom
            barnomsorgen och till frågan om flexibel skolstart och om uppföljning
            av den nya läroplanen på några viktiga områden.
          </note>
          <note>
            Riksdagen har beslutat att en nationell utvecklingsplan för barnomsorg,
            skola och vuxenutbildning skall tas fram vart tredje år med början
            våren 1997.
          </note>
          <note>
            Den skall vara statsmakternas policydokument, som det uttrycks
            i propositionen. Eftersom kommunerna har ansvar för utformningen
            av verksamheten utifrån den målstyrning som staten står för bl.a.
            i läroplanerna kan det inte bli fråga om detaljanvisningar i utvecklingsplanen.
          </note>
          <note>
            Men jag tror ändå att det är viktigt för regering och riksdag
            att utnyttja utvecklingsplanen för att fokusera på vissa frågor
            som kräver särskild uppmärksamhet och som också är aktuella i
            debatten. Det skulle kunna bli något av de nationella riktlinjer
            som skolministern talade om tidigare i dag.
          </note>
          <note>
            En viktig kvalitetsfråga inom barnomsorgen är storleken på barngrupperna.
            De flesta kommuner har sparat genom att utöka antalet barn i barngrupperna.
          </note>
          <note>
            Nu behövs en noggrann utvärdering av vilka konsekvenser det får
            för olika åldersgrupper. Det kan vara litet olika. Jag är åtminstone
            rädd för att vi har passerat en gräns där barngrupperna är för
            stora för att barnen skall må bra.
          </note>
          <note>
            Barn till föräldrar som är arbetslösa behandlas väldigt olika
            när det gäller frågan om de får behålla sin dagisplats eller inte.
            Men reglerna i respektive kommun är i allmänhet generella. Många
            barn kan ha behov av att behålla sin dagisplats och föräldrarna
            behöver åtminstone en del av dagen för att söka jobb.
          </note>
          <note>
            Samtidigt kanske det enda positiva i en annars dyster situation
            är att arbetslösheten ger möjlighet för barn och föräldrar att
            få mer tid tillsammans. Det har många barn behov av i dag. Frågan
            bör ses ur den aspekten också, menar jag. Det bästa vore därför
            om kommunerna inte använde sig av generella regler när en förälder
            blir arbetslös utan kunde anpassa sig till de enskilda barnens
            och föräldrarnas behov. Förutsättningen är att taxan anpassas
            efter hur många timmar barnet är på dagis och att barnet har förtur
            till sin plats när föräldern får arbete igen.
          </note>
          <note>
            Men också den här utvecklingen behöver följas noga. Vi bör gärna
            komma med en inriktning från nationell nivå.
          </note>
          <note>
            Herr talman! Till skillnad från en del andra talare anser jag,
            och kristdemokraterna, att det är betydligt viktigare att förbättra
            kvaliteten på de nio år som eleverna i dag går i grundskolan än
            att utöka skolplikten till tio år. Vi har alltså ingenting att
            invända mot att regeringen skjuter den reformen på framtiden.
          </note>
          <note>
            Flexibel skolstart från sex års ålder där föräldrar, förskolelärare
            och lärare kommer överens om en utvecklingsplan för den enskilda
            eleven utifrån hennes eller hans förutsättningar tror vi är det
            bästa sättet att redan från början få till stånd ett förtroendefullt
            samarbete mellan hemmet och skolan - det som det sedan är så viktigt
            att bygga vidare på.
          </note>
          <note>
            Det lägger också grunden för en avdramatisering när det gäller
            frågan om vid vilken ålder olika kunskapsnivåer skall uppnås.
            Var och en får större möjligheter att utvecklas i sin egen takt.
            Den som behöver ett tionde år för att uppnå läroplanens mål skall
            naturligtvis kunna få det, precis som i dag. Men det behövs inte
            generellt. Så gott som 100 % av eleverna går sedan vidare till
            ett treårigt gymnasium och har alltså tolv års utbildning som
            de sedan kan bygga vidare på.
          </note>
          <note>
            Inom skolans område bör också arbetet med den nya läroplanen
            följas upp. En viktig fråga är hur de enskilda skolorna lever
            upp till målen när det gäller värdegrunden. Den bästa mätaren
            på hur de lyckas med det är hur de hanterar mobbning, annat våld,
            främlingsfientlighet och skadegörelse.
          </note>
          <note>
            Det handlar om att skapa ett klimat där varje person, barn såväl
            som vuxen, bemöts med respekt för sin integritet och sitt människovärde.
            Långt ifrån alla skolor är i dag den trygga plats som både elever
            och skolpersonal borde ha rätt att arbeta i.
          </note>
          <note>
            Skolverket har tillsammans med ett antal skolor initierat ett
            projekt om hur skolans värdegrund skall omsättas i praktiken.
            En arbetsgrupp för samverkan kring arbetet med skolans värdegrund
            har också aviserats av regeringen. Jag antar att den är tillsatt
            vid det här laget. Det vet jag inte, men jag hoppas det.
          </note>
          <note>
            Det bör alltså finnas förutsättningar för att presentera former
            för hur arbetet med värdegrunden kan utformas i utvecklingsplanen.
            Det ser vi fram emot.
          </note>
          <note>
            Det tror vi nämligen kan betyda mer än många andra reformer.
          </note>
          <note>
            Ytterligare en fråga som bör kunna aktualiseras i utvecklingsplanen
            är kommunernas system för uppföljning och utvärdering av skolans
            verksamhet, särskilt när det gäller situationen för barn med olika
            svårigheter. Det som hittills har framkommit är att barn med uttalade
            problem oftast får den hjälp de behöver, medan barn med svårigheter
            som inte är så tydliga får för litet stöd när undervisningsgrupperna
            blir större. Om det stämmer är det viktigt att vidta åtgärder
            snabbt, annars kan det få långtgående konsekvenser för den elevgruppen.
          </note>
          <note>
            Vi tror precis som Vänsterpartiet att kommunerna behöver mer
            resurser. Men till skillnad från Vänsterpartiet har vi en budget
            i balans; vi har inget underskott i vår budget. Vi har omprioriterat
            så att vi har kunnat satsa 6,5 miljarder per år under de närmaste
            tre åren på kommunsektorn, bl.a. för att kunna behålla kvaliteten
            inom barnomsorg, skola och äldreomsorg.
          </note>
          <note type="speaker">
            Anf. 141 NILS-ERIK SÖDERQVIST (s):
          </note>
          <note>
            Herr talman! I stundens debatt om förskola och grundskola vill
            jag ta min utgångspunkt i kunskapssynen, i människosynen och i
            några tankar om förutsättningen för ett gott liv.
          </note>
          <note>
            Jag vill börja med att uppmärksamma förskolans roll och betydelse.
            Dess kraftiga uppbyggnad alltsedan slutet av 1960-talet och dess
            goda kvalitet har lett till att barns självkänsla, mognad och
            utveckling har stärkts. Vi kanske aldrig har haft en mer självständig
            ungdomsgeneration än vi har i dag, tack vare en god förskola.
          </note>
          <note>
            Barns naturliga upptäckarglädje, deras lust att pröva och söka
            och deras nyfikna frågande har fått näring och utlopp inte minst
            i förskolan. Jag tror att den svenska förskolan är på god väg
            att bli just en förskola för alla, både till volym och till innehåll.
          </note>
          <note>
            Allt är inte bra. Det har kommit fram inte minst här i debatten.
            Mycket kan göras bättre. Men vi har all anledning att vara stolta
            över den svenska förskolan.
          </note>
          <note>
            Herr talman! Många av oss har sett, hört och upplevt hur det
            fantasifulla och förväntansfulla barnet optimistiskt tittar framåt
            i livet och stiger in i grundskolans värld, för att med stigande
            ålder beskriva sin skoltid som både tråkig och passiviserande.
            Vissa känner t.o.m. vantrivsel och rädsla.
          </note>
          <note>
            Detta är inte någon generell beskrivning av den svenska skolan
            - långt därifrån. De goda exemplen är många. Men alltför många
            barn och ungdomar möter en skola där de inte får ta ett eget och
            ett gemensamt ansvar för sitt lärande. Det finns fortfarande skolmiljöer
            med korvstoppning, stress och konkurrensmentalitet. Det handlar
            om en anpassning till skolan men inte till livet, snabbt försvinnande
            kunskaper, knäckt självförtroende och utslagning.
          </note>
          <note>
            Detta är inte en skola för alla. Detta är en skola som sorterar.
            Detta är varken solidaritet, omsorg eller hushållning med begåvningar
            och mänskliga resurser.
          </note>
          <note>
            Detta står i bjärt kontrast till Tomas Högströms och
          </note>
          <note>
            Moderata samlingspartiets syn på lärandet. Men de goda exemplen
            finns. Det sprudlar av dem runt om i landet. Att nämna enskilda
            förskolor och skolor blir både missvisande och orättvist. Men
            jag vill nämna några minnesbilder av förhållningssätt och arbetssätt,
            även om vi hört dem förut och det bara blir påminnelser. Detta
            är alltså några enskilda positiva röster.
          </note>
          <note>
            Vi utgick från vars och ens intressen, då blev det roligt. Vi
            fick själva söka kunskapen, då stimulerades upptäckarglädjen och
            egna hinder övervanns. Jag lärde av nyfikenhet och inte på någon
            annans order.
          </note>
          <note>
            Jag vågade fortsätta att ställa frågor, och nu har jag lärt att
            ställa de för mig väsentliga frågorna som gör att jag nu vet hur
            man lär sig. Och ingen kommer nu att kunna hindra mig från att
            lära mig det jag vill eller behöver veta.
          </note>
          <note>
            Skolan är inte den enda platsen där jag hämtar kunskapen. Jag
            söker upp den varhelst den finns runt om i samhället. Nu är det
            roligt, det jag gör, då får jag sådan energi.
          </note>
          <note>
            Herr talman! Dessa upplevda exempel från livet och skolan säger
            oss att det inte finns några genvägar till bestående kunskap och
            till det goda livet, Tomas
          </note>
          <note>
            Högström. Det måste starta med glädjen och att det är roligt.
            Det måste utgå från mina egna intressen. För det är genom att
            jag själv söker och prövar som jag lär. Den viktigaste uppgiften
            för barnomsorg och skola är att barn och ungdomar får utvecklas
            till medborgare som har en positiv inställning till sig själva,
            till medmänniskorna, till livet och som har självförtroende och
            initiativförmåga.
          </note>
          <note>
            Av detta kommer det som biprodukt, Tomas
          </note>
          <note>
            Högström, att bli goda tekniker, sjukvårdare, uppfinnare, byggnadsarbetare,
            humanister och en generation som bär fram det goda livet.
          </note>
          <note>
            Det mesta av det jag har tagit upp återfinns till sin innebörd
            i de mål som finns för både barnomsorg och skola. Argumenten för
            en ökad samverkan mellan förskolan och skolan har som bekant lett
            till att ansvaret för barnomsorgen den 1 juli 1996 har flyttats
            från
          </note>
          <note>
            Socialdepartementet till Utbildningsdepartementet.
          </note>
          <note>
            Nu föreslås ett utarbetande av ett centralt måldokument för den
            pedagogiska verksamheten 6-16 år.
          </note>
          <note>
            vilket innebär att föreslaget måldokument inarbetas i nu gällande
            läroplan.
          </note>
          <note>
            Nu blir det viktigaste att slipa verktygen och att skaffa en
            del nya verktyg också för att förverkliga målen. Avsikten är bl.a.
            att under våren 1997 upprätta en utvecklingsplan som skall kunna
            bidra till kvalitetshöjande åtgärder, bl.a. genom att öka integreringen
            mellan skolan och barnomsorgen. Då är det naturligtvis intressant
            att höra debatten om en tioårig grundskola. Det kan inte vara
            det absolut allena saliggörande. Vi vet i dag att det handlar
            om att anpassa verksamheten i förskolan och i skolan efter vars
            och ens förutsättning. Vi skall hitta ingångar och möjligheter
            till lärande just utifrån det jag tidigare har sagt.
          </note>
          <note>
            Då blir det inte väsentligt att låsa fast sig vid en tioårig
            grundskola.
          </note>
          <note>
            Dessutom är ju ekonomin kopplad till detta. Det är klart att
            utvecklingsplanerna både skall titta på hur vi bättre kan anpassa
            oss till varandra och hur det ser ut med ekonomin ute i landet,
            trots att vi ständigt får rapporter om detta. Men vi vet också
            att det inte bara är ekonomin som är avgörande när vi skall titta
            på kvaliteten. Det handlar också om arbetssättet. Jag får kanske
            möjlighet att återkomma till detta senare.
          </note>
          <note>
            En andra åtgärd är förslag om en översyn och en förnyelse av
            lärarutbildningen, som flera också har talat om i dag.
          </note>
          <note>
            Herr talman! Ytterligare åtgärder som är angelägna är att personalen
            inom skolan och förskolan bildar arbetslag, att barn, ungdomar
            och deras föräldrar ges bättre möjligheter till inflytande och
            inte minst att förskolans och skolans verksamhet stärker förståelsen
            för att vårt mångkulturella samhälle, våra kulturella skillnader
            och likheter kan vara berikande.
          </note>
          <note>
            Den libanesiske poeten Khalil Bibran förmedlar den likheten i
            dikten Dina barn tillhör dig inte. Jag vill sluta med att läsa
            den.
          </note>
          <note>
            Dina barn tillhör dig inte, de är söner och döttrar av själva
            livets längtan.
          </note>
          <note>
            De kommer genom dig, men inte ifrån dig, och fastän de är hos
            dig tillhör de dig inte.
          </note>
          <note>
            Du kan ge dem din kärlek men inte deras tankar, ty de har egna
            tankar.
          </note>
          <note>
            Du kan hysa deras kroppar men inte deras själar, ty deras själar
            befinner sig i morgondagens land, som du inte kan besöka, inte
            ens i dina drömmar.
          </note>
          <note>
            Du kan sträva efter att likna dem, men försök inte att göra dem
            lika dig själv, ty livet går inte tillbaka och dröjer inte vid
            igår.
          </note>
          <note type="speaker">
            Anf. 142 OLA STRÖM (fp) replik:
          </note>
          <note>
            Herr talman! Jag har inte samma lyriska ådra. Jag inskränker
            mig till två frågor. Nils-Erik Söderqvist målar ju upp en väldigt
            fin bild av svensk förskola.
          </note>
          <note>
            Jag kan instämma i mycket av det han sade. Men problemet som
            man möter ute i skolor vid träffar med lärare är ändå att så många
            barn är otrygga. Många barn har inte ens den emotionella mognaden
            för kunna ta till sig kunskap. Det är ett av de stora problemen
            som jag möter när jag träffar lärare och andra i skolan och det
            som lärarna tycker är allra kämpigast. Då kan det inte vara så
            att svensk förskola är så helt fantastisk. Det är ju så många
            barn som mår dåligt.
          </note>
          <note>
            Den andra frågan är mer konkret. Nils-Erik Söderqvist sade att
            det viktigaste inte är att ha en tioårig grundskola. Det är svårt
            att opponera mot det. Men vi tycker att det är en mycket viktig
            reform, och det är ett steg. Detta skall naturligtvis fyllas med
            ett innehåll
          </note>
          <note>
            - en läroplan. Sedan skall vi gå vidare som jag sade i mitt anförande.
            Vi skall utveckla de pedagogiska modellerna att omfatta även barn
            som är betydligt yngre. Men min fråga är: Betyder detta att Socialdemokraterna
            inte kommer att lägga fram ett förslag om en tioårig obligatorisk
            grundskola?
          </note>
          <note type="speaker">
            Anf. 143 NILS-ERIK SÖDERQVIST (s) replik:
          </note>
          <note>
            Herr talman! Vår förskola är fantastisk, Ola
          </note>
          <note>
            Ström. I en internationell jämförelse slår vi alla siffror när
            det gäller kvalitet, trots att vi just nu i det korta perspektivet
            har bekymmer på många håll ute i landet.
          </note>
          <note>
            Men generellt är det en förskola med mycket hög kvalitet. Den
            klarar också av att ge barnen en god start i livet på ett alldeles
            fantastiskt sätt. Det var litet av min poäng i mitt inlägg att
            jag gick från förskolan och in i grundskolan. Där kan man se att
            det finns en del brister på sina håll. Det gör att vi måste skapa
            en större närhet. Vi måste nu titta på uppföljningen och utvärderingen
            för att se hur vi kan lära av varandra på ett bättre sätt. På
            det viset kan vi skapa en förskola och en grundskola där man lättare
            känner att det är positivt och roligt och att man utgår ifrån
            vars och ens förutsättningar.
          </note>
          <note type="speaker">
            Anf. 144 OLA STRÖM (fp) replik:
          </note>
          <note>
            Herr talman! Jag vill egentligen inte gå i polemik med Nils-Erik
            Söderqvist när det gäller hans syn på förskolan. Jag delar den
            uppfattningen. Men detta är ju ändå ett faktum. Det är inte bara
            här och där detta sägs när man träffar lärare som har varit verksamma
            länge. De säger att barnen i dag är betydligt otryggare och har
            betydligt svårare att ta till sig kunskap, eftersom så pass många
            mår dåligt, jämfört med barnen för
          </note>
          <note>
            5-10 år sedan. Det måste ju beror på någonting. Även om förskolan
            säkert gör mycket bra, måste det ju bero på något att man hör
            detta så ofta. Det kan ju inte vara så att lärarkåren helt plötsligt
            har tappat sugen. Det måste bero på någonting.
          </note>
          <note>
            Sedan skulle jag gärna vilja ha ett svar på min andra fråga.
            Innebär talet om Socialdemokraternas syn på att det inte är så
            viktigt med en tioårig grundskola att det aldrig kommer att komma
            något förslag?
          </note>
          <note>
            Om det kommer ett förslag, när kommer det i så fall?
          </note>
          <note type="speaker">
            Anf. 145 NILS-ERIK SÖDERQVIST (s) replik:
          </note>
          <note>
            Herr talman! Vi stänger inga dörrar för en framtida tioårig grundskola.
            Det vore dumt av Socialdemokraterna och andra att göra det. I
            dag säger vi att nu vill vi skapa en större samverkan mellan förskolan
            och grundskolan. Jag tror att det är klokskap, Ola
          </note>
          <note>
            Ström, om man har en tid när man lär känna varandra innan man
            springer in i äktenskapet. Det handlar mycket om det. Sedan får
            vi se vad erfarenheterna av detta ger.
          </note>
          <note type="speaker">
            Anf. 146 TOMAS HÖGSTRÖM (m) replik:
          </note>
          <note>
            Herr talman! När vi då skall bygga framtidens skola, förskola
            och barnomsorg kan vi inte bara bygga dem på den rosenröda beskrivning
            som Nils-Erik
          </note>
          <note>
            Söderqvist gav i talarstolen. Jag skall erkänna att det var mycket
            vackert. Men vi måste ju också utgå från att det finns en annan
            bild av den verklighet som vi skall försöka forma framtiden utifrån.
          </note>
          <note>
            Vi måste ta med oss den situation som är för att sedan utveckla
            vad vi nu gör till någonting bättre för kommande generationer.
            Det är alldeles riktigt att det är självständiga unga personer
            som i dag växer upp, men vi skall inte tro att de är nöjda med
            den kommunalisering och den politikerstyrning som kännetecknar
            dagens barnomsorg, förskola och grundskola. Det finns alla skäl
            i världen att se mycket allvarligt på den situation som är med
            tanke på att 10 % av eleverna lämnar grundskolan utan fullständiga
            betyg och med otillräckliga kunskaper och färdigheter i läsning,
            skrivning och räkning.
          </note>
          <note>
            Det finns en samsyn när det gäller betydelsen av kunskap, och
            det skall man inte förneka oss.
          </note>
          <note type="speaker">
            Anf. 147 NILS-ERIK SÖDERQVIST (s) replik:
          </note>
          <note>
            Herr talman! Jag har en annan bild. Det är precis som det är,
            att vi har andra grundläggande värderingar om sådana saker som
            behovet av solidaritet och omsorg. Det är alldeles klart. Men
            det skulle vara intressant att höra Tomas Högström utveckla insikten
            om att det finns begåvningar och mänskliga resurser som vi inte
            tar vara på därför att de här barnen och ungdomarna aldrig får
            en chans utan ställs åt sidan. Då är min fråga: Tror verkligen
            Tomas Högström att vi klarar en framtid i det här landet om vi
            inte också tar vara på den begåvningen och resursen? Är det inte
            så att min bild - den må vara hur fin som helst - ändå är den
            som gäller, dvs. att man måste utgå från intresset, från att det
            är roligt? Annars kväver vi dessa barn och ungdomar.
          </note>
          <note type="speaker">
            Anf. 148 TOMAS HÖGSTRÖM (m) replik:
          </note>
          <note>
            Herr talman! Visst måste vi utgå från intresse, och visst måste
            vi bygga på individerna. Det är självklart.
          </note>
          <note>
            Det är också vad vi utformar vår politik efter. Alla elever skall
            ges möjlighet att uppnå kunskapsmålet innan de lämnar grundskolan.
            Det innebär att flertalet elever kommer att tillbringa nio år
            i skolan, medan andra behöver längre eller kortare tid. Det handlar
            om att ge eleverna förutsättningar utifrån deras behov.
          </note>
          <note>
            De självständiga individerna kommer inte att nöja sig med den
            idealmodell som Nils-Erik Söderqvist redovisar. Det han tycker
            är rätt behöver inte nödvändigtvis inte alla gilla i alla delar.
            Då handlar det om att utveckla ett samhälle som erbjuder alternativ
            och valfrihet. Då är det dags att ni socialdemokrater myndigförklarar
            den alternativa skolformen och barnomsorgen, vilket ni i dag i
            många stycken förnekar.
          </note>
          <note type="speaker">
            Anf. 149 NILS-ERIK SÖDERQVIST (s) replik:
          </note>
          <note>
            Herr talman! Det är alldeles klart att Moderata samlingspartiet
            har väldigt svårt att i ord formulera solidaritet och ta till
            sig det som en förutsättning för att de grupper som jag försökte
            beskriva i dag får chansen - till gagn både för dem själva och
            för samhället i stort. Att som Tomas Högström säga att vi inte
            skulle vara öppna för andra och friare former och för att pröva
            nytt är fullständigt taget ur luften. Tomas
          </note>
          <note>
            Högström vet lika väl som alla andra att vi runt om i landet
            utför ett arbete som innebär att vi uppmuntrar och stöder alternativa
            former med allt vad det innebär.
          </note>
          <note type="speaker">
            Anf. 150 MARIE WILÉN (c) replik:
          </note>
          <note>
            Herr talman! Jag har en fråga till regeringens representant med
            anledning av att man i budgetpropositionen skriver att arbetet
            med integrerad verksamhet mellan förskola och skola i syfte att
            förbättra barns förutsättningar kommer att intensifieras i höst
            och under det kommande året.
          </note>
          <note>
            Jag skulle vilja ha svar på vad regeringen har gjort under hösten.
            Jag antar att man har gjort något, i annat fall skriver man inte
            på det sättet.
          </note>
          <note>
            Nils-Erik Söderqvist tar upp frågan om tioårig grundskola och
            talar om att "låsa fast". Centerpartiets avsikt är inte att låsa
            fast någonting utan att öppna mellan förskola och 7- och 8-åringarna,
            att ge en mjukare skolstart som uppmuntrar ett positivt lärande.
          </note>
          <note>
            Vi vet att det i dag fortfarande finns problem. Många barn kommer
            in i skolan med stor glädje men tröttnar efter några år och tycker
            att skolan blir tråkigare och tråkigare, när det egentligen borde
            var tvärtom. Det borde vara roligt från början och bli roligare
            och roligare att lära.
          </note>
          <note>
            På Nils-Erik Söderqvist verkade det som om Socialdemokraterna
            tänker skjuta tioårig grundskola längre på framtiden än vad jag
            uppfattat tidigare. Vad är det som gäller?
          </note>
          <note type="speaker">
            Anf. 151 NILS-ERIK SÖDERQVIST (s) replik:
          </note>
          <note>
            Herr talman! Beträffande utvecklingsplan vill jag ha sagt att
            ambitionen är att sätta den i sjön under våren och sedan ha den
            som en treårig plan som rullar. Den har tillkommit utifrån de
            rapporter som kommit in från Skolverket och verksamheterna ute
            i landet. Det sker naturligtvis en löpande uppföljning av reaktionerna
            ute i landet.
          </note>
          <note>
            Jag tror att det är alldeles för tidigt att i det här läget låsa
            fast sig i en tioårig grundskola, just av det skälet att vi nu
            är inne i att runt om i landet stärka samverkan, bilda arbetslag
            och pröva oss fram, se hur vi kan skapa en bättre närhet mellan
            verksamheterna, skapa ett läge där barn från barnomsorgen och
            förskolan kommer till skolan och där får en fin och mjuk start.
            De saker som jag tog upp i mitt anförande blir kvar och levande
            - att man tycker att det är roligt, att man utgår från sina intressen
            och växer. Allting annat skulle vara att springa i väg och göra
            någonting som vi inte har erfarenheter av.
          </note>
          <note type="speaker">
            Anf. 152 MARIE WILÉN (c) replik:
          </note>
          <note>
            Herr talman! Jag tycker ändå att det är en förändring som jag
            hoppas inte stämmer. Man skjuter tankarna på tioårig grundskola
            ytterligare på framtiden.
          </note>
          <note>
            Vi vet att det har gjorts utredningar om det här. Regeringens
            avsikt var att ta ställning tidigare i år, men man sköt på frågan
            på grund av diskussioner med
          </note>
          <note>
            Kommunförbundet om de ekonomiska frågorna som förknippades med
            detta.
          </note>
          <note>
            I tidigare debatter med skolministern har jag uppfattat att det
            Folkpartiet och Centerpartiet förordar egentligen inte skulle
            öka kostnaderna så mycket. Jag har uppfattat att det i grunden
            finns en positiv hållning hos Socialdemokraterna. Det är mest
            en fråga om tid och att den tiden snart skulle vara inne även
            för Socialdemokraterna.
          </note>
          <note type="speaker">
            Anf. 153 NILS-ERIK SÖDERQVIST (s) replik:
          </note>
          <note>
            Herr talman! När den tiden är inne får vi se. Mitt svar får inte
            uppfattas som en stängd dörr åt någotdera hållet. Vad jag säger
            är att vi nu skall in i en samverkan och ett arbete med en utvecklingsplan.
            Allt detta tillsammans med det måldokument som gemensamt skall
            arbetas fram för både förskolan och grundskolan kommer naturligtvis
            att ge oss en hel del erfarenheter.
          </note>
          <note>
            Att kommunerna i diskussionerna sagt att det fordras mer pengar
            har naturligtvis spelat in. Jag tillhör dem som menar att det
            inte bara är pengar som det handlar om. Det handlar också om att
            se hur man kan samverka och få ut mer av samma verksamhet.
          </note>
          <note type="speaker">
            Anf. 154 CHARLOTTA L BJÄLKEBRING (v) replik:
          </note>
          <note>
            Herr talman! Jag är också stolt över den svenska förskolan. Jag
            är också stolt över den svenska skolan.
          </note>
          <note>
            Personalen gör ett alldeles enormt bra arbete. Särskilt i jämförelse
            med andra länder är vi mycket bra på de här områdena. Men jag
            går inte med på den bakvända jantelagsprincip som just nu gäller
            i Sverige. Jag ser hur man slår ihop klasser. Jag ser hur man
            tar bort skoltaxi. Jag ser hur barn får börja än i grundskolan,
            än i särskolan, än gå tillbaka till grundskolan igen, fram och
            tillbaka. Jag har upplevt det själv. Skolor läggs ned, och barnen
            får långa skolvägar. Man drar in på skolpsykologer och på lärartjänster.
          </note>
          <note>
            Jag undrar också litet angående Skola 2000, det är någonting
            som man debatterar väldigt mycket i min kommun. Man skall ändra
            om skolsystemet så att barnen självständigt ute i samhället tar
            vara på och söker sin egen kunskap, på biblioteken och olika platser
            i samhället, inte bara i skolan. Jag undrar:
          </note>
          <note>
            Vem i en sådan skola skall ha ansvaret för barnen?
          </note>
          <note>
            Jag skulle som förälder aldrig kunna tillåta att mina barn i
            mellanstadiet eller lågstadiet skulle vara ute i samhället på
            det här viset, möjligtvis på högstadiet.
          </note>
          <note>
            Jag tycker att ett sådant system i så fall borde innebära fler
            vuxna, fler lärare i klasserna.
          </note>
          <note>
            Hur skall kommunerna klara en bra skola och barnomsorg utan att
            kunna öka sina intäkter?
          </note>
          <note type="speaker">
            Anf. 155 NILS-ERIK SÖDERQVIST (s) replik:
          </note>
          <note>
            Herr talman! Vi skall ta vara på alla de resurser som finns runt
            om i samhället, Charlotta Bjälkebring.
          </note>
          <note>
            Just nu, 1996, lever vi i ett läge med hög arbetslöshet.
          </note>
          <note>
            Vi har i kammaren när vi behandlat andra områden diskuterat insatser
            för att hjälpa dem som är äldre, de s.k. 55:orna, att få en chans
            att finnas med i samhället och känna att de behövs. Det är en
            utmärkt grupp som kan vara en resurs och ett stöd i skolan, ett
            utmärkt sätt att få ett stöd och en resurs i barnomsorgen. Jag
            vill att vi över huvud taget ser oss omkring och öppnar både förskolan
            och grundskolan bättre mot det omgivande närsamhället. Vi har
            resurser runt omkring oss i samhället som vi borde bli bättre
            på att använda oss av. Om vi hade gott om tid skulle man kunna
            exemplifiera hemskt mycket kring vilka som skulle kunna vara med
            och göra insatser både i förskolan och i grundskolan.
          </note>
          <note>
            Det finns inget klart och entydigt samband mellan pengar och
            kvalitet, varken i barnomsorgen eller skolan. Det vittnades det
            inte minst om i debatten förut i dag. Man är mycket förvånad och
            ställer många frågor om hur det på sina håll med mindre anslag
            är bättre kvalitet och på sina håll med högre anslag är sämre
            kvalitet. Jag tror att det finns sådana här företeelser runt om
            i landet. De visar att vi måste tränga ned och se bättre efter
            hur vi kan hitta arbetsformer som är nya och som inte ännu är
            prövade.
          </note>
          <note>
            Med detta inte sagt att det inte finns ekonomiska bekymmer. Vi
            har från mitt parti prioriterat och sagt att det är verksamheterna
            som skall få tilldelning och mer pengar ute i kommuner och landsting
            i takt med att pengarna kommer. Vi kan inte trolla fram pengarna
            och det går inte att låna upp dem. Vi måste ha in pengarna först,
            i en tillväxt, för att sedan kunna satsa dem på de här verksamheterna,
            och det har vi prioriterat.
          </note>
          <note type="speaker">
            Anf. 156 CHARLOTTA L BJÄLKEBRING (v) replik:
          </note>
          <note>
            Herr talman! Jag hoppas också att pengarna kommer. Men de kommer
            inte av sig själva, vi måste verkligen fatta politiska beslut
            så att pengarna fördelas till dem som bäst behöver.
          </note>
          <note>
            Varför skall man behöva ha 55-plussare i skolan och i barnomsorgen
            för att kunna rädda kvaliteten?
          </note>
          <note>
            Varför skulle vi inte kunna ha vanliga ordinarie tjänster? Jag
            förstår inte riktigt det här resonemanget.
          </note>
          <note>
            Om vi verkligen satsade ännu mer på den här sektorn skulle vi
            inte behöva ha några som gick arbetslösa.
          </note>
          <note>
            Man har redan effektiviserat och rationaliserat inom den offentliga
            sektorn, särskilt inom barnomsorgen, men också inom skolan. Gränsen
            är nådd, det går inte längre att uttala vackra ord. Vi måste försöka
            göra någonting åt situationen. Vi måste ge kommunerna möjlighet
            att faktiskt få ökade intäkter så att de kan nå upp till de mål
            som vi här i riksdagen har ställt upp för dem.
          </note>
          <note type="speaker">
            Anf. 157 NILS-ERIK SÖDERQVIST (s) replik:
          </note>
          <note>
            Herr talman! Jag är den första, Charlotta Bjälkebring, att instämma
            i att det är kämpigt på sina håll ute i kommunerna och i barnomsorgen.
            Med 15 års kommunalpolitiskt engagemang med ansvar bl.a. för barnomsorgen
            vet jag det. Jag vet vad som gjordes på
          </note>
          <note>
            80-talet, jag vet vad som gjordes i början av 90-talet.
          </note>
          <note>
            Samtidigt har Charlotta Bjälkebring själv i debatten i dag talat
            om att man har varit fantastiskt duktig på att göra någonting
            åt produktiviteten. Det kan vara lurigt att använda siffrorna,
            för man måste se till helheten, men i jämförelse med många andra
            verksamheter tror jag att man inom barnomsorgen har varit osedvanligt
            duktig på att ta vara på pengarna och göra det bästa av dem.
          </note>
          <note>
            Detta behöver inte på något sätt innebära att man inte kan göra
            en hel del till på sina håll. Jag tror att vi är inne i en situation
            där vi kommer att pröva nya sätt och nya vägar, samtidigt som
            jag också känner full tillförsikt till att i takt med att vi får
            en tillväxt, i takt med att vi får någonting att fördela i det
            här samhället är det barnomsorg, skola, äldreomsorg och sjukvård
            som i första hand skall prioriteras och få mer pengar.
          </note>
          <note>
            Låt vara att vi har 90 % i någon sorts barnomsorg som är tillfredsställd
            vid behov, men vi har fortfarande en del kvar att göra, inte minst
            när vi börjar få ordning på arbetslösheten. Då måste vi naturligtvis
            se att det kommer mer folk till barnomsorgen och även till skolan.
          </note>
          <note type="speaker">
            Anf. 158 INGER DAVIDSON (kd) replik:
          </note>
          <note>
            Herr talman! Jag är också ledsen att jag behöver föra ned debatten
            på en mer prosaisk nivå än den som
          </note>
          <note>
            Nils-Erik Söderqvist lyfte upp den till.
          </note>
          <note>
            Vi har all anledning att vara stolta över den svenska förskolan,
            säger Nils-Erik Söderqvist. Det går inte att generalisera. Det
            finns förskolor som har oerhört hög kvalitet. Men de flesta är
            ändå överens om att det har skett en allvarlig försämring under
            den senaste tiden.
          </note>
          <note>
            Det som förvånar mig mest är när jag jämför med hur det lät under
            den förrförra regeringsperioden, när de första nedskärningarna
            gjordes till kommunen, när det fortfarande fanns mycket luft i
            systemen. Då blev det en oerhörd svartmålning och en oerhörd utmålning
            av hur dåligt barnen skulle må inom barnomsorgen när de nedskärningarna
            genomfördes. Har det blivit bättre nu igen, sedan det blev en
            s-regering? Då mår inte barnen dåligt av de här nedskärningarna,
            eller vad är det som har hänt?
          </note>
          <note>
            När det handlar om pengar gäller det faktiskt att prioritera.
            Man kunde ha gjort en annan fördelning.
          </note>
          <note>
            Man kunde ha valt att inte ta bort momsen på mat.
          </note>
          <note>
            Det hade gett 7 miljarder. Det är en dålig fördelningspolitik,
            det har t.o.m. en sådan som är så noga med fördelningen som Pia
            Nilsson, Postens ekonom, sagt för bara några dagar sedan. Det
            var 7 miljarder som kunde ha använts till kommunerna. Facket fick
            40
          </note>
          <note>
            miljoner. Det är inte heller småsmulor. Partistödet ökades med
            30 miljoner. Visst går det att göra omprioriteringar om man vill.
            Budgeten är ju inte fastställd av någon annan.
          </note>
          <note type="speaker">
            Anf. 159 NILS-ERIK SÖDERQVIST (s) replik:
          </note>
          <note>
            Herr talman! Vilken kommun i det här landet är det som har lågprioriterat
            barnomsorgen? Kan Inger
          </note>
          <note>
            Davidson namnge någon sådan kommun, som har valt att prioritera
            ned barnomsorgen i relation till annan verksamhet? Jag tror att
            det runt om i landet är motsatsen. Man prioriterar den väldigt
            högt.
          </note>
          <note>
            Vi skulle inte ha behövt stå här i dag och föra en debatt om
            att det är ekonomiskt kämpigt med barnomsorg och skola i olika
            kommuner om inte ekonomin hade körts i botten, om vi inte hade
            haft en situation där vi är tvingade att se till att bli av med
            budgetunderskottet. Det är verkligheten. Det får vi stå här varje
            gång och säga från vår sida, därför att det är på det sättet.
            Det är därför vi i debatten också upprepar att vi inte kan fortsätta
            att låna till verksamheterna, utan vi måste se till att vi får
            balans i ekonomin. I takt med tillväxten kommer vi att prioritera
            de här verksamheterna.
          </note>
          <note type="speaker">
            Anf. 160 INGER DAVIDSON (kd) replik:
          </note>
          <note>
            Herr talman! Jag har inte påstått att kommunerna nedprioriterar
            barnomsorgen. Tvärtom tror jag också att man gör allt för att
            hålla kvaliteten hög. Men de utvärderingar som har gjorts visar
            att när man har varit tvungen att spara är det på barngruppens
            storlek som man framför allt har sparat, och den växer hela tiden.
            Då blir inte kvaliteten sådan som den borde vara.
          </note>
          <note>
            Jag vill också ta upp en annan fråga medan jag har ordet. Det
            gäller den tioåriga skolplikten. Jag anar verkligen en förändring
            sedan den debatt vi hade i våras. Då var jag ensam om att föra
            den talan som nu
          </note>
          <note>
            Nils-Erik Söderqvist, som jag uppfattar det, stämmer in i, nämligen
            att det viktiga inte är att få tioårig skolplikt, utan i stället
            att öka kvaliteten på de nio år som vi har i dag, ha flexibel
            skolstart och möjlighet till ett tionde år. Men jag uppfattar
            att vi nu har hamnat på samma linje, och det vore mycket intressant,
            särskilt med tanke på att samarbetspartnern Centern är precis
            i andra ändan. Var skall det här sluta? Jag hoppas att ni går
            på min linje.
          </note>
          <note type="speaker">
            Anf. 161 NILS-ERIK SÖDERQVIST (s) replik:
          </note>
          <note>
            Herr talman! Den tioåriga grundskolan igen då. Vi har ndå sagt
            att vi nu skall ha en utvecklingsplan som spänner över ett långt
            fält, alltifrån 6-åringarna upp till 16-åringarna. Vi skall nu
            ta vara på alla erfarenheter och se hur vi går vidare. Det är
            för tidigt att säga någonting om detta.
          </note>
          <note>
            Återigen pengarna och kommunerna. När man tittar på hur kommunerna
            ute i landet har prioriterat hittar man inte någonstans någon
            som procentuellt har prioriterat ned barnomsorgen jämfört med
            annan verksamhet. Men det är klart att barnomsorgen också har
            drabbats av nedskärningar i takt med att pengarna har saknats,
            alldeles klart. Men i jämförelse med annan verksamhet är det inte
            så. Den har hävdat sig gott. Då menar jag att vi skall ha med
            oss det ordentligt i debatten också.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslöt kl. 18.04 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            7 § (forts.) Anslag till utbildning och forskning
          </note>
          <note>
            (forts. UbU1)
          </note>
          <note>
            Vuxenutbildning och gymnasieskolan
          </note>
          <note type="speaker">
            Anf. 162 ULF MELIN (m):
          </note>
          <note>
            Herr talman! Det är viktigt att vi i Sverige har en gymnasieskola
            av god kvalitet och att eleverna är väl förberedda för studier
            eller för arbetslivet. Utvecklingen i arbetslivet har inneburit
            stora förändringar vad gäller arbetsorganisation, produktionsteknik
            och liknande, och det ställer naturligtvis högre krav på de elever
            som lämnar gymnasieskolan. Samma sak gäller för förändringen ute
            i samhället. Det framtida samhället ställer högre krav på oss
            som medborgare, och det ställer också högre krav på gymnasieskolan.
          </note>
          <note>
            Vi moderater menar därför att man måste reformera gymnasieskolan,
            att det vad gäller de yrkesförberedande programmen måste finnas
            mer av ämnesteoretiska kunskaper, datateknik, matematiska kunskaper,
            språkliga färdigheter och liknande. Självfallet gäller det också
            andra sektorer inom gymnasieskolan. Därför är det nödvändigt att
            reformera gymnasieskolan, för att gymnasieskolan skall kunna möta
            den nya tiden.
          </note>
          <note>
            Den senaste tiden har det förts en mycket stor debatt om gymnasieskolan.
            Man har i medierna framställt det som att gymnasieskolan befinner
            sig i kris.
          </note>
          <note>
            Det är klart att en del saker fungerar mindre bra, och jag tänker
            i mitt anförande ta upp hur vi moderater ser på de sakerna. Men
            vi måste också plocka fram det som är positivt. Det finns många
            frågor och problem som skolledning, lärare och elever möter dagligen
            ute i skolorna. Det finns rapporter om elever som underkänns i
            kärnämnena, om bristande förkunskaper, diskussioner om betygskriterier,
            bristande information till föräldrar och elever, antagningsregler,
            etc. Detta möter oss ständigt vid skolbesök och i medierna.
          </note>
          <note>
            Jag hade förväntat mig att regeringen skulle ta upp en del av
            de här problemen i budgetpropositionen och redovisa vilka åtgärder
            man planerar. Men det enda som regeringen anför är att man avser
            att fortsätta följa och utveckla gymnasieutbildningen. Regeringen
            talar också om att höja kvaliteten i gymnasieutbildning genom
            åtgärder på flera plan och medverkan av flera aktörer som agerar
            samlat. Vad man skall utveckla och hur står det inte en rad om.
          </note>
          <note>
            Agneta Lundberg, som skall föra regeringens talan när Ylva Johansson
            har försvunnit, har ännu inte kommit till kammaren. Det vore ändå
            intressant att få svar på de här frågorna. Andreas Carlgren ställde
            tidigare en fråga till Ylva Johansson om ifall regeringen avsåg
            att komma med några initiativ vad gäller de yrkesinriktade programmen,
            men Ylva Johansson hade inget svar. Det var platt intet! Regeringen
            står med tomma händer, och det tycker jag egentligen är ganska
            anmärkningsvärt, eftersom vi vet att det finns en del problem
            som vi måste lösa tämligen omgående.
          </note>
          <note>
            Vi har från moderat sida sagt att vi måste ställa högre krav
            på grundskolan. Det har både Beatrice Ask och Tomas Högström nämnt
            tidigare, och de har också sagt vad som måste göras. Man blir
            då litet förvånad när man lyssnar på Nils-Erik Söderqvist, som
            verkar komma från en helt annan värld. Han tycks fullständigt
            blunda för de problem som finns i grundskolan. Vi vet ju om att
            av de elever som lämnar grundskolan har ungefär 10 % läs- och
            skrivsvårigheter, problem som sedan gymnasieskolan får ta hand
            om, problem som borde lösas i grundskolan men som inte löses där.
            Det här är inte fråga om svartmålning.
          </note>
          <note>
            Det finns mycket i svensk utbildning som är bra, men vi måste
            också våga diskutera de problem som finns.
          </note>
          <note>
            En annan sak som jag tänker ta upp är antalet kärnämnen och målen
            i kursplanerna för kärnämnena.
          </note>
          <note>
            Alla elever i gymnasieskolan skall ju läsa samma kärnämnen, alltså
            svenska, engelska, osv. Det tycker vi i och för sig är bra, men
            vi vet också om att många elever inte klarar av att nå godkäntnivån
            i kärnämnena. Vi menar från moderat håll att det inte får vara
            ett självändamål att alla elever skall ha en grundläggande behörighet
            till högre studier, utan det viktiga är att eleverna blir väl
            förberedda antingen för högskola eller för arbetsliv. Man måste
            därför kunna ha olika mål i fråga om kärnämnena, och i betygen
            skall det sedan framgå om man inte har läst de fullständiga kurserna
            i dessa kärnämnen.
          </note>
          <note>
            En annan fråga som man måste jobba mycket mer med är att gymnasieskolan
            i dag har blivit tidsstyrd, dvs. att eleverna skall få exakt de
            timmar som varje kurs föreskriver. Men det är inte nödvändigt.
            Den borgerliga regeringen införde i stället ett poängsystem, så
            att en poäng motsvarar en klocktimme. Det innebär att de elever
            som är högpresterande kan gå igenom en kurs snabbare, medan de
            elever som behöver litet längre tid på sig kan få den tiden. Men
            det här systemet tillämpas alldeles för litet i gymnasieskolan,
            och det innebär att de elever som är högpresterande upplever att
            tempot är för lågt och att de elever som kanske inte klarar av
            det tempot i stället upplever att tempot är för högt. Detta måste
            man jobba vidare med, mycket, mycket mer.
          </note>
          <note>
            Av olika artiklar och genom besök ute på skolor har vi fått veta
            att skolorna har problem med att hantera betygssystemet. Många
            elever blir underkända, framför allt de elever som går på de yrkesförberedande
            programmen, och då kanske mest i svenska och engelska. Vi moderater
            menar att Skolverket snabbt måste göra en översyn av betygskriterierna.
            Vi måste också se till att skolorna bättre tillämpar det nya betygssystemet.
            Betygssystemet i sig är nämligen bra.
          </note>
          <note>
            Det är bra att vi har ett målrelaterat betygssystem.
          </note>
          <note>
            Men vi ser också att det finns en stor spridning, och orsaken
            till det är helt enkelt att skolan ännu inte klarar av att tillämpa
            de nya kriterierna. Vi är därför beredda att medverka till en
            sådan översyn. Vi på den borgerliga sidan vill ha betygssystemet,
            men vi måste ändå vara så pass ödmjuka att vi kan se om vissa
            förbättringar måste göras.
          </note>
          <note>
            Vi måste också genomföra en förnyelse av yrkesprogrammen. Hälften
            av dagens gymnasieelever går på de yrkesförberedande programmen,
            och där finns problem. Det är stora samverkansproblem mellan skolan
            och arbetslivet. Vi måste se över hur den arbetsplatsförlagda
            utbildningen ser ut. Det är inte bra att många elever av olika
            skäl inte får den utbildning i arbetslivet som de egentligen borde
            få. Vi menar att ett av skälen till detta är att skolan har ansvaret
            medan arbetslivet inte har något ansvar alls. Därför har vi lagt
            fram ett förslag om införandet av en modern lärlingsutbildning,
            som i korthet går ut på att skolan tar ansvaret för de två första
            åren och arbetslivet sedan tar ansvar för de två följande åren
            och att arbetslivet också får en ekonomisk ersättning från samhället
            för detta.
          </note>
          <note>
            Man måste också se över kompetensen för yrkeslärarna. Regeringen
            har lagt fram förslag om att den ämnesteoretiska kunskapen hos
            dessa lärare skall förbättras. Det är bra, men det är inte tillräckligt.
            Man måste också se till att dessa lärare får möjlighet att gå
            ut i yrkespraktik, så att deras kunskaper blir uppdaterade. Vad
            vi ser nu är att många lärare inte förmedlar morgondagens kunskap
            utan i stället gårdagens.
          </note>
          <note>
            Herr talman! Jag skall avsluta med att nämna något om kvalificerad
            yrkesutbildning, som det nu pågår en försöksverksamhet med runt
            om i landet.
          </note>
          <note>
            Efter mycken beslutsvånda kom regeringen äntligen fram med ett
            förslag om att påbörja försöksverksamheten. Man lägger ut 1 700
            platser detta år, 3 700
          </note>
          <note>
            platser nästa år och 4 500 platser 1998.
          </note>
          <note>
            Jag sitter själv med i den nationella ledningsgruppen för detta,
            och man kan klart se att behovet är mycket större än antalet platser.
          </note>
          <note>
            Jag ser fortfarande inte Agneta Lundberg här, men det kanske
            är någon annan socialdemokrat som är företrädare för regeringen
            som jag kan fråga: Varför lägger man inte fler platser i den kvalificerade
            yrkesutbildningen? I stället talar man om att ge 100 000
          </note>
          <note>
            platser till vuxenutbildning. Jag är ganska säker på att man
            inte kommer att mäkta att skaka fram dessa
          </note>
          <note>
            100 000 platser.
          </note>
          <note>
            Det är ett otroligt stort vakuum. Det bästa regeringen skulle
            kunna göra i dag är att ta från de platserna och lägga till den
            kvalificerade yrkesutbildningen. Det skulle vara bra för Sverige
            och för de elever som går i skolan. Många fler ungdomar skulle
            också kunna komma ut i yrkeslivet.
          </note>
          <note type="speaker">
            Anf. 163 MARIE WILÉN (c):
          </note>
          <note>
            Herr talman! Sveriges konkurrenskraft kommer att vara beroende
            av kunskapsintensiv produktion. För att öka tillväxten och sysselsättningen
            måste en förnyelse och förändring av Sveriges näringsliv och arbetsmarknad
            ske. Satsning på kunskap och utbildning måste bli ett kännetecken
            för denna utveckling. Utbildning är en grundförutsättning för
            att stärka näringslivets konkurrenskraft, skapa nya jobb och trygga
            välfärden.
          </note>
          <note>
            Om vi skall klara denna utveckling måste utbildningsnivån i samhället
            höjas, vilket alla är överens om. Den kunskapstillväxten kan delvis
            lösas genom det årliga tillskottet av ungdomar till arbetsmarknaden.
            Men det räcker inte. Fyra av fem personer på dagens arbetsmarknad
            kommer att jobba kvar även på
          </note>
          <note>
            2000-talet. Slutsatsen är givetvis att det inte räcker med att
            förbättra och satsa på ungdomsskolan, utan utbildnings- och kunskapsnivån
            måste också höjas hos dem som redan är ute i arbetslivet.
          </note>
          <note>
            Det kunskapsunderskott som finns måste åtgärdas.
          </note>
          <note>
            I en sysselsättningsstudie genomförd av OECD pekas på att det
            varje år tillkommer ungefär 10 % nya arbetstillfällen med krav
            på höga kvalifikationer. En lika stor del arbetstillfällen med
            enklare arbetsinnehåll försvinner årligen. Gapet eller underskottet
            måste tas bort. Tillskottet till arbetskraften av personer med
            ny utbildning utgör varje år 2-3 %.
          </note>
          <note>
            En första förutsättning för att stora delar av arbetskraften
            skall kunna bli delaktig i den förnyelse av arbetslivet som äger
            rum är att fler får möjlighet att skaffa sig grundkunskaper. I
            dag finns det över 1
          </note>
          <note>
            miljon människor i arbetsför ålder som endast har genomgått folk-
            eller grundskoleutbildning. Ett stort antal av dem saknar även
            funktionella kunskaper i svenska, matematik, engelska och naturvetenskap.
          </note>
          <note>
            Ytterligare 1 miljon människor saknar utbildning motsvarande
            kärnämnena svenska, engelska, matematik och samhällskunskap i
            gymnasieskolan.
          </note>
          <note>
            Det är av detta skäl som Centerpartiet anser att det är nödvändigt
            och riktigt med den stora satsning på vuxenutbildningen som sker.
          </note>
          <note>
            Antalet personer med kvalificerad yrkesutbildning behöver också
            ökas. Den kvalificerade yrkesutbildningen anser vi vara särskilt
            viktig för landets många mindre företag, som inte har samma möjligheter
            som de stora företagen att ordna utbildning internt. Från
          </note>
          <note>
            Centerpartiets sida tycker vi att regeringen går för långsamt
            fram när det gäller att bygga ut antalet platser, vilket vi även
            påtalade i våras vid behandlingen av den kvalificerade yrkesutbildningen.
            Vi har reserverat oss till detta betänkande för ökat antal platser
          </note>
          <note>
            1998.
          </note>
          <note>
            Herr talman! Den nya gymnasiereformen kritiseras från många håll,
            och Skolverket har i en undersökning redovisat att betygen i kärnämnena
            engelska, matematik och svenska varierar stort mellan de olika
            programmen i gymnasieskolan. Detta har också tagits upp tidigare
            i debatten. Högst betyg har eleverna på de naturvetenskaps- och
            samhällsvetenskapliga programmen. Antalet icke godkända är högst
            på fordonsoch industriprogrammen. Den här utvecklingen är givetvis
            mycket oroande.
          </note>
          <note>
            Vi vet att det pågår ett omfattande utvecklingsarbete. I flera
            fall har samverkan mellan kärnämnena och respektive programs karaktärsämnen
            visat sig vara en väg för att nå bättre resultat på de yrkesinriktade
            programmen. Vi tycker också att det är viktigt att gå vidare och
            lösa de problem som finns. Detta har
          </note>
          <note>
            Andreas Carlgren också tagit upp tidigare i debatten.
          </note>
          <note>
            Jag vill också beröra att det nu i flera kommuner startar utbildningar
            eller gymnasieskolor med profilering om entreprenörskap och småföretagande.
            Detta är mycket positivt. Det är ett problemorienterat arbetssätt
            som präglar verksamheten, där lärarna formulerar arbetsuppgifter
            och problem som eleverna skall lösa. I dag arbetar man främst
            inom de samhällsvetenskapliga programmen med denna inriktning,
            men den långsiktiga tanken är att oavsett vilket program man valt
            skall utbildning ges i entreprenörskap. Vi bejakar denna utveckling.
          </note>
          <note>
            Regeringen skriver i budgetförslaget: Regeringens viktigaste
            uppgift inom det samlade verksamhetsområdet är att inom varje
            verksamhet vidta kvalitetshöjande åtgärder. Viktiga frågor är
            härvid bl.a. att fortsätta följa och utveckla gymnasieutbildningen
            och att utveckla vuxenutbildningssatsningen.
          </note>
          <note>
            Herr talman! Centerpartiet anser att ett viktigt sätt att utveckla
            vuxenutbildningssatsningen är att bygga ut antalet platser för
            den kvalificerade yrkesutbildningen.
          </note>
          <note>
            Jag vill yrka bifall till reservation 4, mom. 51.
          </note>
          <note type="speaker">
            Anf. 164 ULF MELIN (m) replik:
          </note>
          <note>
            Herr talman! Jag skulle vilja ställa en fråga till
          </note>
          <note>
            Marie Wilén. Det gäller just den kvalificerade yrkesutbildningen,
            som hon talade väldigt väl om. Hon sade också att Centerpartiet
            vill bygga ut den.
          </note>
          <note>
            Men ni i Centerpartiet mörkar ganska mycket, därför att ni ställer
            upp på regeringens förslag om platserna de närmaste åren. Ni säger
            sedan i litet luddiga ordalag att ni kan tänka er att bygga ut
            den kvalificerade yrkesutbildningen efter 1999.
          </note>
          <note>
            Centerpartiet har ju samarbetat med Socialdemokraterna när det
            gäller den här budgeten inom utbildningens område, och Marie Wilén
            har mycket vältaligt talat om den kvalificerade yrkesutbildningen.
          </note>
          <note>
            Vore det då inte konsekvent att försöka få till stånd en överföring
            av platser från de 100 000 platserna - vi vet båda att de inte
            kommer att fyllas - just till den kvalificerade yrkesutbildningen?
            I ert samarbete med
          </note>
          <note>
            Socialdemokraterna skulle ni kunna försöka påverka detta.
          </note>
          <note>
            Vi vet att det finns ett stort behov. Vi får i kommittén säga
            nej till många bra projekt, som vi vet har en hög kvalitet, därför
            att det inte finns några platser.
          </note>
          <note>
            Jag tycker då att Centerpartiet, som ofta talar om att man är
            konstruktiv osv., nu visar detta i handling. Min fråga är: Varför
            gör ni ingenting nu?
          </note>
          <note type="speaker">
            Anf. 165 MARIE WILÉN (c) replik:
          </note>
          <note>
            Herr talman! Det är sant, som Ulf Melin säger, att vi har varit
            med om att driva på utvecklingen av den kvalificerade yrkesutbildningen.
            Jag tror att vi alla tycker att det är bra. Vi vet också att det
            kommer till fler platser än de 1 700 som var avsedda från början.
          </note>
          <note>
            Man bygger på, som Ulf Melin tidigare sade, så att det blir 4
            500 platser 1998.
          </note>
          <note>
            Vi har också skrivit i vår reservation att vi vill ha flera platser
            för 1998. Vi avser att fortsätta arbetet att driva på för att
            kunna öka antalet platser. Det är inte för sent ännu, Ulf Melin.
          </note>
          <note type="speaker">
            Anf. 166 ULF MELIN (m) replik:
          </note>
          <note>
            Herr talman! Vi kanske lägger in litet olika värderingar i att
            "driva på". Jag kan bara konstatera att platserna inte räcker.
            De är njuggt tilltagna. De som är i gång nu kommer att få samma
            antal platser nästa år, och det innebär att det knappast tillkommer
            några nya platser över huvud taget för 1997.
          </note>
          <note>
            Jag har svårt att förstå varför inte Centerpartiet, som är så
            konstruktivt och tar ansvar för landet, har sett till att man
            förde över fler platser av de 100 000
          </note>
          <note>
            till den kvalificerade yrkesutbildningen. Vi vet att man kan
            bygga ut den ganska så rejält och att de platserna och de utbildningarna
            kommer att vara kvalitativt sett mycket bra. Jag kan ana, herr
            talman, att de som går dessa utbildningar också kommer att få
            arbete. Det tycker jag borde ligga i Centerpartiets intresse,
            så att vi kan minska - inte den öppna arbetslösheten utan den
            totala.
          </note>
          <note type="speaker">
            Anf. 167 MARIE WILÉN (c) replik:
          </note>
          <note>
            Herr talman! Jag vill bara upprepa att det väl är positivt om
            vi är flera som jobbar för att driva på det här. Vi har kommit
            längre än vad som föreslogs från början, och det har jag inte
            uppfattat att man motsätter sig. Nu säger vi att vi vill ta ytterligare
            steg 1998, och det tycker jag borde vara positivt också ur Ulf
            Melins synvinkel i så fall.
          </note>
          <note type="speaker">
            Anf. 168 MARGITTA EDGREN (fp):
          </note>
          <note>
            Herr talman! I vissa kommuner är i dag det individuella programmet
            det tredje största gymnasieprogrammet. Tyvärr är detta sällan
            ett uttryck för ett genuint intresse för att skapa ett eget program
            med nya ämneskombinationer. I de flesta fall är det uppenbart
            att det riskerar att bli ett program där de som inte platsar,
            dvs. inte har godkänt i svenska, engelska och matematik från grundskolan,
            kan placeras.
          </note>
          <note>
            Det är också ganska märkligt att man nu gör klasser av ett individuellt
            program. Är det ett individuellt program skall det vara för en
            enskild person och olika för alla.
          </note>
          <note>
            Detta är knappast något som man kan lasta gymnasieskolan för.
            Det är snarare symtom på bristerna i dagens grundskola. Dessa
            effekter hade man möjligtvis kunnat förutse. Det visar sig nu
            att gymnasiereformen borde ha kombinerats med ett förberedelsearbete
            i grundskolan, i syfte att höja den generella kunskapsnivån i
            teoretiska ämnen.
          </note>
          <note>
            När skallet nu går mot gymnasieskolan och betygssystemet tycker
            jag ändå att vi skall komma ihåg varför vi bytte betygssystem,
            varför vi gick ifrån det relativa systemet, där femmorna tog slut,
            och när någon blev bättre var det nödvändigt att någon annan skulle
            bli sämre. Så tolkades det, ibland t.o.m. i så små enheter som
            klasser. Vad vi ville ha var ju ett mer kvalitativt system, ett
            system som skulle styra bort från snuttkurser, fylleriövningar
            och multiple-choicefrågor till ett system som premierade att eleverna
            skaffade sig överblick, såg samband, kunde se sammanhang, ett
            system där varje elev själv bedömdes i sin egen kunskapsutveckling,
            inte i förhållande till hur andra i samma klass utvecklades.
          </note>
          <note>
            Med detta system finns förutsättningar att ha kriterier som på
            förhand kan meddelas elever och föräldrar. Om jag är elev skall
            jag kunna få veta vad jag skall prestera för att bli Godkänd,
            Väl godkänd eller
          </note>
          <note>
            Mycket väl godkänd i ett ämne.
          </note>
          <note>
            I den processen har kanske grundskolan, som ju är primärkommunal,
            inte riktigt förstått det gigantiska åläggande den fick genom
            att det dessutom sades att den som skall in på ett gymnasieprogram
            måste vara godkänd i svenska, engelska och matte och att man inte
            fick lämna skolan utan det. Det är ett gigantiskt ekonomiskt åtagande
            för primärkommunen, som man ännu långt ifrån fullgör och som kräver
            helt andra arbetssätt, en helt annan individualisering tidigt
            i grundskolan.
          </note>
          <note>
            När nu skallet på betygssystemet går förstår jag att det finns
            mycket arbete kvar att göra - vidareutbildning för lärare, diskussion
            om kriterier; jag tror också att det faktum att man minskade antalet
            steg gjorde det svårare. Men glöm inte de övergripande tankarna!
          </note>
          <note>
            Vi var ju här ändå överens om att detta var ett viktigt beslut
            för framtiden. Det här är en del i det stora.
          </note>
          <note>
            Här börjar man nu prata om att det är självklart att kärnämnena
            inte kan läsas lika i alla programmen. Vi får inte gå på det!
            Då använder man sig inte av tiden.
          </note>
          <note>
            Det är självklart att kurs A i svenska för den som är oerhört
            teoretiskt inriktad kan läsas snabbare än samma kurs i ett fordonsprogram.
            Men om man anslår den tid som behövs för ungdomarna i fordonsprogrammet
            är det möjligt också för dem att få godkänt i kurs A i svenska.
            På den punkten ger jag mig inte en tum. Och det finns massor av
            gymnasieskolor i landet, som jag har varit på eller som jag har
            hört talas om, där detta funkar alldeles utmärkt. Så använd tiden
            och använd de möjligheter som finns!
          </note>
          <note>
            Ett annat verktyg som jag tycker att man har använt dåligt, både
            i grundskolan och i gymnasieskolan, är att de lärare som arbetar
            i de "svårare" områdena skall ha högre kompetens och bättre ersättning.
            De bästa lärarna skall arbeta i de svåra områdena! Så är det ju
            inte alls i dag. Nu placeras de yngsta vikarierna, de som kanske
            inte ens är lärarutbildade, i "svåra"
          </note>
          <note>
            områden som Rosengård, för att ta ett exempel hemifrån Skåne.
            Självklart skall de allra mest kompetenta lärarna finnas där.
          </note>
          <note>
            Lektorer, både i gymnasiet, i grundskolan och i komvux, tror
            jag också är en viktig faktor för att höja kvaliteten och ta till
            vara de möjligheter som finns att använda t.ex. tiden.
          </note>
          <note>
            Till skillnad från Ulf Melin, som jag förstod var mer inriktad
            på att man kanske skulle befria vissa program från kärnämnena,
            tror jag att det är oerhört viktigt för ungdomarnas och för framtidens
            skull att vi inte ger oss i den frågan. Det vill jag hårt poängtera.
          </note>
          <note type="speaker">
            Anf. 169 BRITT-MARIE DANESTIG-OLOFSSON (v):
          </note>
          <note>
            Herr talman! Den beslutade vuxenutbildningssatsningen under de
            närmaste fem åren har väckt väldigt stora förväntningar. Jag hoppas
            att de kommer att infrias.
          </note>
          <note>
            När vi talar om 100 000 nya platser är det egentligen 25 000
            nya platser för åren 1997-1999. De andra finns redan i systemet,
            och det sker endast en omfördelning mellan olika utbildningsanordnare.
          </note>
          <note>
            Eftersom Kunskapslyftet har debatterats vid flera tillfällen
            här i kammaren under våren vill jag i stället försöka vara väldigt
            konkret och diskutera satsningarna särskilt utifrån ett folkhögskoleperspektiv.
          </note>
          <note>
            Situationen för folkhögskolorna sedan en längre tid präglats
            av både ryckighet och brist på förutsägbarhet. Det har försvårat
            planeringen och också skapat en hel del oro hos personalen som
            det gått åt mycket energi för att hantera. Innevarande läsår,
            med sänkta stats- och landstingsbidrag och en kraftigt minskad
            uppdragsutbildning, har inneburit att alltfler folkhögskolor i
            dag har akuta ekonomiska problem.
          </note>
          <note>
            Situationen är faktiskt besvärlig. Varsel om uppsägningar av
            både lärare och annan personal kan bli följden.
          </note>
          <note>
            Nu säger regeringen att man räknar med att kommunerna skall använda
            folkhögskolorna och studieförbunden när de nya platserna i Kunskapslyftet
            skall fördelas. Under den senaste veckan har jag försökt få kontakt
            med ett antal folkhögskolor och kommuner för att få veta litet
            mer om situationen. Jag gör naturligtvis inte anspråk på att det
            här skall vara en fullständig bild av förhållandena, men jag tycker
            att det finns tendenser som är så pass tydliga att jag gärna vill
            belysa det här problemet i kammaren.
          </note>
          <note>
            Enligt Kommunförbundets halvårsrapport om kommunernas ekonomiska
            läge, och även om man rent matematiskt räknar ut vad 2,7 miljarder
            gör på
          </note>
          <note>
            100 000 platser, kan man räkna med att varje utbildningsplats
            på gymnasienivå betingar ett pris på
          </note>
          <note>
            25 000-30 000 kr. Av dessa 30 000 kr räknar man, enligt de uppgifter
            jag har fått, ofta bort 20-30 % som kostnader som kommunen har
            för att hålla i det här -
          </note>
          <note>
            administration, kanske; jag vet inte vad man skall kalla det.
            Då blir det faktiskt väldigt litet kvar per utbildningsplats.
            Jag får det till 20 000-25 000 kr.
          </note>
          <note>
            Det är faktiskt hälften av det ordinarie stats- och landstingsbidraget.
          </note>
          <note>
            Jag kan som jämförelse nämna att de särskilda anslagen till kurser
            för arbetslösa, som folkhögskolorna tidigare har haft, gav ca
            41 000 kr per utbildningsplats och att en komvuxplats, inklusive
            det kommunerna satsar, i dag kostar ca 44 000 kr.
          </note>
          <note>
            Det betyder att i den här stora vuxenutbildningssatsningen måste
            vi realistiskt räkna med mindre lärartäthet. I bästa fall, räknat
            på en 20-grupp, skulle man kanske kunna få ut 20 lärarledda undervisningstimmar
            per vecka, eller också får man öka undervisningsgrupperna betydligt.
            Alternativet skulle vara att man komprimerar studietiden till
            en 20-30 veckor för en helårsstudieplats.
          </note>
          <note>
            Visserligen kan man variera innehållet - det inser jag också
            - med färre lärarledda timmar och mer av handledning och självstudier.
            Men problemet är att de studerande som är studieovana, och som
            ibland också har mycket negativa erfarenheter från den egna skoltiden,
            också har behov av mycket lärarstöd. Jag tänker då tillbaka på
            den tidigare debatten här i dag, då vi pratade om vuxna med läs-
            och skrivsvårigheter som behöver oerhört mycket stöd och handledning.
            För de här eleverna är tiden en mycket viktig faktor när det gäller
            själva inlärningsprocessen. De behöver tid både för att bearbeta
            och också för att befästa sina kunskaper.
          </note>
          <note>
            Jag skulle då vilja fråga Agneta Lundberg: Kan man tänka sig
            att olika utbildningar i Kunskapslyftet får kosta olika mycket
            beroende på elevernas förkunskaper och studievana? Jag tror i
            så fall att det inte riktigt har nått fram till alla kommuner.
          </note>
          <note>
            Jag är litet rädd för att själva upphandlingssystemet inte är
            tillräckligt flexibelt. Jag beskyller inte regeringen för det,
            men på något sätt borde man göra någonting och uppmärksamma de
            här problemen -
          </note>
          <note>
            innan det är för sent. Dessutom har jag förstått att kommuner
            ibland hänvisar till lagen om kommunal upphandling och behovet
            av att konkurrensutsätta verksamheter som finansieras av skattemedel.
            Då får det billigaste anbudet uppdraget, oavsett vad det finns
            för behov och utan att kvaliteten säkras.
          </note>
          <note>
            Jag är rädd att elevernas individuella behov och önskemål, som
            var så viktiga i den här satsningen, endast marginellt kommer
            att kunna påverka upphandlingen och valet av utbildningsprogram.
            Jag har dessutom stött på att man i vissa kommuner vill lägga
            över själva rekryteringen på skolorna, och det omöjliggör de individuella
            utbildningsplanerna där man sätter den studerande i centrum och
            utgår från hans eller hennes behov, resurser och intressen.
          </note>
          <note>
            Till sist skulle jag vilja fråga: Hur skall den uppsökande verksamheten,
            som är en så viktig ingrediens i Kunskapslyftet, räknas in? Skall
            den räknas in i de
          </note>
          <note>
            2,7 miljarderna? Och vad skall räknas som uppsökande verksamhet
            - introduktionskurser, känn-dig-förkurser osv.?
          </note>
          <note>
            Nu ser jag att min talartid är slut.
          </note>
          <note type="speaker">
            Anf. 170 GUNNAR GOUDE (mp):
          </note>
          <note>
            Herr talman! Nu har vi fått ett gymnasium för alla.
          </note>
          <note>
            98 % av ungdomarna fortsätter från grundskolan till gymnasiet.
            Den nya gymnasiereformen är flexibel i sin struktur. Det finns
            stort svängrum för val av undervisningsmetoder och ämneskombinationer.
            Den är kursutformad, vilket innebär att man kan ha en individualiserad
            undervisning och rätta studietakten efter elevens möjligheter
            och förutsättningar. Det skulle kunna vara ett gymnasium på elevernas
            egna villkor.
          </note>
          <note>
            Möjligheterna är goda.
          </note>
          <note>
            Men blev det här nu ett gymnasium för alla? Reformen genomfördes
            snabbt - alltför snabbt. Lärare och skolledare fick aldrig tid
            att ställa om undervisningsmetoder och organisation för de nya
            uppgifterna med nya elevkategorier. Miljöpartiet har i sitt budgetförslag
            föreslagit en ordentlig satsning på fortbildning av lärare, dvs.
            att man verkligen får resurser för en fortbildning som skulle
            ha skett tidigare men som naturligtvis skall stimuleras nu i stället.
          </note>
          <note>
            Ett akut problem är alltså bristen på förberedelser för gymnasiereformen.
            Ett annat problem utgör den nya målstyrningen med målrelaterade
            betyg, som många har berört här. Målet för t.ex. Godkänd anges
            i form av en liten lista på delmål som vart och ett skall vara
            uppfyllt för att betyget Godkänd skall kunna ges.
          </note>
          <note>
            Tolkningen av de här målen är inte alldeles lätt att göra. De
            flesta lärare har också uppfattat att tolkningarna skall göras
            lika för en viss kurs oavsett i vilket program kursen ges. Betyget
            i matte eller engelska skall sättas utifrån samma målkriterier
            för eleven på fordonstekniskt som för eleven på naturvetenskapligt
            program.
          </note>
          <note>
            Nu har de första betygen satts. Statistiken visar att på de teoretiska
            programmen ligger betygen i kärnämnena högt, medan många är underkända
            i yrkesförberedande program - ca 30 % på vissa program i vissa
            ämnen.
          </note>
          <note>
            Jag tror att betygsättningen är ett av gymnasieskolans problem.
            Egentligen är den ett alldeles onödigt problem. Allt det besvär
            som betygsättningen vållar och de negativa effekter som betyg
            kan ha - vägs det verkligen upp av fördelarna?
          </note>
          <note>
            Förespråkare för betyg brukar hävda att betygen behövs dels som
            ett pedagogiskt instrument - de är motivationshöjande - dels som
            urvalsinstrument för antagning till högre utbildning. Eftersom
            de som skall fortsätta på högre utbildning alla har Väl godkänt
            eller mycket Väl godkänt i sina kritiska kärnämnen är betygen
            som urvalsinstrument inte av något större värde. Och för de 30
            % underkända är de i varje fall inte motivationshöjande.
          </note>
          <note>
            Vi i Miljöpartiet vill gärna avveckla det här betygssystemet.
            Dessutom tror vi att tolkningen av målen måste göras med hänsyn
            till vilka program målen är formulerade för, och det påverkar
            naturligtvis i hög grad också undervisningen och inte bara betygsättningen.
          </note>
          <note>
            Kontakten med näringslivet i gymnasiet är ett nytt och bra inslag.
            APU, den arbetsplatsförlagda utbildningen, är under utveckling,
            och den har uppskattats främst av eleverna. Utvärderingarna visar
            att eleverna är mycket nöjda, skolan är minst nöjd och arbetsplatserna
            mittemellan.
          </note>
          <note>
            Vad är det då i APU som stimulerar eleverna så? Jag tror att
            det är en aspekt på kunskap som skolan inte har. Att få vara med
            vuxna på en arbetsplats, höra pratet och ljudet, känna dofterna
            av en verkstad eller butik, följa ett led i produktionen, ha fikapaus,
            uppleva jargongen på en arbetsplats, få prata med vuxna arbetskamrater
            och kunder och sedan komma hem och sätta sig vid middagsbordet
            och konstatera att man inte har kommit från skolan utan från jobbet
            - det ger kunskaper för ungdomar i denna ålder. Det är kunskaper
            som vi inte ens har tänkt oss att föra in i skolans läroplaner.
          </note>
          <note>
            Sådana här tankar aktualiserar frågan om det är lämpligt att
            låta alla barn och ungdomar passera hela tonårstiden utan att
            få en ordentlig närkontakt med verkligheten som arbetslivet utgör.
            APU är dock en mycket liten del av gymnasietiden. Är det inte
            ett konstigt steg ut i verkligheten som en svensk 18-åring tar
            efter tolv år i skolan och kanske fem år på dagis?
          </note>
          <note>
            Är det verkligen ett naturligt sätt att närma sig vuxenlivet?
          </note>
          <note>
            En utvärdering av APU och erfarenheterna från lärlingsplatser
            och vissa individuella program ger kanske underlag för en omprövning
            av om en skola för alla verkligen måste innebära att alla skall
            gå i skolan samtidigt. Varför kan inte åtminstone vissa få jobba
            ett tag och gå i skolan senare? Livslångt lärande handlar ju just
            om det. Man skall kunna lära sig när man är motiverad i stället
            för när man är sugen på att komma ut och se litet av verkligheten,
            oavsett ålder.
          </note>
          <note>
            Det spelar ingen roll om man är 16, 22 eller 50 år.
          </note>
          <note>
            Jag skulle vilja säga något om yrkesutbildningarna. Jag tycker
            att det är dåligt beställt med yrkesutbildningarna i Sverige.
            I gymnasiet talar man om yrkesförberedande utbildningar. Vart
            har alla gamla yrkesutbildningar tagit vägen? En del finns kvar.
            En del har blivit universitetsanknutna - en del av vårdyrkena,
            hushållskunskap, lärarutbildningar, psykologutbildning osv. Man
            måste fråga sig om det är bra.
          </note>
          <note>
            Även de utbildningarna har fjärmat sig från verkligheten. Jag
            tror att t.ex. lärarutbildningar skulle må bra av att hamna närmare
            skolmiljön och ha erfarna lärare som lärare i utbildningen, som
            också kunde vara bra yrkesförebilder. Det gäller i sanning väldigt
            många yrken.
          </note>
          <note>
            En viss ovilja att organisera utbildning bottnar i föreställningen
            att yrkesutvecklingen på arbetsmarknaden sker så snabbt att yrken
            blir omoderna. Man talar om att yrkesutbildningar skall ersättas
            med flexibla utbildningar som håller många vägar öppna, etc.
          </note>
          <note>
            Det tror jag är tveksamt. Jag tror att vi överskattar snabbheten
            i utvecklingen.
          </note>
          <note>
            Man kan se efter hur det ser ut i vardagen när man går i butiken,
            åker med bussen, ser bilar osv. Det är ungefär samma typ av arbeten
            som vi ser nu som för
          </note>
          <note>
            20 år sedan. Så stor är inte skillnaden för alla dem som arbetar
            i hemtjänsten, sjukvården, målare, byggnadsarbetare, frisörer,
            busschaufförer, kassörer, affärsbiträden, många hantverkare osv.
            Vissa av yrkena har försvunnit och andra har ändrats, men jag
            tror att yrkeskaraktären finns kvar. Trögheten är påfallande.
          </note>
          <note>
            Med hänsyn till det som jag har sagt här borde kanske just lärlingsutbildningar
            och yrkesutbildningar i företagsmiljö vara ett bra alternativ.
            Vi har från
          </note>
          <note>
            Miljöpartiet begärt att man skall utreda möjligheterna att frigöra
            och effektivisera yrkesutbildningar som förlagts till universitet
            och högskolor.
          </note>
          <note>
            Jag skall avslutningsvis väcka ytterligare en tanke när det gäller
            vårt sätt att betrakta yrkesutbildningar.
          </note>
          <note>
            Kanske måste man i skolan mer se till de arbetsmöjligheter som
            samhället erbjuder. Vi ser en förändring i riktning mot mindre
            traditionellt lönearbete. Arbetslösheten är stor, och ingenting
            tyder på att den i framtiden kommer att minska om vi håller fast
            vid den typ av lönearbete som vi har. Antalet industrijobb, t.ex.,
            kommer ingalunda att öka igen.
          </note>
          <note>
            Samtidigt får vi antagligen ställa in oss på en tillvaro där
            arbetstiden kommer att förkortas. Vi ägnar mindre tid per capita
            åt lönearbete och får mer fritid.
          </note>
          <note>
            Vi kommer under den fritiden att kunna ägna oss åt en mängd olika
            saker. Man kan hjälpa varandra, delta i socialt arbete, ideellt
            arbete och göra småreparationer.
          </note>
          <note>
            Vi kommer att ägna oss åt miljöarbete av alla de slag.
          </note>
          <note>
            Allt detta fordrar naturligtvis också utveckling av goda egenskaper
            för att det skall ske på ett bra sätt.
          </note>
          <note>
            Kanske skall den kompetensen värderas litet högre och näringslivets
            krav litet mindre med tanke just på hur den framtida vardagen
            kommer att se ut för flertalet människor.
          </note>
          <note>
            Nästan alla talare här talar om gymnasieskolan som en nödvändighet
            med tanke på näringslivets ökade krav på arbetskraften. Visst
            är det så, men gymnasieskolan har så många andra uppgifter. Om
            nu hela svenska folket skall passera gymnasieskolan, vilket ju
            är tänkt, är det nog bra med en mer mångfacetterad syn på den
            utbildningen. Vi skall vara försiktigare med att utsätta eleverna
            för ett värdesystem som så ensidigt värderar visa intellektuella
            färdigheter och i stället låta de värderingar som gäller i samhället
            i ett litet vidare perspektiv få genomsyra också gymnasiet. Jag
            tror faktiskt att vår syn på yrkesutbildning måste ändras i takt
            med att vår syn på arbete också ändras.
          </note>
          <note type="speaker">
            Anf. 171 INGRID NÄSLUND (kd):
          </note>
          <note>
            Herr talman! Det känns onekligen litet märkligt att vara tillbaka
            i utbildningsutskottssammanhang här i kammaren. Det känns också
            roligt. Det som är speciellt märkligt är att höra att Socialdemokraterna
            har en annorlunda ton jämfört med vad vi upplevde under förra
            perioden, när allt var eländes elände när det gällde utvecklingen
            inom skolan. Jag minns en hearing där vi talade om tillståndet
            i skolan. Det är kanske fler som drar sig den hearingen till minnes
            och vad det var som åstadkom den.
          </note>
          <note>
            När detta är sagt vill jag komma in på gymnasieskolans område.
            Vi talar om en skola som har genomgått flera stora förändringar
            de senaste åren. När vi ser på måluppfyllelsen för den nya gymnasieskolan
            kan vi konstatera att den är god vad det gäller att erbjuda många
            ungdomar upp till 20 år ett allsidigt utbud av gymnasieprogram.
            Hösten 1995 gick 98 %
          </note>
          <note>
            av alla elever som slutat grundskolan vidare till gymnasiet.
            Det är oerhört glädjande. Vi kan jämföra med att det 1979 endast
            var 79 % som gick vidare. Hösten
          </note>
          <note>
            1995 kom 79 % av eleverna in på sitt första val, vilket också
            är ett glädjeämne. Vi kan konstatera att den nya gymnasieskolan
            i flera stycken fungerar bra och enligt de intentioner som riksdagen
            hade vid beslutet 1991, men vi kan inte heller blunda för att
            det finns en hel rad problem. Det är problem som är av så grundläggande
            art att man utan tvekan kan säga att det behövs en hel del justeringar.
          </note>
          <note>
            I den officiella utvärdering som Utbildningsdepartementet svarat
            för ser det mest ut att vara frid och fröjd. Det verkar mest vara
            små finjusteringar som krävs för att komma till rätta med mindre
            skevheter.
          </note>
          <note>
            Men riktigt så enkel är verkligheten kanske inte.
          </note>
          <note>
            Främst är det utformningen av kurssystemet som har väckt kritik.
            Valet av en modell som bygger på ett antal gemensamma kurser i
            de s.k. kärnämnena är något som man kanske måste diskutera. Vi
            är tveksamma till att kursplanerna är desamma oberoende av i vilket
            program kursen förekommer, men därmed har jag inte sagt att det
            utan vidare måste skrotas. Jag tror att man ändå måste ta litet
            längre tid på sig att överväga detta. Som det nu är utsätts lågpresterande
            elever och lärare för en stor press, då alla elever ändå inte
            har förutsättningar att klara av kärnämnena, som det har visat
            sig ute i verkligheten. Det måste ändå finnas plats också för
            elever med kanske inte fullt så goda intellektuella förutsättningar
            som en del andra och för dem som har bristande studiemotivation
            i gymnasieskolan. Utvecklingen av pedagogiken kan förbättra situationen,
            men begåvning av annat slag måste också få ett större utrymme
            och värderas lika högt.
          </note>
          <note>
            När detta är sagt kan jag inte nog betona betydelsen av tillräckliga
            förkunskaper. Det har berörts av många här, och jag vill verkligen
            understryka detta.
          </note>
          <note>
            En av de saker som kanske blev fel när reformerna gjordes var
            att förändringarna i läroplanerna för grund- och gymnasieskolan
            genomfördes samtidigt.
          </note>
          <note>
            Kanske borde grundskolan ha kommit några år före och fått ett
            försprång för att man på det sättet lättare hade kunnat se till
            att eleverna hade de förkunskaper de behövde när de kom till gymnasiet.
            Utan tvekan har de inte det i dag, utan många saknar tillräckliga
            förkunskaper. Jag vill inte vara den som i första hand lastar
            lärarna för detta. Förutsättningarna har faktiskt blivit sämre
            på grund av de mycket stora nedskärningar som har skett i kommunerna.
            Under ett par års tid har 20 miljarder kronor tagits från kommunerna.
          </note>
          <note>
            Vi hörde här förut att barnomsorgen prioriteras.
          </note>
          <note>
            Vilka är det då som får betala för det? Det är väl äldreomsorgen
            och skolan. Man måste ju ta pengarna någonstans ifrån i kommunerna.
            Det har blivit större klasser, och färre lärare som kan ge stöd
            åt de elever som är svaga och även åt mellangruppen, vilket vi
            hörde redan under den hearing jag nämnde här förut.
          </note>
          <note>
            Att eleverna kommer med så olika förkunskaper till gymnasiet
            gör naturligtvis att det blir väldigt svårt att klara av de gränser
            som finns för betyget Godkänd.
          </note>
          <note>
            Det blir en nästan omöjlig uppgift för en del elever och för
            deras lärare att hjälpa dem fram till detta.
          </note>
          <note>
            Betygssystemet har också diskuterats. Man har nu kommit fram
            till att det kan fungera väldigt olika, t.ex.
          </note>
          <note>
            i olika Stockholmsskolor. Jag tror kanske inte att man skall
            hänga upp sig allt för mycket på att det står litet olika saker
            i beskrivningarna av vad som skall till för att uppnå ett betyg,
            t.ex. att ett antal böcker nämns.
          </note>
          <note>
            Det är ju inte det som ligger till grund för själva bedömningen
            sedan, utan det är en ganska ytlig sak. Att läsa ett par böcker
            - som det står i vissa skolors krav
          </note>
          <note>
            - bör man göra redan på låg- och mellanstadiet enligt mitt sätt
            att se.
          </note>
          <note>
            En faktor som under de senaste åren har påverkat utbildningen
            är den s.k. informationstekniken. Det är en trend som lär förstärkas
            i framtiden. Vi kristdemokrater ser positivt på de nya förutsättningar
            för innehåll, pedagogik och arbetssätt i skolan som IT skapar
          </note>
          <note>
            - inte minst när det gäller individualiseringen.
          </note>
          <note>
            Vi har tidigare i höst fått larmrapporter från Statistiska Centralbyrån
            som säger att knappt hälften av alla ungdomar har jobb sju år
            efter grundskolan. Detta kan jämföras med 1986 då sju av tio ungdomar
            var i samma situation. Då blev det ett förskräckligt liv omkring
            det. Men nu är det inte samma oro som det var på den tiden, och
            det tycker jag är oroväckande.
          </note>
          <note>
            Vi kristdemokrater har länge pläderat för ett lärlingssystem
            för att ge ungdomar möjlighet att få in en fot på arbetsmarknaden.
            Att utveckla detta tillsammans med näringslivet är en viktig åtgärd
            för att få ned ungdomsarbetslösheten. Vid en träff med Västsvenska
            Handelskammaren nyligen togs som ett gott exempel upp den verkstadsskola
            som SKF driver. Jag känner väl till den sedan förut, och där står
            det minsann inga platser tomma, utan där är det ständig kö.
          </note>
          <note>
            Mångdubbelt fler vill komma in än de som kan få det.
          </note>
          <note>
            Det samma gäller Volvos skola i Skövde. Vi skulle behöva mer
            av det slaget. En idé man hade på Västsvenska Handelskammaren
            var att man kanske från småföretags sida kunde gå ihop om något
            typ av skola som anknyter till flera mindre företag. Det kanske
            vore en idé för att få större variation i utbudet.
          </note>
          <note>
            Den lärlingsutbildning som nu finns har inte kunnat dra till
            sig så många elever. Jag talar nu inte om den som Ulf Melin nämnde,
            utan om den som har funnits på vissa program, främst de individuella.
            1996
          </note>
          <note>
            fanns det bara 25 lärlingar, medan det 1987 fanns ända upp till
            3 000 lärlingar. Det måste alltså ha skett en försämring. Man
            måste se till att reformera detta, och det verkar som att man
            är inne på ett lyckosamt spår som behöver utvecklas i stor utsträckning.
          </note>
          <note>
            När det gäller satsningen på vuxenstuderande har vi under det
            gångna året sett prov på ett märkligt bergochdalbaneförslag. Å
            ena sidan har regeringen haft storstilade planer på tusen och
            åter tusen nya platser, å andra sidan har den i nästa andetag
            meddelat kraftiga neddragningar på komvux och framför allt folkhögskolorna.
            Sedan aviseras att det i nästa runda skall byggas ut igen. Man
            kan fråga sig var helhetssynen och det långsiktiga tänkandet har
            funnits. Med gemensamma krafter lyckades vi dock i våras få regeringen
            att ta tillbaka en del av sina märkliga förslag, och därmed har
            det blivit en litet jämnare och mer genomtänkt takt i arbetet.
          </note>
          <note>
            Anledningen till att Kristdemokraterna har något lägre totalvolym
            än regeringen vad avser studieplatser på komvux är att de platser
            man hade tidigare inte kunnat fyllas upp. I höst är faktiskt 25
            % av platserna inte besatta. Som vi har hört är det ingen nysatsning
            som görs nu, utan ett varv till med ungefär samma
          </note>
          <note>
            60 000 platser. Dock är de inte längre tillfälliga, vilket är
            en fördel.
          </note>
          <note>
            Vi kristdemokrater har hela tiden velat betona de olika studiemodellernas
            kompletterande funktion. Vi ser värdet av att komvux, folkhögskolor
            respektive studieförbund och privata utbildningsföretag finns
            med som förmedlare av utbildning och kunskap. Dessa aktörer står
            för litet olika arbetsformer, och det är mycket värdefullt. Det
            är viktigt att det finns olika alternativ att välja mellan då
            livsvillkoren för den enskilde kan se så väldigt olika ut.
          </note>
          <note type="speaker">
            Anf. 172 AGNETA LUNDBERG (s):
          </note>
          <note>
            Herr talman! Jag börjar med att be om ursäkt för att jag inte
            fanns med i början av debatten. Jag satt fast i en hiss, men nu
            är jag här.
          </note>
          <note>
            Varför behöver vi kunskapslyft? Vi socialdemokrater anser att
            för att bevara och utveckla vår välfärd måste Sverige utvecklas
            som ett kunskapssamhälle. I
          </note>
          <note>
            dagens och morgondagens kunskapssamhälle är den mänskliga kompetensen
            den strategiska konkurrensfaktorn. I Sverige har vi valt att konkurrera
            med kompetens och inte med låga löner. För att Sverige skall fortsätta
            att utvecklas som ett kunskapssamhälle krävs omfattande satsningar
            på ett livslångt lärande som ger alla människor reella möjligheter
            att vidareutvecklas.
          </note>
          <note>
            Därför vill vi socialdemokrater göra den kraftfulla satsningen
            på vuxenutbildning. Det är en djupt ideologiskt satsning.
          </note>
          <note>
            Det livslånga lärandet är en demokratifråga. Ett kunskapslyft
            för alla är det främsta medlet att förhindra uppkomsten av ett
            tvåtredjedelssamhälle och lägga grunden för en god ekonomisk utveckling.
            Utbildningspolitiken är ett av de viktigaste och mest verksamma
            fördelningspolitiska instrumenten. Att göra det möjligt för alla
            människor att bli kunskapssamhällets vinnare är samtidigt att
            erbjuda möjligheten att höja den egna kompetensen.
          </note>
          <note>
            En god grund- och yrkesutbildning är rötterna till kunskapens
            träd. Hur rikt grenverket sedan skall utvecklas är till stor del
            beroende på vilken omfattning man får delta i återkommande utbildning
            och livslångt lärande. Samspelet mellan formell utbildning och
            lärande i arbetet och på fritiden är en god grund för en sådan
            utveckling.
          </note>
          <note>
            En förutsättning för att kompetenshöjande insatser skall leda
            till verklig utveckling i arbetslivet är att dessa går hand i
            hand med arbetsorganisatoriska förändringar som främjar lärande
            och kräver ny kompetens. Det handlar om en önskvärd maktförskjutning
            där framtidens arbetsplats kännetecknas av plattare organisation,
            mer inflytande och ansvar för dem som arbetar där, ett utvecklat
            lagarbete, bredare arbetsuppgifter osv. Än så länge utförs bara
            en del av alla arbeten på arbetsplatserna med en arbetsorganisation
            som möjliggör en kompetensutveckling i arbetet.
          </note>
          <note>
            Visionen om det goda arbetet är ännu ej förverkligad.
          </note>
          <note>
            Där den lärande organisationen praktiseras visar den sig vara
            mycket framgångsrik både för den anställde och för arbetsgivaren,
            såväl i offentlig som i privat sektor. Den ger ett naturligt och
            kontinuerligt intresse för kompetensutveckling och den skiljer
            inte deltagarna i processen från produktionen på det sätt som
            sker vid traditionell personalutbildning.
          </note>
          <note>
            Herr talman! Vid Kunskapslyftskommitténs senaste sammanträde
            redovisades en 55-årig longitudinal studie av svenska kvinnor
            och män med titel Återkommande utbildning, förvärvsliv och inkomster.
          </note>
          <note>
            Rapportens syfte är att studera den återkommande utbildningens
            betydelse för en population på 1 542
          </note>
          <note>
            personer som samtliga gick i årskurs tre i Malmö folkhögskolor
            och privata skolor under 1938.
          </note>
          <note>
            Den grundläggande och mycket viktiga erfarenhet vi kan få utifrån
            undersökningen är hur oerhört betydelsefull den sociala bakgrunden
            och den formella utbildningen är för den fortsatta livsutvecklingen.
            De individer som har det väl förspänt från barndomen har fortsättningsvis
            möjlighet att dra fördelar av detta.
          </note>
          <note>
            Redan från början är det stora skillnader mellan olika grupper,
            och under livets gång förstärks denna tendens. De grupper av individer
            som väljer att inte delta i återkommande utbildning karakteriseras
            främst av låg socialgruppstillhörighet, svag kognitiv förmåga
            och låg formell utbildningsnivå.
          </note>
          <note>
            Malmöundersökningen visar även de skillnader som föreligger mellan
            kvinnor och män. Kvinnor deltar i mindre utsträckning än männen
            i återkommande utbildning, både när det gäller den allmänna och
            när det gäller den yrkesinriktade återkommande utbildningen. Kvinnornas
            orsaker till att delta skiljer sig från männens i att deras deltagande
            i mindre utsträckning än männens är knutet till yrkeslivet.
          </note>
          <note>
            Det finns positiva samband kopplade till socioekonomisk ställning
            samt samband som visar att individer som deltagit i återkommande
            utbildning har bättre löneutveckling än dem som inte deltagit.
            Tendenserna gäller både den allmänna och den yrkesrelaterade återkommande
            utbildningen. För att få en ändring till stånd vad gäller tillkortakommanden
            och orättvisor krävs att åtgärderna är starkt riktade, så att
            de som fått minst får mest och att man känner att utbildning lönar
            sig för både individen och samhället.
          </note>
          <note>
            Rapporter från förberedelserna för att starta kunskapslyftet
            ger besked om att samtliga 288 kommuner har kommit in med en intresseanmälan
            för att få starta kunskapslyftet. Bristen verkar vara att önskemålen
            om resurser är större än ramen. Mot bakgrund av vad jag tidigare
            sagt är det mycket positivt att detta intresse finns, och min
            förhoppning är att man också målinriktat satsar på att nå dem
            som fått minst, att utbildningen får hög kvalitet med nya arbetssätt
            och arbetsformer och att vi får en möjlighet att utveckla vår
            vuxenutbildning.
          </note>
          <note>
            Ett nationellt kunskapslyft och ett livslångt lärande för alla
            kan låta som en ouppnåelig vision. Ingenting kan vara mer felaktigt.
            Det enda orealistiska är att föreställa sig att vårt land skall
            kunna fortsätta att vara ett välfärdssamhälle utan en sådan utveckling.
          </note>
          <note type="speaker">
            Anf. 173 ULF MELIN (m) replik:
          </note>
          <note>
            Herr talman! Jag skulle vilja ställa ett par konkreta frågor
            till Agneta Lundberg när det gäller det s.k.
          </note>
          <note>
            nationella kunskapslyftet, kring vilket Agneta Lundberg hade
            en del visioner. Vi hörde tidigare Ylva
          </note>
          <note>
            Johansson och Carl Tham göra kraftfulla attacker på
          </note>
          <note>
            Moderaterna i just den här frågan. Det var så att man trodde
            att båda två hade fått en adrenalinchock eller något liknande.
          </note>
          <note>
            Det talas om 100 000 platser. Enligt den statistik som finns
            i budgetpropositionen finns det innevarande budgetår 60 000 tillfälliga
            platser för vuxenutbildning inom kommunal vuxenutbildning, folkhögskola
            osv., men bara 40 000 är tagna i anspråk. Min konkreta fråga till
            Agneta Lundberg är: Hur skall ni skaffa fram de 60 000 resterande
            platserna? Var finns de? Det är precis som Britt-Marie Danestig-Olofsson
            nämnde tidigare: Detta är en ekonomisk bluff, eftersom man får
            sämre resurser från regeringen i den här frågan.
          </note>
          <note>
            Agneta Lundberg sitter ju med i Kommittén för kvalificerad yrkesutbildning.
            Därför känner hon väl till att vi har en stor brist på platser
            inom den kvalificerade yrkesutbildningen. Det finns en väldigt
            stor efterfrågan på platser, och man har en kvalitativt bra utbildning.
            Där räcker platserna inte till. Hade det inte varit en förnuftigare
            och klokare politik, Agneta
          </note>
          <note>
            Lundberg, att föra över platser från de 100 000 till de knappt
            3 700 som kommer att finnas för kvalificerad yrkesutbildning nästa
            år. Där vet vi att platserna förmodligen kommer att leda till
            arbete för väldigt många människor, människor som i dag är arbetslösa.
          </note>
          <note>
            Sedan skulle jag vilja säga något om gymnasieskolan. Tyvärr satt
            Agneta Lundberg fast i en hiss förut.
          </note>
          <note>
            Jag ber om ursäkt för att jag var litet ironisk över att hon
            inte var här. Jag tar tillbaka det och ber som sagt om ursäkt.
          </note>
          <note>
            Men regeringen sitter ju tyvärr också bokstavligen fast i en
            hiss. Jag skulle vilja fråga: Vad skall ske med gymnasieskolan?
            Kvaliteten på gymnasieskolan skall höjas, men på vilket sätt?
            Ylva Johansson var här förut i dag, men nu skulle jag vara tacksam
            om Agneta Lundberg kunde ge mig svar på den frågan.
          </note>
          <note type="speaker">
            Anf. 174 AGNETA LUNDBERG (s) replik:
          </note>
          <note>
            Herr talman! Jag kan börja med Ulf Melins fråga om KY-platserna.
            Jag är mycket medveten om att det finns behov av ytterligare platser,
            och ingen är gladare än jag över att de har rönt en sådan positiv
            uppmärksamhet. Jag är alldeles övertygad om och vet att regeringen
            följer den här utvecklingen och att man kommer att ta hänsyn till
            det behov som finns av KY-
          </note>
          <note>
            platser vid nästa tillfälle.
          </note>
          <note>
            Vad gäller platserna till kunskapslyftet tycker jag inte att
            vi skall börja sortera i timmar och platser.
          </note>
          <note>
            Kommunerna har ju varit väldigt positiva till att söka detta.
            Man söker, och sedan får man efter en förhandling en summa. Sedan
            får vi väl se. Det är min förhoppning att man också skall kunna
            använda de här platserna på ett mer flexibelt sätt och att man
            skall samordna väldigt mycket så att man får ut mer av resurserna.
            Det här tycker jag är ett av de mer spännande inslagen i kunskapslyftet:
            Hur kan vi få ut mer av resurserna?
          </note>
          <note>
            När det gäller kvaliteten i gymnasieskolan är en viktig sak att
            titta på hur vi skall få kvalitet i kärnämnena även för de elever
            som går de yrkesförberedande programmen. Där är det inte fråga
            om att vi skall sänka nivån. Det handlar om att vi bör se över
            stoff, arbetssätt och arbetsformer. Det är ju inte meningen att
            vissa program skall ha en nivå och andra program en annan.
          </note>
          <note type="speaker">
            Anf. 175 ULF MELIN (m) replik:
          </note>
          <note>
            Herr talman! Agneta Lundberg nämnde förut att kunskapslyftet
            var en ideologisk fråga, och det är det möjligt att det är. Men
            man får väl inte vara så bunden av ideologin - vilket jag upplever
            att Socialdemokraterna trots allt är - att man inte kan föra över
            platser från de 100 000 till de stackars 3 700 som rör just kvalificerad
            yrkesutbildning. Där vet vi ju att det finns ett faktiskt behov.
            Det andra är ju bara ett löst antagande.
          </note>
          <note>
            I dag finns det 60 000 tillfälliga platser för vuxenutbildning.
            Enligt den statistik som Agneta Lundbergs regering redovisar i
            budgetpropositionen är
          </note>
          <note>
            40 000 besatta. Det fattas alltså 20 000 platser i dag som inte
            är besatta. Jag har svårt att få den ekvationen att gå ihop. Försök
            tänka om litet grand, och för över platser. Det räcker inte med
            ett "Vi följer utvecklingen" etc., det är ju allmänt svammel.
            Se till att föra över platser i stället till kvalificerad yrkesutbildning,
            så kommer vi ganska snabbt att få ett resultat.
          </note>
          <note>
            Sedan har vi det Agneta Lundberg säger om gymnasieskolans kvalitet.
            Det är lika tomt prat som det
          </note>
          <note>
            Ylva Johansson kom med förut. Hon hade inget svar på frågan.
            Det enda ni har gjort för att så att säga höja kvaliteten i gymnasieskolan
            är att ni för det första ser till att man inte behöver vara behörig
            i engelska eller i svenska. Man kan alltså vara icke godkänd när
            man lämnar gymnasieskolan och ändå få komma vidare till högskolan.
            För det andra likställer man svenska med
          </note>
          <note>
            Svenska 2. Det kallar inte jag för kvalitetshöjande åtgärder.
            Det är kvalitetssänkande åtgärder.
          </note>
          <note>
            Det finns också en hel del andra saker som ni borde se över.
            Det gäller framför allt den arbetsplatsförlagda utbildningen som
            inte fungerar. Där måste man tänka till och försöka få bättre
            samverkan mellan skola och arbetsliv. Man får inte vara så rigid.
            Man måste ha ett mer flexibelt system, t.ex. en modern lärlingsutbildning,
            så att vi får kvalitet också när det gäller de yrkesförberedande
            programmen. Det gäller då yrkesämnena.
          </note>
          <note type="speaker">
            Anf. 176 AGNETA LUNDBERG (s) replik:
          </note>
          <note>
            Herr talman! Som jag ser det är det viktiga i den nya gymnasieskolan
            att vi får kvalitet i kärnämnena.
          </note>
          <note>
            Det är inte något svammel, utan det är oerhört mycket allvar
            i detta.
          </note>
          <note>
            När det sedan kvaliteten i de yrkesförberedande programmen i
            övrigt delar jag Ulf Melins uppfattning om vikten av APU. Jag
            har haft förmånen att leda en arbetsgrupp som har tittat på industriprogrammet.
          </note>
          <note>
            Även ungdomarna har sagt att det är mycket angeläget med APU.
            De riktar kritik mot att det inte fungerar så bra, men de säger
            att det är viktigt även om det inte fungerar bra.
          </note>
          <note>
            I arbetsgruppen har vi sagt att vi vill att det skall finnas
            en styrelse för de yrkesförberedande programmen, där parterna
            är i majoritet. Man bör där ta ett gemensamt ansvar för APU och
            även för utbildningen i övrigt.
          </note>
          <note>
            Den 17 december skall det genomföras en hearing, till vilken
            man har inbjudit många olika intressenter för att höra vad de
            tycker om de olika förslagen och om de har tillkommande synpunkter
            på hur vi skall kunna få en bättre kvalitet på t.ex. APU.
          </note>
          <note type="speaker">
            Anf. 177 INGRID NÄSLUND (kd) replik:
          </note>
          <note>
            Herr talman! Jag vill ta upp tråden om det livslånga lärandet.
            Jag har inga invändningar mot livslångt lärande. Jag tror att
            det är en nödvändighet som allesammans skriver under på. Utvecklingen
            av arbetslivet, med de byten av jobb som många människor i Sverige
            måste tänka sig att få göra under loppet av sitt yrkesliv, gör
            att det är nödvändigt att hela tiden lära nytt. Men det livslånga
            lärandet får inte bli en ersättning för det som man missade därför
            att den vanliga skolan inte kunde ge en det som man hade rätt
            att kräva. Det är det som är litet grand av mitt bekymmer i dag.
          </note>
          <note>
            Det har här talats om att så många i gymnasiet inte förmår nå
            upp till godkänd nivå. Som tidigare nämnts här beror det på att
            de kommer in i gymnasiet med för dåliga kunskaper. Redan när vi
            antog läroplanen pläderade jag mycket ivrigt för att man redan
            i ettan eller tvåan skulle ha den första kollen på om eleverna
            hänger med. Jag vet inte om man verkligen följer upp detta i grundskolan,
            men det är oerhört nödvändigt.
          </note>
          <note>
            Det som man förlorar på detta tidiga stadium får man lägga ned
            oerhört stor möda på att senare i livet ta igen.
          </note>
          <note>
            Som jag har sagt sviker vi nu grundskolan genom att den inte
            får tillräckligt med resurser. Det finns inte tillräckligt med
            stödlärare som på ett tidigt stadium kan ta itu med de brister
            som finns. Nu sitter man på gymnasiet och lär barn att läsa. Det
            kommer att behövas ett nytt kunskapslyft när nästa generation
            lämnar skolan, om vi inte nu åtgärdar skolans problem.
          </note>
          <note type="speaker">
            Anf. 178 AGNETA LUNDBERG (s) replik:
          </note>
          <note>
            Herr talman! Självklart upplever vi brister, och vi kan inte
            koncentrera oss enbart på en front. Vi måste naturligtvis se till
            att grundskolan klarar sitt uppdrag.
          </note>
          <note>
            Jag ser det som självklart - och det vet jag att de flesta lärare
            gör - att man ständigt följer elevernas utveckling, hur de lyckas
            och vilken nivå de ligger på.
          </note>
          <note>
            Jag tycker att det skulle vara allvarligt om lärarna inte gjorde
            det. Hur skulle de annars veta var eleven ligger t.ex. när de
            skall sätta betyg?
          </note>
          <note>
            Är man till yrket lärare, är det meningen att man skall lära
            ut någonting. Det handlar då också om att kolla upp om eleverna
            har förstått.
          </note>
          <note type="speaker">
            Anf. 179 INGRID NÄSLUND (kd) replik:
          </note>
          <note>
            Herr talman! Nu tycker jag nog att det blir litet förenklat här.
            Det är faktiskt inte så att alla som lämnar grundskolan i dag
            ens kan läsa. Vi hör att det kanske rör sig om att bortåt 10 %
            inte har den läskunskap som krävs för att de sedan skall kunna
            gå vidare och klara uppgifterna på gymnasiet. Då kan man verkligen
            fråga sig om kontrollen har varit så ingående som den hade behövt
            vara.
          </note>
          <note>
            Vi har från vår sida pläderat för att Skolverket skall ta sin
            tillsyns- och inspektörsuppgift också inom den vanliga skolan
            på större allvar. Vi vet att friskolorna år efter år utsätts för
            inspektioner, och jag har ingenting emot dem, men 98 % av våra
            barn går i den vanliga skolan. Det är oerhört viktigt att man
            där har en mera grundlig tillsyn, där uppfyllandet av skolans
            krav följs upp redan från andra klass. På detta sätt kan man hjälpa
            eleverna och se till att de får möjlighet att när de sedan går
            vidare nå upp till de krav som är inskrivna i kurs- och läroplaner.
          </note>
          <note>
            Detta försummar man grovt. Det är inte minst fråga om att man
            inte har tillräckligt med resurser. Hur kan man tro att man skall
            kunna upprätthålla kvaliteten när man skär ned så oerhört mycket?
            Kom inte med några fabler om att det går lika bra med mindre resurser,
            även om man inte alltid kan sätta likhetstecken mellan resurser
            och kvalitet!
          </note>
          <note type="speaker">
            Anf. 180 BRITT-MARIE DANESTIG-OLOFSSON (v):
          </note>
          <note>
            Herr talman! Jag ställde i mitt anförande en fråga till Agneta
            Lundberg om hur hon ser på gränsdragningsfrågorna i den uppsökande
            verksamheten. Vad kan räknas in i denna, och hur definieras den?
            Hur kommer den in i finansieringssystemet?
          </note>
          <note>
            Min andra fråga ställdes med anledning av det som Agneta Lundberg
            sade om att de som har minst skall få mest eller komma först.
            Någonting som oroar mig efter kontakterna med kommunerna är hur
            det går för de människor som inte har avslutat grundskolan eller
            som har avslutat grundskolan för ganska länge sedan eller med
            relativt svaga betyg. De behöver för att klara en gymnasiekompetens
            kanske repetera vissa moment och vissa kurser, speciellt i det
            som vi kallar kärnämnena.
          </note>
          <note>
            Jag vet att kommunerna har en lagstadgad skyldighet att anordna
            utbildning på grundskolenivå genom Grundvux, men hur kommer det
            här att gå till?
          </note>
          <note>
            Kommer också de här personerna att kunna inlemmas i detta system,
            eller kommer man att uppmana kommunerna att göra extrainsatser
            för dessa personer, som jag tror annars kan komma i kläm?
          </note>
          <note>
            Den tredje frågan gäller delegationen för kunskapslyftet. Det
            finns två potter: en kvalitetspott och en kvantitetspott. Jag
            har förstått att kvantitetspotten har samband med hur många arbetslösa
            som finns inom kommunen, men jag skulle gärna vilja att Agneta
            Lundberg berättade litet mer om efter vilka kriterier som man
            bedömer kvaliteten.
          </note>
          <note type="speaker">
            Anf. 181 AGNETA LUNDBERG (s):
          </note>
          <note>
            Herr talman! För att ta det sista först: Man är inte alldeles
            färdig med att bestämma hur de kriterierna skall se ut. Det finns
            en diskussion om att kanske
          </note>
          <note>
            50 % av resurserna skall fördelas med utgångspunkt i antalet
            arbetslösa utan gymnasieutbildning, men kriterierna för kvalitetsaspekten
            är inte fastlagda.
          </note>
          <note>
            När det sedan gäller personer som inte har en fullständig grundskoleutbildning
            eller som har en gammal sådan är det enda svar som jag kan ge
            att det är kommunernas ansvar att se till att de får den. Men
            självklart skall man kunna, om den studerande själv tror att det
            är möjligt, kombinera de bägge systemen.
          </note>
          <note>
            Det är viktigt att man då man får den här potten verkligen försöker
            nå de studerande som har fått minst.
          </note>
          <note>
            Jag är också oerhört intresserad av att hitta nya metoder både
            inom uppsökeriet och vad gäller var man bedriver undervisningen.
            Denna skall kanske inte ges i traditionella skolor, utan måhända
            skall en hel del ske på arbetsplatsen. Man skall vara flexibel
            också när det gäller lokalerna.
          </note>
          <note type="speaker">
            Anf. 182 BRITT-MARIE DANESTIG-OLOFSSON (v):
          </note>
          <note>
            Herr talman! Jag kan hålla med Agneta Lundberg om att det fordras
            mycket av kreativitet och fantasi för att göra någonting oerhört
            positivt av det här. Det är väl bra att vi experimenterar och
            hittar nya vägar.
          </note>
          <note>
            Men till syvende och sist är en av ambitionerna i hela den här
            satsningen på vuxenutbildning att få så många som möjligt att
            klara av en kompetens motsvarande treårigt gymnasium just i kärnämnena.
            Då fordras det längd på studietiden och det fordras mycket stöd.
          </note>
          <note>
            Jag är fortfarande oroad över dem som vi kan säga är korttidsutbildade.
            Jag ställer frågan en gång till:
          </note>
          <note>
            Vet Agneta Lundberg om regeringen kommer att försöka påverka
            kommunerna att göra några extrainsatser just för dessa människor?
          </note>
          <note type="speaker">
            Anf. 183 AGNETA LUNDBERG (s):
          </note>
          <note>
            Herr talman! Jag är också oroad för de korttidsutbildade. Det
            är ju därför vi har gjort den här satsningen.
          </note>
          <note>
            En viktig sak är att det finns en kontaktperson för varje region.
            Jag vet att de har varit ute i de olika regionerna ganska ofta
            redan nu, och man följer det här väldigt väl.
          </note>
          <note>
            Dessutom syns det också i de ansökningar som finns hur många
            man har begärt resurser för och hur man har tänkt bedriva det
            hela. Då är det lätt att få i gång en diskussion.
          </note>
          <note>
            Man ser om det här inte verkar gå bra, vilket jag betvivlar.
            Det är nämligen en stor utmaning för kommunerna att lyckas med
            det här. Det kommer ju inte kunskapslyft på kunskapslyft. Nu har
            kommunerna sin chans att utbilda sina invånare.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 2 (ett miljötekniskt institut)
          </note>
          <note>
            1. utskottet
          </note>
          <note>
            2. res. 1 i motsvarande del (mp)
          </note>
          <note>
            Votering:
          </note>
          <note>
            295 för utskottet
          </note>
          <note>
            15 för res. 1
          </note>
          <note>
            39 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 70 m, 22 c, 23 fp, 19 v, 14 kd
          </note>
          <note>
            För res. 1: 15 mp
          </note>
          <note>
            Frånvarande: 14 s, 10 m, 5 c, 3 fp, 3 v, 3 mp, 1 kd
          </note>
          <note>
            Mom. 4 (MIMER, det nationella nätverket för folkbildningsforskning)
          </note>
          <note>
            1. utskottet
          </note>
          <note>
            2. res. 1 i motsvarande del (mp)
          </note>
          <note>
            Votering:
          </note>
          <note>
            283 för utskottet
          </note>
          <note>
            15 för res. 1
          </note>
          <note>
            13 avstod
          </note>
          <note>
            38 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 71 m, 22 c, 23 fp, 6 v, 14 kd
          </note>
          <note>
            För res. 1: 15 mp
          </note>
          <note>
            Avstod: 13 v
          </note>
          <note>
            Frånvarande: 14 s, 9 m, 5 c, 3 fp, 3 v, 3 mp, 1 kd
          </note>
          <note>
            Mom. 7 (universitetsbegreppet)
          </note>
          <note>
            1. utskottet
          </note>
          <note>
            2. res. 2 i motsvarande del (m)
          </note>
          <note>
            3. res. 3 i motsvarande del (fp)
          </note>
          <note>
            Förberedande votering:
          </note>
          <note>
            73 för res. 2
          </note>
          <note>
            22 för res. 3
          </note>
          <note>
            215 avstod
          </note>
          <note>
            39 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            218 för utskottet
          </note>
          <note>
            72 för res. 2
          </note>
          <note>
            22 avstod
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 23 c, 19 v, 15 mp, 14 kd
          </note>
          <note>
            För res. 2: 71 m, 1 fp
          </note>
          <note>
            Avstod: 22 fp
          </note>
          <note>
            Frånvarande: 14 s, 9 m, 4 c, 3 fp, 3 v, 3 mp, 1 kd
          </note>
          <note>
            Mom. 9 (kvalitetsaspekter på en utbyggnad med fasta forskningsresurser)
          </note>
          <note>
            1. utskottet
          </note>
          <note>
            2. res. 5 i motsvarande del (m, fp, kd)
          </note>
          <note>
            Votering:
          </note>
          <note>
            204 för utskottet
          </note>
          <note>
            108 för res. 5
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 23 c, 19 v, 15 mp
          </note>
          <note>
            För res. 5: 71 m, 23 fp, 14 kd
          </note>
          <note>
            Frånvarande: 14 s, 9 m, 4 c, 3 fp, 3 v, 3 mp, 1 kd
          </note>
          <note>
            Mom. 10 (kvalificeringstrappa för högskolan)
          </note>
          <note>
            1. utskottet
          </note>
          <note>
            2. res. 4 i motsvarande del (c)
          </note>
          <note>
            Votering:
          </note>
          <note>
            289 för utskottet
          </note>
          <note>
            22 för res. 4
          </note>
          <note>
            38 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 71 m, 1 c, 23 fp, 18 v, 15 mp, 14
          </note>
          <note>
            kd
          </note>
          <note>
            För res. 4: 22 c
          </note>
          <note>
            Frånvarande: 14 s, 9 m, 4 c, 3 fp, 4 v, 3 mp, 1 kd
          </note>
          <note>
            Mom. 15 (forskningsenhet med miljöprofil)
          </note>
          <note>
            1. utskottet
          </note>
          <note>
            2. res. 1 i motsvarande del (mp)
          </note>
          <note>
            Votering:
          </note>
          <note>
            297 för utskottet
          </note>
          <note>
            15 för res. 1
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 71 m, 23 c, 23 fp, 19 v, 14 kd
          </note>
          <note>
            För res. 1: 15 mp
          </note>
          <note>
            Frånvarande: 14 s, 9 m, 4 c, 3 fp, 3 v, 3 mp, 1 kd
          </note>
          <note>
            Mom. 17 (principer för fördelning av forskningsresurser mellan
            mindre och medelstora högskolor)
          </note>
          <note>
            1. utskottet
          </note>
          <note>
            2. res. 7 (kd)
          </note>
          <note>
            Votering:
          </note>
          <note>
            230 för utskottet
          </note>
          <note>
            15 för res. 7
          </note>
          <note>
            66 avstod
          </note>
          <note>
            38 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 4 m, 23 c, 22 fp, 19 v, 15 mp
          </note>
          <note>
            För res. 7: 1 fp, 14 kd
          </note>
          <note>
            Avstod: 66 m
          </note>
          <note>
            Frånvarande: 14 s, 10 m, 4 c, 3 fp, 3 v, 3 mp, 1 kd
          </note>
          <note>
            Mom. 26 (lärarbrist)
          </note>
          <note>
            1. utskottet
          </note>
          <note>
            2. res. 9 i motsvarande del (v)
          </note>
          <note>
            3. res. 7 i motsvarande del (kd)
          </note>
          <note>
            Förberedande votering:
          </note>
          <note>
            24 för res. 9
          </note>
          <note>
            15 för res. 7
          </note>
          <note>
            272 avstod
          </note>
          <note>
            38 frånvarande
          </note>
          <note>
            Kammaren biträdde res. 9.
          </note>
          <note>
            Huvudvotering:
          </note>
          <note>
            278 för utskottet
          </note>
          <note>
            20 för res. 9
          </note>
          <note>
            14 avstod
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 70 m, 23 c, 23 fp, 15 mp
          </note>
          <note>
            För res. 9: 1 m, 19 v
          </note>
          <note>
            Avstod: 14 kd
          </note>
          <note>
            Frånvarande: 14 s, 9 m, 4 c, 3 fp, 3 v, 3 mp, 1 kd
          </note>
          <note>
            Mom. 27 (återinförande av kvalitetspremien)
          </note>
          <note>
            1. utskottet
          </note>
          <note>
            2. res. 5 i motsvarande del (m, fp, kd)
          </note>
          <note>
            Votering:
          </note>
          <note>
            204 för utskottet
          </note>
          <note>
            107 för res. 5
          </note>
          <note>
            1 avstod
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 23 c, 19 v, 15 mp
          </note>
          <note>
            För res. 5: 71 m, 23 fp, 13 kd
          </note>
          <note>
            Avstod: 1 kd
          </note>
          <note>
            Frånvarande: 14 s, 9 m, 4 c, 3 fp, 3 v, 3 mp, 1 kd
          </note>
          <note>
            Mom. 31 (statligt stöd till lärarutbildningen vid Rudolf Steinerhögskolan)
          </note>
          <note>
            1. utskottet
          </note>
          <note>
            2. res. 10 (s)
          </note>
          <note>
            Votering:
          </note>
          <note>
            163 för utskottet
          </note>
          <note>
            145 för res. 10
          </note>
          <note>
            2 avstod
          </note>
          <note>
            39 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 1 s, 71 m, 22 c, 23 fp, 19 v, 13 mp, 14
          </note>
          <note>
            kd
          </note>
          <note>
            För res. 10: 145 s
          </note>
          <note>
            Avstod: 2 mp
          </note>
          <note>
            Frånvarande: 15 s, 9 m, 5 c, 3 fp, 3 v, 3 mp, 1 kd
          </note>
          <note>
            Bodil Francke Ohlsson (mp) anmälde att hon avsett att rösta ja
            men markerats ha avstått från att rösta.
          </note>
          <note>
            Mom. 45 (åtgärder för att komma till rätta med läsoch skrivsvårigheter)
          </note>
          <note>
            1. utskottet
          </note>
          <note>
            2. res. 1 i motsvarande del (mp)
          </note>
          <note>
            Votering:
          </note>
          <note>
            296 för utskottet
          </note>
          <note>
            15 för res. 1
          </note>
          <note>
            1 avstod
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 71 m, 23 c, 22 fp, 19 v, 14 kd
          </note>
          <note>
            För res. 1: 15 mp
          </note>
          <note>
            Avstod: 1 fp
          </note>
          <note>
            Frånvarande: 14 s, 9 m, 4 c, 3 fp, 3 v, 3 mp, 1 kd
          </note>
          <note>
            Mom. 49 (resurstilldelningssystem i grundskolan)
          </note>
          <note>
            1. utskottet
          </note>
          <note>
            2. res. 7 i motsvarande del (kd)
          </note>
          <note>
            Votering:
          </note>
          <note>
            226 för utskottet
          </note>
          <note>
            14 för res. 7
          </note>
          <note>
            71 avstod
          </note>
          <note>
            38 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 23 c, 22 fp, 19 v, 15 mp
          </note>
          <note>
            För res. 7: 14 kd
          </note>
          <note>
            Avstod: 70 m, 1 fp
          </note>
          <note>
            Frånvarande: 14 s, 10 m, 4 c, 3 fp, 3 v, 3 mp, 1 kd
          </note>
          <note>
            Mom. 51 (utbyggnad av den kvalificerade yrkesutbildningen)
          </note>
          <note>
            1. utskottet
          </note>
          <note>
            2. res. 4 i motsvarande del (c)
          </note>
          <note>
            Votering:
          </note>
          <note>
            217 för utskottet
          </note>
          <note>
            23 för res. 4
          </note>
          <note>
            72 avstod
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 22 fp, 19 v, 15 mp, 14 kd
          </note>
          <note>
            För res. 4: 23 c
          </note>
          <note>
            Avstod: 71 m, 1 fp
          </note>
          <note>
            Frånvarande: 14 s, 9 m, 4 c, 3 fp, 3 v, 3 mp, 1 kd
          </note>
          <note>
            Mom. 58 (anslag under utgiftsområdet 16 Utbildning och universitetsforskning)
          </note>
          <note>
            1. utskottet
          </note>
          <note>
            2. res. 1 i motsvarande del (mp)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 59 (anslagsbelopp för budgetåren 1998 och
          </note>
          <note>
            1999)
          </note>
          <note>
            1. utskottet
          </note>
          <note>
            2. res. 1 i motsvarande del (mp)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 60 (återförande till staten av myndighetskapital hos lärosätena)
          </note>
          <note>
            1. utskottet
          </note>
          <note>
            2. res. 3 (fp)
          </note>
          <note>
            Votering:
          </note>
          <note>
            217 för utskottet
          </note>
          <note>
            22 för res. 3
          </note>
          <note>
            72 avstod
          </note>
          <note>
            38 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 23 c, 1 fp, 19 v, 13 mp, 14 kd
          </note>
          <note>
            För res. 3: 22 fp
          </note>
          <note>
            Avstod: 71 m, 1 mp
          </note>
          <note>
            Frånvarande: 14 s, 9 m, 4 c, 3 fp, 3 v, 4 mp, 1 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            8 § Anslag till studiestöd
          </note>
          <note>
            Föredrogs
          </note>
          <note>
            Utbildningsutskottets betänkande 1996/97:UbU2
          </note>
          <note>
            Anslag till studiestöd (prop. 1996/97:1 delvis)
          </note>
          <note type="speaker">
            Anf. 184 ULF KRISTERSSON (m):
          </note>
          <note>
            Herr talman! Insikten att Sveriges långsiktiga konkurrenskraft
            alltmer bygger på kunskap och kompetens leder mycket ofta i den
            politiska debatten till ett ytligt resonemang om kompetensutveckling.
            Ganska många människor önskar nu se att den gamla modellens materiella
            omfördelningspolitik nu snabbt skall överföras till det samhälle
            som inte så mycket handlar om att fördela pengar och materiella
            ting som om att fördela kunskap och kompetens.
          </note>
          <note>
            Om det förra projektet var att rättvist fördela de frukter som
            kom efter en långvarig och hög tillväxt till de många människor
            som inget hade, så är det nya projektet att få människor att investera
            i sin egen kunskap. Det låter sig inte alls lika lätt göras av
            politiker som i det förra. Resonemang om rätt till kompetens antyder
            ofta att vi har litet fel utgångspunkt när vi talar om detta.
            Det ger ingenting som vi kan fördela på det sätt som vi önskar.
            Det här är någonting som människor kan förkovra sig och investera
            i, lära sig och utveckla sig själva med.
          </note>
          <note>
            På lång sikt är utbildningens kvalitet och bredd helt avgörande
            för Sverige. På kort sikt tror jag inte alls att våra möjligheter
            att göra så dramatiska insatser är särskilt goda. Det blir väldigt
            ofta totalt sett någonting vi gör för att hantera akuta sysselsättningsproblem.
            Jag tycker att mycket i det betänkande som vi har framför oss
            andas precis detta. Att stoppa in människor i utbildning, med
            aldrig så goda avsikter, kommer inte att lösa problemen.
          </note>
          <note>
            Vi spenderar stora resurser på det vi kallar kompetensutveckling.
            Vi fattar de lätta och kortsiktiga besluten i stället för de svåra
            och långsiktiga. När utbildning blir en sysselsättning och kunskapslyft
            manifesteras i ett planlöst utnyttjande av skola, högskola och
            universitet förbrukar vi större resurser än vi skapar.
          </note>
          <note>
            Livslångt lärande är ett personligt förhållningssätt.
          </note>
          <note>
            Det är inte en livslång promenad genom utbildningssatsningar
            som staten förser oss med.
          </note>
          <note>
            I lågkompetenssamhället kunde politiken göra stora insatser genom
            att tillhandahålla de infrastrukturer som vi behövde. Högkompetenssamhället
            ges inte alls ett meningsfullt innehåll bara därför att dessa
            blir dyrare och fler. Vi kan helt enkelt inte administrera fram
            dem.
          </note>
          <note>
            Jag har några punkter där jag tycker att betänkandet avviker
            bestämt från vad som skulle kunna vara en ansats till en långsiktig
            strategi.
          </note>
          <note>
            För det första tror jag att vi totalt sett har för få akademiker
            i Sverige, framför allt för få med långa avancerade examina.
          </note>
          <note>
            För det andra har vi en extrem koncentration av akademiker i
            offentlig sektor och därmed väldigt få akademiker i privat sektor.
          </note>
          <note>
            För det tredje har vi en lönebildningstradition i
          </note>
          <note>
            Sverige som under de senaste åren har sänkt det vi kallar för
            utbildningspremien ganska radikalt. Många traditionella akademiker
            har sett sin reallön sänkt med
          </note>
          <note>
            10-30 % från 1970 fram till 1990.
          </note>
          <note>
            För det fjärde är många av studenterna i Sverige äldre än studenter
            utomlands och drar ut på sina utbildningar längre tid än i andra
            länder.
          </note>
          <note>
            För det femte har vi, i takt med att den seriösa utbildningsdebatten
            mer och mer handlar om ett livslångt lärande, fått ett fundamentalt
            problem i det att vi inte har några institutioner eller traditioner
            som hjälper människor in och ut i lärande på det sätt som det
            kommer att behövas. Enskilda människor kommer inte att ha råd
            att lösa detta själva. Staten har inte, som vi alla vet, råd att
            fixa det åt oss.
          </note>
          <note>
            För det sjätte har koncentrationen i debatten på bidragsformer
            och system förvrängt synen på utbildning som någonting som i grund
            och botten är en personlig investering, inte i den krassa simpla
            ekonomiska meningen utan en investering i sitt eget kunnande,
            något som ger någonting tillbaka och som inte i första hand går
            att besluta fram här i riksdagen.
          </note>
          <note>
            Jag tror att det är de långsiktiga frågorna som vi i grund och
            botten måste koncentrera oss på. Med all respekt för kortsiktiga
            försök tror jag att de är dömda att misslyckas.
          </note>
          <note>
            Konsekvenserna av våra budgetförslag när det gäller kortsiktiga
            förändringar för utlandsstudenter, natur- och teknikutbildningar
            och basutbildningar finns beskrivna i ett särskilt yttrande. Det
            vill jag peka på är det långsiktiga behovet av ett system för
            livslångt lärande som tar själva utgångspunkten i att kunskap
            är någonting som var och en förkovrar sig och investerar i. Det
            kan vi möjligen ge förutsättningar för här, men vi kommer inte
            att kunna fatta beslut om det i dag.
          </note>
          <note>
            Därmed ber jag att få yrka bifall till reservation 1.
          </note>
          <note type="speaker">
            Anf. 185 KARIN ISRAELSSON (c):
          </note>
          <note>
            Herr talman! Ett studiestöd som medger att alla som så önskar
            skall kunna bedriva högskolestudier utan en alltför tung skuldbelastning
            i det fortsatta yrkeslivet borde vara målet för det förslag som
            regeringen håller på att utarbeta när nu remisserna har samlats
            efter utredningen om ett sammanhållet studiestöd. Centern har
            tidigare presenterat ett förslag i den riktningen. Förhoppningarna
            på ett stabilt studiestödssystem finns fortfarande hos Centerpartiet.
            Vi önskar dessutom ett stödsystem där studenterna får sina studiestöd
            i sådan tid att de slipper skuldsätta sig de första månaderna
            av studieperioden. Roland Larsson har i en motion visat på de
            problem som uppstår i dagens studiestödssystem på det området.
            Vi skall noga följa vad som sker när nu utskottet lovat att CSN
          </note>
          <note>
            skall klarar detta inför nästkommande termin.
          </note>
          <note>
            I dag saknas grundkunskaper hos stora delar av befolkningen.
            Ca 1,5 miljoner människor i vårt land i åldern 16-65 år har endast
            genomgått folk- eller grundskoleutbildning. En stor del av dessa
            människor saknar även funktionella kunskaper i svenska, matematik,
            engelska och naturvetenskap. En särskild utsatt grupp i detta
            hänseende är våra invandrare.
          </note>
          <note>
            Ytterligare en miljon vuxna saknar utbildning motsvarande kärnämnena
            svenska, engelska, matematik och samhällskunskap på gymnasienivå.
            Övergångsfrekvensen från gymnasieskolan till högskolan är i dag
            för låg. Trots detta står sig Sverige väl i jämförelse med andra
            länder när det gäller lägre utbildningsnivåer. Vilka hinder finns
            det då som gör att inte fler söker sig till vidareutbildning inom
            högskolans ram?
          </note>
          <note>
            När man studerar rekryteringsförhållanden finner man också stora
            skillnader mellan olika socialgrupper. De som har mest utbildning
            är också den grupp som får störst del av vidareutbildning som
            bedrivs i arbetslivet. Detta innebär att vi inte tar till vara
            alla människors möjlighet till kompetensutveckling.
          </note>
          <note>
            Många människor upptäcker först efter några år i arbetslivet
            att deras utbildning är otillräcklig. Man har familj och försörjningsansvar.
            Ordinarie studiestöd är inte tillräckligt för att trygga försörjningsbehovet.
          </note>
          <note>
            Skulle det finnas ett sådant studiestödssystem som kunde täcka
            de behov man har, skulle även fortsatta studier vara tänkbara.
            Studieorten behöver ju med nuvarande och kommande teknik inte
            längre betyda så mycket, då delar av utbildningen kan ske på hemmaplan
            med kortare eller längre perioder vid högskolan.
          </note>
          <note>
            För många som varit yrkesverksamma en längre period saknas alltså
            ekonomiska möjligheter, som man ser det, att höja sin kompetens
            genom högre studier. Vi talar ju ofta som politiker om behovet
            av kompetenshöjning för att kunna följa arbetslivets nya krav
            och förutsättningar. Men de senaste årens utveckling har visat
            på brister i den tänkta positiva utvecklingen.
          </note>
          <note>
            Morgondagens stora studiesatsning måste avhjälpa den snedrekrytering
            vi har till högre studier. Där måste även de med den lägsta utbildningen
            kunna finna möjligheter till kunskapsinhämtning. Vi anser därför
            från Centerns sida att det finns starka skäl för att utveckla
            nya tankegångar runt ett studiestödssystem lämpat för de krav
            som ställs i dag. Lönesystemet borde kunna ställas om så att det
            där skapas utrymme för utbildning och kompetensutveckling. Det
            är alltid lönande för ett företag att arbetskraftens kunskaper
            ökar.
          </note>
          <note>
            Centern anser därför att en del av löneutrymmet skall kunna avsättas
            på ett utbildningskonto eller till en kompetensförsäkring. Här
            borde både facket och arbetsgivaren med en stimulans från staten
            kunna medverka. Statens roll bör vara att denna avsättning blir
            skattemässigt gynnad. För företagen innebär det att de är med
            och finansierar och förfogar över den del de finansierar. För
            den enskilde innebär det en möjlighet att förfoga över detta löneutrymme
            som en enskild avsättning.
          </note>
          <note>
            Detta förslag borde kunna stimulera till en avhållsam löneutveckling.
            Systemet förutsätter dock samarbete och samförstånd där arbetsmarknadens
            parter får ett stort ansvar för att dessa medel finns avsatta.
          </note>
          <note>
            Det finns många former för en framtida utbildning som man kan
            lyfta fram för att möjliggöra en ökad kompetensutveckling. En
            modell är s.k. öppna universitet, som prövas med stor framgång
            i Finland.
          </note>
          <note>
            Med blygsamma avgifter har många människor lyckats ta del av
            det öppna universitetets erbjudanden.
          </note>
          <note>
            Flera sådana universitet borde finnas i vårt land.
          </note>
          <note>
            Satsningen på de små högskolorna ger också ökade förutsättningar
            för många att delta i högskolestudier.
          </note>
          <note>
            Flexibla studiesystem kan även ge andra förutsättningar. Yrkeshögskola
            och lärlingsutbildning är andra komplement som bör kunna få utvecklas.
          </note>
          <note>
            Alltfler satsningar görs för att stimulera till att starta egna
            företag. Att utbilda sig i entreprenörskap bör i allt större utsträckning
            ingå i våra universitetsoch högskoleutbud. Många universitet prövar
            detta med stor framgång. Jag kan bara nämna Luleå tekniska högskola
            som på detta sätt bidragit med att utbilda människor som passar
            den lokala arbetsmarknaden.
          </note>
          <note>
            Jag vill med detta, herr talman, yrka bifall till
          </note>
          <note>
            Centerns reservation nr 6.
          </note>
          <note type="speaker">
            Anf. 186 OLA STRÖM (fp):
          </note>
          <note>
            Herr talman! Att komma till rätta med den sociala snedrekryteringen
            har varit en av huvuduppgifterna för alla studiemedelssystem som
            vi har haft i Sverige hittills, ända sedan det första, 1965. Frånsett
            det första studiemedelssystemet har de varit föga framgångsrika,
            får man säga. Jag och Folkpartiet tror att mycket talar för att
            orsakerna till den sociala snedrekryteringen grundläggs betydligt
            tidigare.
          </note>
          <note>
            Ett syfte med gymnasiereformen var bl.a. att göra gymnasieprogrammen
            högskolemässiga. Emellertid har de högre kraven i gymnasieskolan
            inneburit problem för de elever som inte har haft tillräckliga
            baskunskaper med sig från grundskolan. Slutsatsen utifrån det
            resonemanget och många andra konstateranden är ju att för att
            komma åt den sociala snedrekryteringen till högre utbildning måste
            man i första hand rikta in sig på kvalitetsarbete i grundskolan
            och gymnasieskolan och kanske inte tro att det är högre bidragsnivåer
            som hela tiden kommer att hjälpa.
          </note>
          <note>
            Folkpartiet har bl.a., vilket vi har tagit fram tidigare i debatten,
            föreslagit att vi inför en obligatorisk tioårig grundskola med
            start vid sexårsåldern och att det pedagogiska inslaget i förskolan
            skall kunna öka.
          </note>
          <note>
            Det skulle kunna skapa bättre förutsättningar för de barn som
            inte får tillräcklig stimulans hemifrån, alltså de barn som när
            de sedan växer upp i mindre grad än barn från hem med studietradition
            väljer högre utbildning.
          </note>
          <note>
            Utbildning är normalt sett lönsam för både individen och samhället.
            Det är därför rimligt att risktagandet delas mellan stat och individ.
            För att det livslånga lärandet skall kunna bli verklighet krävs
            att studiestödet anpassas efter de krav på kontinuerlig kompetenshöjning
            och kompletterande utbildning som nu är en realitet i arbetslivet.
          </note>
          <note>
            Betydelsen av högre utbildning och forskning blir allt tydligare
            och kunskap en allt viktigare faktor för länders konkurrenskraft
            och därmed för befolkningens möjligheter att öka eller behålla
            det välfärdssystem vi tycker är rimligt. Även genom internationaliseringen
            och informationsteknikens genombrott förändras de villkor som
            hittills gällt för Sverige som kunskapsnation.
          </note>
          <note>
            Kunskap och kompetens måste prioriteras och premieras. Arbetsmarknadspolitik
            och trygghetssystem har inte alltid de inbyggda drivkrafter till
            arbete och utbildning som en sund ekonomi kräver. Det finns också
            ett allmänt värde i en hög utbildningsnivå med stor bredd i befolkningen.
            Kunskap ger bl.a. större förmåga att ta till sig och värdera information.
            Bildning är också nyckeln till ett bredare kultur- och själsliv.
            Värdet av att kunna läsa och förstå en dagstidning, hinna med
            att läsa textade TV-program eller förmåga att kunna läsa en sagobok
            för sina barn går naturligtvis inte att mäta i pengar, men har
            trots detta ett oerhört värde.
          </note>
          <note>
            Studiemedelssystemets funktion spelar stor roll för att detta
            skall kunna bli möjligt. Men nuvarande studiemedelssystem har
            en lång rad brister, därom råder bred politisk enighet. Höga räntenivåer
            och ofta låg återbetalningstakt kommer att leda till att alltfler
            inte kommer att hinna betala tillbaka sina studieskulder och dessa
            kommer att avskrivas vid 65 års ålder. Det här kommer att leda
            till att staten i framtiden, om ingen förändring görs, kommer
            att drabbas av avskrivningskostnader och budgetbelastningar i
            miljardklassen.
          </note>
          <note>
            Dessutom leder nuvarande system till ett oacceptabelt godtycke,
            eftersom somliga får sina studielån avskrivna och andra får återbetala
            sina lån fullt ut.
          </note>
          <note>
            Nuvarande samlade studiestöd är också behäftat med andra brister.
            Eftersom de ekonomiska villkoren varierar kraftigt mellan de olika
            studiestödssystemen uppstår ofta orättvisor mellan enskilda studenter.
          </note>
          <note>
            Studenter vid samma utbildning kan ha helt olika ekonomiska villkor
            för sina studier. Så får det naturligtvis inte vara.
          </note>
          <note>
            I juni i år överlämnade Studiemedelsutredningen sitt betänkande
            till regeringen. Utredningen föreslår ett mer generellt och sammanhållet
            studiemedelssystem. Jag och Folkpartiet tror att det kan bidra
            till att undanröja problemet med de hittillsvarande orättvisor
            som rått mellan olika studenter vad avser studiefinansieringen.
          </note>
          <note>
            Det är den enskildes motivation som i första hand skall avgöra
            valet av utbildning. Studiemedelssystemet måste vara ett medel
            för att denna studieambition skall kunna förverkligas. Utbildningssystemet
            får aldrig i första hand bli en arbetsmarknadsåtgärd för att kortsiktigt
            dölja en hög arbetslöshet, utan måste grundas på långsiktiga utbildningspolitiska
            mål, rättvisa och sunda incitament. För den enskilde måste valet
            att studera i största möjliga utsträckning byggas på motivation
            och fritt val.
          </note>
          <note>
            Det är utifrån den utgångspunkten som Folkpartiet när det gäller
            det här utgiftsområdet har en lägre ram.
          </note>
          <note>
            Vi avvisar stipendier vid genomgången basutbildning, vi avvisar
            vuxenstudiestödet vid genomgångna YTH-
          </note>
          <note>
            utbildningar och vi avvisar vuxenstudiestödet vid NT-
          </note>
          <note>
            utbildningar, allt sådant som med ekonomiska medel försöker få
            människor att genomgå viss utbildning. Vi tror att det i grunden
            är felaktiga incitament. Det måste vara den personliga motivationen
            och möjligheten på arbetsmarknaden som är avgörande för att man
            väljer en utbildning.
          </note>
          <note>
            Ett helt nytt system tror jag dessutom behövs för att människor
            skall kunna finansiera sin vidareutbildning. Ulf Kristersson var
            inne på det tidigare i den här debatten. Ett sådant system som
            man ibland kallar kompetenskonto ibland utbildningskonto innebär
            att människor skulle kunna ges en möjlighet att på gynnsamma villkor
            spara och låna pengar för att vidareutbilda sig. Den anställde
            skulle då kunna komplettera sin utbildning även på andra sätt
            än de som arbetsgivaren är beredd att räkna med som personalutbildning.
          </note>
          <note>
            Dessutom borde det nuvarande avdragsgilla pensionssparandet kunna
            breddas till ett pensions- och utvecklingssparande, där det blir
            möjligt att upp till en viss gräns ta ut pengar före pensioneringen
            för att t.ex. finansiera en utbildning. Människor mellan 30
          </note>
          <note>
            och 55 bör också ges möjlighet att låna av det allmänna pensionssystemet
            för att använda pengarna till kompetensutveckling eller för att
            kunna starta ett eget företag. Förslagsvis kan man få ta ut 60
            % av sin årslön. I gengäld reduceras ålderspensionen med motsvarande
            belopp. Den som har tagit ut ett pensionsår i förväg kan återvinna
            denna pensionsrätt antingen genom sparande i privat pensionsförsäkring
            eller genom ökade avgifter i det reformerade ATP-
          </note>
          <note>
            systemet.
          </note>
          <note>
            Det råder en rätt stor enighet om att kompetens- och utbildningskonto
            är något som är värt att prova, men i betänkandet avvisas förslaget
            mer eller mindre med att man avvaktar en utredning. Det är litet
            märkligt. Jag tycker nog ändå att man kan ha litet synpunkter
            på förslaget, även om man avvaktar en utredning. Det skall bli
            intressant att höra om Tomas
          </note>
          <note>
            Eneroth kan komma med några positiva besked vad gäller möjligheten
            att få se ett förslag om ett kompetens- och utbildningskonto på
            riksdagens bord.
          </note>
          <note>
            Herr talman! Jag vill med det yrka bifall till Folkpartiets förslag
            under mom. 8 och 11, som återfinns i reservation 2.
          </note>
          <note type="speaker">
            Anf. 187 BRITT-MARIE DANESTIG-OLOFSSON (v):
          </note>
          <note>
            Herr talman! De senaste årens utbildningssatsningar har inneburit
            att antalet studerande markant har ökat och därmed naturligtvis
            också antalet personer som får studiestöd i någon form. De administrativa
            problemen med att ha många olika former av studiestöd har blivit
            allt tydligare. Det är viktigt att den ökande tillgängligheten
            till studier på olika nivåer kombineras med möjligheter att finansiera
            studierna som är rättvisa, lättadministrerade och som ger god
            rekryteringseffekt.
          </note>
          <note>
            Enligt vår uppfattning bör de olika studiestödsformerna samordnas
            i ett enda sammanhållet studiestöd, ett studiestöd som är utformat
            så att det motverkar den sociala snedrekryteringen till högre
            utbildning och också underlättar för kvinnor att studera.
          </note>
          <note>
            Studiestödet är relaterat till andra förmåns- och trygghetssystem.
            Vi anser att dessa system i princip bör möta särskilda behov av
            olika slag. Ersättningsnivån i det nya studiestödet måste alltså
            vara sådan att det går att klara försörjningen på ett tillfredsställande
            sätt under studietiden utan andra bidrag. Vi vill därför höja
            ersättningsnivån och öka bidragsdelen i ett framtida studiestöd.
          </note>
          <note>
            Studerande med föräldraansvar bör kunna klara av ekonomin med
            studiestöd i kombination med barnbidrag och bostadsbidrag i de
            flesta familjesituationer. I
          </note>
          <note>
            likhet med arbetsgruppen bakom ensamföräldrarapporten anser jag
            att det mest träffsäkra medlet för att förbättra det ekonomiska
            stödet till ensamföräldrarna är en utökning av bostadsbidragssystemet.
          </note>
          <note>
            I det här sammanhanget vill jag ta upp en sak som är både orättvis
            och diskriminerande, nämligen att ensamstående studenter över
            29 år som inte har några barn i nuläget inte har rätt till bostadsbidrag.
            Deras levnadsomkostnader skiljer sig naturligtvis inte från andra
            yngre studenters. De befinner sig i samma situation, oavsett ålder.
          </note>
          <note>
            I dag behöver många barnfamiljer fylla ut studiestödet med socialbidrag,
            särskilt under sommarledigheten, eftersom studiestödet inte utbetalas
            då. På grund av den utbredda arbetslösheten är det svårt att hitta
            sommarjobb, både för dem som har barn och för dem som inte har
            barn. Om socialbidrag skall utbetalas till den som studerar är
            en fråga för varje enskild kommun att fatta beslut om. Praxis
            varierar också mellan olika kommuner. I en del får de studerande
            socialbidrag, och i andra anses de ligga utanför socialbidragssystemet
            och bedöms kunna försörja sig inom det studiebidragssystem som
            finns. Det här är en orättvisa. Det borde finnas en möjlighet
            att få kompletterande socialbidrag, så att ensamstående föräldrar
            med låga inkomster får reella ekonomiska möjligheter till utbildning
            och också en förbättrad levnadssituation.
          </note>
          <note>
            Som ett led i det s.k. nationella Kunskapslyftet kommer ett särskilt
            utbildningsbidrag för främst arbetslösa att införas den 1 juli
            1997. Det ligger i linje med vad Vänsterpartiet tidigare har föreslagit.
            Det särskilda utbildningsbidraget är av temporär karaktär och
            gäller fram till dess riksdagen har beslutat om ett nytt studiestödssystem.
            Vi är positiva till utbildningsbidraget som sådant men menar att
            stödet inte enbart får begränsas till ett studieår. En sådan tidsbegränsning
            gör det omöjligt för många korttidsutbildade och studieovana att
            uppnå en kompetensnivå motsvarande treårigt gymnasium. Att fortsätta
            studierna enbart med svux eller svuxa är för många familjeförsörjare
            helt omöjligt.
          </note>
          <note>
            Nu har regeringen aviserat att man under 1997
          </note>
          <note>
            kommer att lägga fram en proposition om ett nytt studiestödssystem.
            Jag förutsätter att förslaget läggs fram så tidigt att det nya
            studiestödssystemet kan träda i kraft den 1 juli 1998. Om inte
            det sker kommer vi att lägga fram förslag om rätt för den som
            beviljats särskilt utbildningsbidrag under 1997 att erhålla stödet
            under hela den studietid som krävs för att uppnå avsedd kompetens.
            Jag är rädd för att vi annars kommer att få en stor mängd studieavbrott,
            vilket skulle vara synnerligen olyckligt.
          </note>
          <note>
            Med detta yrkar jag bifall till Vänsterpartiets reservation 3
            under mom. 8 och 9.
          </note>
          <note type="speaker">
            Anf. 188 EWA LARSSON (mp):
          </note>
          <note>
            Herr talman! Jag delar Ola Ströms uppfattning att den sociala
            snedrekryteringen börjar betydligt tidigare än i skolan. Jag skulle
            vilja säga att man redan på barnavårdscentralen kan se vartåt
            det kan barka hän vad gäller ett barns framtida möjligheter. Men
            nu är det studiestödet vi skall ta upp.
          </note>
          <note>
            Mätt med traditionella mått, ur ett internationellt perspektiv,
            är Sverige ett välutbildat land. Expansionen av eftergymnasial
            utbildning under 60-talet, utbyggnaden av gymnasieutbildningen
            under 80-talet och återkommande vuxenutbildningsinsatser samt
            den pågående kraftfulla expansionen av högskoleutbildningen är
            faktorer som påverkar resultatet vid sådana traditionella mätningar.
          </note>
          <note>
            Men det finns också en annan verklighet. Studiestödsutredningen
            skriver:
          </note>
          <note>
            "Trots utbildningssatsningarna har dock utbildningsklyftorna
            närmast vuxit i och med ungdomsskolans expansion. År 1995 hade
            ca 27 % av landets befolkning mellan 24 och 65 år, eller 1,2 miljoner
            människor, en kortare utbildning än tvåårig gymnasieskola. Risken
            är att stora grupper lågutbildade slås ut från arbetsmarknaden
            om det inte ges goda möjligheter till fortbildning och vidareutbildning."
          </note>
          <note>
            Själv skulle jag vilja uttrycka mig litet mer kraftfullt än utredningen.
            Jag skulle vilja säga att den sociala snedrekryteringen fortsätter
            att öka. Jag råkade gå på universitetet då den första låginkomstutredningen
            presenterades i början av 70-talet, och det var ett sådant drastiskt
            siffermaterial att utredaren fick svårigheter i sin pågående karriär.
            Alltmer pengar har sedan dess satsats på utbildning i Sverige,
            medan utbildningsklyftorna växer. Omfattande förändringar behövs
            för att bryta mönstret: högre bidrag, minskad skuldsättning och
            enklare system.
          </note>
          <note>
            Studiestödsutredningen tar också upp behovet av utbildning och
            utveckling utanför den reguljära utbildningen. Sådan kompetensutveckling,
            som det populärt brukar kallas, beskrivs i utredningen som en
            angelägenhet för i huvudsak arbetsgivare och arbetstagare. NUTEK
            konstaterar också i Näringslivets tillväxtförutsättningar till
            år 2010 "att en utveckling av humankapitalet, som är mindre rörligt
            än företag och kapital, ger en mer stabil konkurrensfördel än
            investeringar i det materiella kapitalet. Mycket tyder därför
            på att vi måste skapa och utnyttja komparativa fördelar framför
            allt vad gäller arbetskraftens utbildning och kompetens för att
            få en mer avancerad produktion."
          </note>
          <note>
            Ja, det finns många sätt att uttrycka behovet av mänsklig tillväxt
            på. Jag är besviken på att utbildningsutskottet inte uttrycker
            en egen positiv inställning till olika tankar som framförts i
            olika motioner om t.ex. framtida utbildningskonton. Man hänvisar
            motionärerna endast till Studiestödsutredningen och till kunskapslyftet.
          </note>
          <note>
            Jag måste säga att Studiestödsutredningens förutsättningar, herr
            talman, att just se över och föreslå ett samlat studiestöd minskades
            drastiskt när kravet var att göra det inom samma budget som i
            dag. Det finns nämligen mycket pengar att hämta inom arbetsmarknadspolitiken,
            där i dag reguljär utbildning finansieras. Men de pengarna kommer
            vi inte åt, trots att vi skulle vilja föreslå ett samlat stöd.
            Utredningen har nu försökt höja bidragsdelen av stödet så mycket
            att pengarna räcker till för att på så sätt minska de studerandes
            skuldbörda. Återbetalningen är som bekant det största problemet
            med dagens studiestödssystem. Men föreslagen återbetalningstakt
            är så hård att den kan verka avskräckande i sig. Det är ett problem
            som vi kommer att få hantera när regeringen lägger sitt förslag.
          </note>
          <note>
            När det gäller stimulansstipendier för dem som genomgår basutbildning
            på komvux i naturvetenskapliga och tekniska utbildningar är det
            tragiskt att den typen av medel måste till för att öka antalet
            sökande.
          </note>
          <note>
            Herr talman! Det borde i stället vara så att utbildningens innehåll
            bättre anpassades till dagens verklighet.
          </note>
          <note>
            Jag menar då inte mer datorer, utan kunskapens värde i sig.
          </note>
          <note>
            Naturorienterade utbildningar som t.ex. lockar med miljökunskap
            får många sökande att villigt plugga in kemiska formler, fysiska
            relationer och matematiska mysterier. För att inte tala om elteknisk
            linje, som lockar med kunskap om hur kärnkraften skall avvecklas.
            Det blir formligen rusning av kvinnor som vill. Det är bättre
            med morot än piska.
          </note>
          <note>
            Några gymnasieskolor är på gång med insikten om ungdomars kvalitativa
            helhetskrav. Jag tycker att vi skall lyfta fram så många exempel
            vi kan. Det behövs många positiva exempel. N-linjen på Kungsholmens
            gymnasium har t.ex. musik som specialämne. Och alla vet ju att
            musik och matematik hör ihop - eller hur?
          </note>
          <note>
            Svensk arkitektutbildning har tidigare rationaliserat bort bilden,
            men är nu på väg att ta den tillbaka till sitt hjärta.
          </note>
          <note>
            I det här resonemanget kan även det särskilda vuxenstudiestödet
            till YTH-utbildningarna hänföras.
          </note>
          <note>
            Att just den utbildningen skulle ha prioriterad ställning för
            den enskildes utvecklingsmöjligheter kan verkligen diskuteras.
            Det kan ses som en ren industrisubvention också. Vi tar upp den
            diskussionen också i Studiestödsutredningen, eftersom vi där föreslår
            ett samlat stöd.
          </note>
          <note>
            Herr talman! Jag vill också nämna de 9 000 högskoleplatser inom
            naturvetenskap och teknik som beslutats erhålla särskilt vuxenstudiestöd
            från våren
          </note>
          <note>
            1995. "Panik igen", skulle jag vilja kalla åtgärden.
          </note>
          <note>
            Vad görs i dag för att hjälpa utbildningsanordnarna att utveckla
            sin kvalitativa helhetssyn i utbildningen, så att intresset finns
            kvar för naturvetenskapliga och tekniska studier när de tre panikårens
            penningpåsestimulans är slut? Miljöpartiet vill gärna hjälpa till
            att sprida kunskap om båda hjärnhalvornas betydelse i kunskapssökandet
            inom alla fakulteter. Då har den gröna ekologiska och kulturella
            evolutionen större möjlighet att bli av. Och många hantverkare
            för att förverkliga Göran Perssons nyväckta kunskap om att miljö
            ger jobb kan komma framtida samhällsbyggen till godo.
          </note>
          <note>
            Jag och Miljöpartiet vill med skärpa påtala det fullkomligt idiotiska
            med att först ta bort barntillägget för svuxastuderande och sedan
            tillsätta en utredning.
          </note>
          <note>
            Jag vill passa på att säga det igen. Många har tvingats avbryta
            sina studier - studier som de så väl behövt.
          </note>
          <note>
            Det är en mycket odemokratisk politik som förs när man gör på
            det här sättet, därför att den enskilde individens egen planering
            undanrycks drastiskt. Först skulle vi naturligtvis ha utrett förutsättningarna
            för ett samlat studiefinansieringssystem och sedan föreslagit
            förändringarna. Den enskilde skulle då haft tid att planera sin
            egen ekonomi.
          </note>
          <note>
            Rent generellt kan sägas att det är rimligt att inte bedriva
            familjepolitik med studiestöd utan att familjepolitiken sköts
            via socialförsäkringen, och att arbetsmarknadspolitiken inte sysslar
            med reguljär utbildning utan att det överlåts till studiestödssystemet
            och utbildningsutskottet. Men vi måste gå varligt fram vid förändringar,
            ta tid på oss, så att alla delar i ett i dag mycket komplicerat
            system hänger med. Det skall inte vara så att förändringarna blir
            på bekostnad av de små.
          </note>
          <note>
            När det gäller de särskilda vuxenutbildningssatsningar som skall
            genomföras under fem år, med start nästa sommar, ser Miljöpartiet
            det som en akut parentes igen. Det är en parentes som inte har
            underlättat arbetet i Studiestödsutredningen, som just hade som
            målsättning att samla stödformerna. För att göra det möjligt för
            alla i reguljär utbildning att söka studiestöd behöver vi höga
            selektiva bidragsnivåer. Det har utredningen också föreslagit,
            men mer pengar, t.ex. från AMS, måste ingå för att i alla fall
            vi i Miljöpartiet skall bli helt nöjda. Koppla bort a-kassan från
            reguljär utbildning och ge i stället 100 % bidrag till dem som
            inte har genomgått nioårig grundutbildning! Ge 80 % bidrag för
            vanlig gymnasiekompetens!
          </note>
          <note>
            Det blir ett mer rättvist system, anpassat till dagens verklighet,
            där alltfler aldrig kommer in på arbetsmarknaden och en del har
            arbetslivserfarenheter med sig från andra länder som inte ger
            a-kassepoäng i
          </note>
          <note>
            Sverige.
          </note>
          <note>
            Regeringens föreslagna särskilda utbildningsbidrag för grund-
            och gymnasiestudier skall motsvara arbetslöshetsersättningen eller
            kontant arbetsmarknadsstöd. Det innebär att beloppets storlek
            kan variera från 12 400 kr ned till 5 060 kr per månad. Det är
            en grymt stor skillnad. Och sedan gäller det bara studier i nio
            månader! Vad händer sedan? Ja, jag hoppas innerligt att ett nytt
            studiestödssystem då kan vara beslutat och finnas på plats, med
            en hög bidragsdel, så att t.ex. påbörjad gymnasieutbildning kan
            fullföljas.
          </note>
          <note>
            Jag och Miljöpartiet vill hellre ha en kvalitativ helhetslösning
            än en snabb, snuttifierad lösning. Trots att regeringen valt att
            snuttifiera de olika ekonomiska finansieringsformerna i flera
            olika kommittéer och föreslagit panikåtgärder under resans gång,
            hoppas vi ändå fortfarande på en helhetslösning.
          </note>
          <note>
            Till slut vill jag, herr talman, nämna att det i regeringsuppdraget
            till Studiestödsutredningen saknades ett område inom studiestödet,
            nämligen studiehjälpen.
          </note>
          <note>
            Det var en besvikelse för många. Skall det vara helhet så skall
            det. Det finns flera frågor att ställa sig där, t.ex. om kopplingen
            till barnbidraget, uteblivet bidrag under sommarmånader, extra
            tillägg och inackorderingstillägg.
          </note>
          <note>
            Det kan inte vara rimligt att den som är mellan 18
          </note>
          <note>
            och 20 år och inte kommer in på eftergymnasial utbildning eller
            högskola efter avslutad gymnasieutbildning, utan väljer att komplettera
            sina studier på komvux endast erhåller studiehjälp. En jämnårig
            som inte väljer att komplettera sina studier utan erhåller en
            kommunal ungdomspraktikplats får däremot drygt
          </note>
          <note>
            2 000 kr i månaden.
          </note>
          <note>
            Herr talman! Miljöpartiet yrkar därför att regeringen snarast
            tillsätter en utredning som kan utvärdera dagens studiehjälpssystem
            och föreslå förbättringar.
          </note>
          <note>
            Vi vet inte om regeringen kommer att ta till sig de skrivningar
            i Studiestödsutredningen där det talas om ökade möjligheter att
            söka studiemedel före 20-
          </note>
          <note>
            årsåldern, men vi hoppas naturligtvis på det.
          </note>
          <note>
            Utskottet väljer även här att inta en avvaktande hållning. Vi
            undrar nu om vi skall tolka det så att regeringen kommer med en
            reform utan att föreslå en utredning, men vi är inte riktigt säkra.
          </note>
          <note>
            Miljöpartiets linje i detta avseende är att inte avvakta. Jag
            yrkar därför bifall till reservation 5, mom.
          </note>
          <note>
            10.
          </note>
          <note type="speaker">
            Anf. 189 INGER DAVIDSON (kd):
          </note>
          <note>
            Herr talman! Nu har vi diskuterat utbildningsfrågor i snart tio
            timmar i sträck, och därför är risken stor att den här debatten
            inte blir någon egentlig debatt utan att det blir litet avslaget.
            Det är synd, därför att studiestödssystemet betyder väldigt mycket
            för många, både det som är i gång nu och det som vi hoppas skall
            komma.
          </note>
          <note>
            För att intresset för högre studier skall främjas maximalt måste
            studiestödssystemet vara utformat så att det uppfattas både som
            rimligt och som förutsägbart av presumtiva studenter. Dagens system,
            som leder till maximalt höga studieskulder, avskräcker många ungdomar,
            och särskilt de som kommer från studieovana hem är rädda för att
            påbörja en högre utbildning bara av den anledningen. Följden blir
            att själva utformningen av studiestödet ökar den sociala snedrekryteringen
            - någonting som Studiestödsutredningen också konstaterar.
          </note>
          <note>
            Ett av de viktigaste målen för studiestödsreformen måste därför
            vara att minska skuldsättningen, och där stöder vi förslaget om
            att öka bidragets andel av totalbeloppet, så att studenterna inte
            skall behöva ta så stora lån. Om en större del av subventionerna
            läggs på bidraget i stället för på lånedelen blir subventionssystemet
            tydligare. Den enskilde studentens lånebehov blir också mer förutsägbart
            liksom uppläggningen av återbetalningen.
          </note>
          <note>
            Ett i stort sett osubventionerat lån signalerar dessutom tydligt
            att lånet är en kompletterande finansieringskälla, som endast
            bör utnyttjas vid behov och användas med återhållsamhet. För övrigt
            anser vi kristdemokrater att det s.k. fribeloppet, dvs. det belopp
            som man får tjäna under ett år utan att bidraget minskas, borde
            höjas rejält eller avskaffas helt för att ge studenterna möjlighet
            att påverka sin ekonomi genom sidoinkomster.
          </note>
          <note>
            Det krävs också betydande reformer för att ett framtida studiestödssystem
            skall ge den enskilde studenten den ekonomiska och sociala trygghet
            som andra samhällsgrupper åtnjuter. Vid sjukdom, föräldraskap,
            vård av sjukt barn, arbetslöshet, etc. anses rätten till ekonomisk
            trygghet vara en självklarhet, men eftersom trygghetsförsäkringen
            ofta anknyter till anställningsförhållanden står studenterna utanför.
            För att ge studenter rätt till i princip samma grundtrygghet som
            förvärvsarbetande krävs att man upprättar generella system som
            även omfattar studenterna. Exempel på områden där studier inte
            kvalificerar för trygghet är pensionssystemet, föräldraförsäkringen
            och sjukförsäkringen. Vi har tidigare motionerat om en översyn
            av samtliga de här frågorna, och det kravet upprepar vi nu.
          </note>
          <note>
            Vi har också flera gånger tidigare utvecklat idén om personliga
            utbildningskonton som också flera andra har tagit upp. De skulle
            kunna användas för att vid återkommande tillfällen vidareutbilda
            sig och utveckla sin kompetens. Det kommer att bli nödvändigt
            för alla i framtiden. Finansieringen bör dock ske gemensamt av
            den enskilde individen, arbetsgivaren och staten. De belopp som
            genom förhandling förs upp på kontot skall berättiga till full
            avdragsrätt och skall bara kunna användas för just den individens
            egen kompetensutveckling. Genom att gemensamt ansvar och individuell
            drivkraft kombineras gynnas alla parter. Vi har utvecklat det
            här i ett särskilt yttrande som finns med i det betänkande som
            vi debatterar här.
          </note>
          <note>
            Men, herr talman, det räcker inte med att ha visioner om hur
            ett framtida studiesystem skulle kunna se ut. Det system vi har
            i dag har en rad brister som tyvärr drabbar dagens studenter och
            vuxenstuderande.
          </note>
          <note>
            Jag anser att studiefinansieringen är utbildningssatsningens
            akilleshäl. Det gäller inte minst osäkerheten om den framtida
            utformningen och det glapp som uppstår innan det nya systemet
            träder i kraft.
          </note>
          <note>
            Vi kristdemokrater anser att alla som studerar på en viss nivå
            inom utbildningsväsendet bör ha rätt till likvärdigt stöd. Följaktligen
            fortsätter vi att avvisa det särskilda studiestöd som enbart gäller
            gruppen vuxenstuderande inom högskolans naturvetenskapliga och
            tekniska utbildningar, NT-stödet. Det är inte bara djupt orättvist
            - det antyder också att regeringen betraktar andra utbildningar,
            t.ex. inom vård och undervisning, som mindre nyttiga. Det kan
            vi kristdemokrater inte ställa upp på. Trots den ganska stora
            satsningen vad gäller pengar på det här området har det heller
            inte blivit någon succé - platserna har inte gått att fylla.
          </note>
          <note>
            Speciella stipendier till studenter som genomgått basårsutbildning
            inom kommunal och statlig vuxenutbildning säger vi också nej till.
            Det är varken rättvist mot andra studenter eller ekonomiskt försvarbart
            i den statsfinansiella situation vi befinner oss i.
          </note>
          <note>
            Studiestödets utformning spelar en särskilt viktig roll för den
            som redan etablerat sig och bildat familj och alltså har ett försörjningsansvar
            för fler än sig själv. Det kan man inte frånsäga sig under studietiden.
          </note>
          <note>
            Sedan regeringen tog bort barntillägget i svuxa med kort varsel
            inför höstterminen 1995 tvingades många familjeförsörjare att
            omedelbart avbryta sina studier, som det i många fall krävts en
            verklig viljeansträngning för att påbörja. Många var ensamstående
            föräldrar, oftast kvinnor. Kristdemokraterna menar att det var
            helt fel att avskaffa barntillägget innan det nya studiestödet
            trätt i kraft och har hela tiden hävdat att det bör återinföras.
            Det kravet upprepar vi nu.
          </note>
          <note>
            Regeringen borde ha tagit lärdom av det som hände när barntillägget
            i svuxa togs bort. Det särskilda utbildningsbidraget skall nu
            ges på a-kassenivå på ett år, men hur resten av utbildningen skall
            finansieras är inte klarlagt. Det duger inte om man skall våga
            satsa på en treårig utbildning, särskilt inte om man är förälder.
          </note>
          <note>
            Jag yrkar bifall till reservation 4 under mom. 8.
          </note>
          <note type="speaker">
            Anf. 190 TOMAS ENEROTH (s):
          </note>
          <note>
            Herr talman! Jag skall börja med att yrka bifall till betänkandet
            i dess helhet, så är det gjort.
          </note>
          <note>
            Under dagens debatt har man flera gånger poängterat vikten av
            höjd utbildningsnivå och ökade möjligheter för fler att studera.
            Argumentationen för det behöver jag inte utveckla mer här i dag.
            Studiestödet är ju i det här sammanhanget en mycket viktig del
            i förverkligandet av utbildningspolitiken.
          </note>
          <note>
            Den kraftiga expansionen av den högre utbildningen, en ny kvalificerad
            yrkesutbildning och hela vuxenutbildningssatsningen förutsätter
            en fungerande studiefinansiering. Regeringens budgetförslag på
            studiestödsområdet är i det sammanhanget en tydlig spegling av
            vad som händer inom utbildningspolitikens område. Särskilt tydligt
            syns detta när det gäller införandet av det särskilda utbildningsbidraget,
            en studiefinansiering som ger vuxna arbetslösa mellan 25
          </note>
          <note>
            och 55 år möjligheter att studera upp till gymnasiekompetens
            på ersättning som motsvarar a-kassenivå.
          </note>
          <note>
            Det är givet att ett sådant generöst stöd ökar förutsättningarna
            för fler vuxna att studera. Betänkandet är i detta sammanhang
            lika väl som när det gäller övriga studiestödsområdet en viktig
            del av den samlade utbildningspolitiken.
          </note>
          <note>
            Oppositionen har ju som bekant avvikande uppfattningar i en del
            frågor. De redovisas i särskilda yttranden och i reservationer.
            Jag tänker här beröra en del av de frågor som tas upp i betänkandet,
            men jag tänker också avslutningsvis mer allmänt beröra studiestödssystemet
            mot bakgrund av den reformering som nu står för dörren.
          </note>
          <note>
            I början av betänkandet upprepar fyra partier sina tidigare ställningstaganden
            att stipendiet vid basårsutbildningar skall bort. Det ger en besparing
            på 40
          </note>
          <note>
            miljoner kronor, men det innebär också en risk att färre väljer
            naturvetenskapliga och tekniska utbildningar, och det är det perspektivet
            vi vidhåller.
          </note>
          <note>
            Vi ägnar ju mycket tid och kraft åt att i andra sammanhang diskutera
            olika åtgärder för att öka intresset för NT-studier. Genom att
            ge möjligheter till basårsstudier även på komvux ökar ju rekryteringsmöjligheterna,
            och med det stipendium som ges efter avslutad utbildning ges en
            stimulans som i stort sett motsvarar den avskrivning på studielånet
            som basårsstuderande på högskolorna faktiskt får. Samma argumentation
            - om vikten av att öka intresset för naturvetenskapliga och tekniska
            studier - kan ju föras när det gäller NT-svux, och det står inte
            i motsats till andra insatser, Ewa Larsson. Det är givetvis nödvändigt
            också med pedagogiskt utvecklingsarbete och motivering.
          </note>
          <note>
            Under anslaget Studiemedel är det inte så stora skillnader mellan
            de olika partiernas förslag, men
          </note>
          <note>
            Kristdemokraterna har ju en annan uppfattning än utskottsmajoriteten.
            Här vill man minska anslaget med 1,6 miljarder kronor på ett mycket
            anmärkningsvärt sätt. Över 500 miljoner skall sparas in genom
            ökade krav på studietakten redan nu i budgeten. Studiestödsutredningen
            föreslog en del förändringar när det gäller ökade krav på studietakten,
            och det gav en besparing på 160 miljoner kronor om året. Redan
            de förslagen har kritiserats mycket hårt i remissomgången just
            för att de anses slå mycket hårt mot just de studenter som kommer
            från hem med dålig studietradition. Hur skall då Kristdemokraterna
            kunna ta hem över 500 miljoner på det här området? Vilka effekter
            kommer det att få? Inger Davidson sade ju att hon vill värna dem
            som kommer från studiesvaga hem. Jag är mycket nyfiken på hur
            en halv miljards besparing på det här området kommer att slå.
          </note>
          <note>
            Lika nyfiken är jag på Kristdemokraternas andra besparing på
            detta område, där över 700 miljoner skall sparas in genom att
            man inför en lånedel i utbildningsbidraget. Hur når man den volymen?
            Och skall det gälla även doktorander som har utbildningsbidrag
            eller det särskilda utbildningsbidraget för vuxenstuderande? Om
            det inte skall det, varför skall då bara de som går arbetsmarknadsutbildning
            drabbas?
          </note>
          <note>
            Samma resonemang och samma argumentation gäller även de andra
            partier som gjort motsvarande besparing på arbetsmarknadspolitikens
            område.
          </note>
          <note>
            Det särskilda utbildningsbidraget införs ju med start i juli
            1997, och det ger goda förutsättningar för en bra rekrytering
            till de utbildningsinsatser som vi nu skall genomföra.
          </note>
          <note>
            Det faktum att konstruktionen enkelt låter sig kombineras med
            arbetsmarknadspolitiskt stöd ger också ökade förutsättningar att
            kombinera de olika insatserna, där praktik kan varvas med studier.
            På det sättet ges utbildningen den flexibla och individanpassade
            utformning som så väl behövs.
          </note>
          <note>
            Samtidigt skall vi vara medvetna om att studiestödet endast tar
            bort en del av de hinder som vuxna har för att studera. Tidigare
            dåliga skolerfarenheter, för mycket traditionell pedagogik i vuxenutbildningen
            och en dålig flexibilitet i utbildningssystemet har i lika stor
            utsträckning varit hämmande för viljan att studera vidare hos
            många vuxna.
          </note>
          <note>
            Det studiestöd som nu införs, det särskilda vuxenstudiestödet,
            införs i avvaktan på det nya studiestödssystem som vi avser att
            införa.
          </note>
          <note>
            Avslutningsvis vill jag säga följande inför den kommande reformeringen
            av studiestödssystemet.
          </note>
          <note>
            Det studiestödssystem vi lever med i dag har sina fel och brister.
            Tydligast syns detta när man studerar skuldsituationen för högskolestudenter:
            stora skulder som aldrig kommer att betalas av och stora avskrivningskostnader
            för staten som konsekvens av ett mindre bra återbetalningssystem,
            för att nu vara snäll.
          </note>
          <note>
            Dessutom har vi en svåröverskådlig flora av studiefinansieringssystem
            för vuxna, som till skillnad från när de infördes inte längre
            har samma träffsäkerhet när det gäller målet att nå dem med störst
            utbildningsbehov. Det var mot den bakgrunden som Studiestödsutredningen
            tillsattes och utformade ett förslag till ett nytt, sammanhållet
            system.
          </note>
          <note>
            De flesta partier har i detta sammanhang passat på att skriva
            ganska omfattande motioner med anledning av budgetpropositionen.
            Det är i och för sig välkommet. Samtidigt är den formella hanteringen
            av frågan att remisstiden på utredningens betänkande precis är
            avslutad, att frågan nu bereds på departementet och att regeringen
            kommer att återkomma med en proposition under 1997. Detta begränsar
            i viss mån min handlingsfrihet i dagens debatt, men jag vill ändå
            ta upp några utgångspunkter som jag tror att vi måste ha med oss.
          </note>
          <note>
            När det för det första gäller Ola Ströms diskussion är det viktigt
            att ha klart för sig att studiestödssystemet inte kan lösa alla
            problem. I debatten om social snedrekrytering får man ibland intrycket
            att bara studiestödssystemet är tillräckligt generöst kan alla
            studera vidare. Jag tycker att Robert Erikssons utmärkta utredning
            om utbildning och socialt ursprung tydligt visar att det inte
            är så enkelt.
          </note>
          <note>
            Visst är studiestödet mycket viktigt, men minst lika viktigt
            är tillgången till utbildningsplatser, avståndet till högskolor
            eller vuxenutbildningsplatser, uppläggningen av utbildningen etc.
            Vuxenutbildningssatsningen är i det här sammanhanget ett tydligt
            exempel på hur vi med en kombination av ett bra studiestöd, en
            flexibel utformning och god tillgänglighet faktiskt kan nå dem
            med störst utbildningsbehov och också minska den sociala snedrekryteringen.
          </note>
          <note>
            För det andra är det oerhört viktigt att vi har ett tydligt studiestödssystem.
            Det skall så långt det är möjligt ge en klar bild av vilket stöd
            man är berättigad till och vilken skuldsättning det leder till.
            Ur det perspektivet är principen om ett sammanhållet system mycket
            viktig. Dagens mångfald skapar stora problem och osäkerhet om
            vilka regler som gäller. Dessutom ger ett sammanhållet stöd större
            förutsättningar för tydligare prioriteringar. Ett exempel på detta
            är det ställningstagande vi som var aktiva i utredningen gjorde
            om att tydligt prioritera höjd bidragsnivå för vuxna som vill
            läsa in grund- och gymnasienivå.
          </note>
          <note>
            För det tredje tror jag att principen om ett renodlat system
            är att föredra framför olika lapptäcksmodeller.
          </note>
          <note>
            Eftersom vi med stor sannolikhet kommer att vara studenter i
            någon mening vid flera tillfällen i livet blir det i längden ohållbart
            att bara därför byta bostadsstöds- eller familjestödssystem. En
            modell som inom studiestödssystemet bygger in olika behovsprövade
            tillägg leder osvikligen till en väg där inte bara taket utan
            även golvet i systemet ifrågasätts. Vi skulle därmed glida över
            i en mer europeisk modell, där föräldrars inkomster och frågan
            om man bor hemma hos sina föräldrar eller i egen lägenhet kommer
            att styra den studiefinansiering man får. För mig vore det ett
            kraftigt steg tillbaka.
          </note>
          <note>
            Det är inte frågan om man är student eller inte som avgör behovet
            av bostad, familjestöd eller andra ersättningar. Rimligtvis bör
            samhällets stödsystem i dessa sammanhang vara generella, inte
            selektiva.
          </note>
          <note>
            Till sist vill jag, med anledning av både Moderaternas reservationer
            och Ola Ströms vädjan, säga något om utbildningskonton. Jag har
            inget emot olika varianter av individuella eller kollektiva avtalslösningar
            som syftar till att ge ökade förutsättningar för kompetensutveckling,
            livslångt lärande eller hur vi nu skall uttrycka det. Kunskapslyftskommitténs
            expertgrupp har för bara någon vecka sedan presenterat en mycket
            bred genomgång av alla varianter av det här som redan finns på
            arbetsmarknaden, och jag kan försäkra att frågan är mycket aktuell
            inför arbetet med det kommande studiestödssystemet.
          </note>
          <note>
            Däremot är jag också helt övertygad om att ingen av dessa varianter
            av utbildningskonton kan ersätta ett generellt studiestödssystem.
            Arbetsmarknadens parter får mycket gärna finna lösningar - och
            det gör de i dag - på kompletterande studiefinansiering genom
            avtal, trygghetsfonder eller avtalsförsäkringar. Men jag inbillar
            mig inte att sådana lösningar kan klara behovet av tillfredsställande
            finansiering för grundläggande vuxenutbildning, särskilt inte
            för alla som står utanför arbetsmarknaden eller har så låg inkomst
            att det inte ges förutsättningar att fondera utbildningsmedel.
          </note>
          <note>
            Till skillnad från Folkpartiet, Centern och Kristdemokraterna
            innebär Moderaternas modell på det här området att vi faktiskt
            avskaffar vuxenstudiestödet och ersätter det helt och hållet med
            personliga konton.
          </note>
          <note>
            Moderaternas modell innebär att man hänvisar vuxna med stort
            behov av grundläggande utbildning till studier på fritiden - en
            milt uttryckt mycket tveksam väg att motverka de kunskapsklyftor
            som vi redan i dag ser inför det kommande kunskapssamhället.
          </note>
          <note>
            Vi socialdemokrater vill att Kunskapslyftet skall omfatta alla
            - att hela landet får en generellt höjd utbildningsnivå. För att
            vi skall nå detta mål krävs ett generellt studiestödssystem som
            möter dessa behov på ett betydligt bättre sätt än dagens system.
          </note>
          <note>
            Det var några utgångspunkter från min sida. Jag har all anledning
            att tro och misstänka att frågan om ett nytt studiestödssystem
            kommer att engagera oss vid åtskilliga tillfällen framöver.
          </note>
          <note type="speaker">
            Anf. 191 EWA LARSSON (mp) replik:
          </note>
          <note>
            Herr talman! Jag måste ha missat någonting när jag läste igenom
            betänkandet. Vem är det som har föreslagit att utbildningskonton
            skulle ersätta all studiefinansiering? Det har jag missat. Var
            står det?
          </note>
          <note>
            Sedan skulle jag önska att utbildningsutskottet hade uttryckt
            sig lika positivt i den här frågan som Tomas Eneroth gör.
          </note>
          <note>
            Men: Anser Tomas Eneroth att de här olika, akuta, snuttifierade
            parenteserna för olika nivåer inom NT-
          </note>
          <note>
            utbildning har underlättat Studiestödsutredningens arbete, eller
            har de möjligen försvårat det? Och ställer
          </note>
          <note>
            Socialdemokraterna nu upp på ett samlat stöd utifrån en helhetssyn
            på människan, eller skall vi fortsätta att ha det så här snuttifierat?
          </note>
          <note>
            Kommer ni att klara av att nå målet? Ja, det kan
          </note>
          <note>
            Tomas Eneroth inte svara på i dag. Men anser inte ni att det
            är osmakligt att man i dag har en inkomstskillnad på 7 000 kr
            i månaden för människor i samma utbildning, beroende på om de
            haft lyckan att hela tiden ha varit bosatta i Sverige, kunnat
            ha ett jobb och samla a-kassepoäng? Är inte det här osmakligt,
            Tomas Eneroth - 7 000 kr?
          </note>
          <note type="speaker">
            Anf. 192 TOMAS ENEROTH (s) replik:
          </note>
          <note>
            Herr talman! Jag börjar med första delen av Ewa
          </note>
          <note>
            Larssons fråga. Det här är inte något som föreslås i betänkandet,
            men i Moderaternas reservation står det ganska tydligt att man
            vill att ett system med utbildningskonto införs och ersätter vuxenstudiestödssystemet.
            Man hänvisar i stora delar vuxna människor med behov av grundläggande
            utbildning till att genomföra studier t.ex. på fritiden. Det är
            en modell som jag tycker är helt obegriplig med tanke på de utmaningar
            vi står inför och de en och en halv miljon människor i det här
            landet som redan har stora brister i grundläggande kunskaper.
          </note>
          <note>
            Det var den ena delen. När det sedan gäller arbetet i Studiestödsutredningen
            är svaret i viss mån ja - jag tycker att arbetet försvårades av
            de förändringar som gjordes efter hand. Jag hade givetvis önskat
            att man redan under den borgerliga regeringen eller ännu tidigare
            hade gjort en bred utredning. Men vi har ju den arbetstakt vi
            har i riksdagen.
          </note>
          <note>
            Det enda jag kan konstatera är att den slutsats vi kom till i
            utredningen - som Miljöpartiet ställer upp på, som Folkpartiet
            ställer upp på i stora delar och som alla övriga partier utom
            Moderaterna också ställer upp på - faktiskt ger ett mycket brett
            sammanhållet studiestöd där man utjämnar skillnaderna som är baserade
            på inkomstbortfallsprincipen och i stället ger ett bredare stöd
            till de människor som har störst utbildningsbehov.
          </note>
          <note type="speaker">
            Anf. 193 EWA LARSSON (mp) replik:
          </note>
          <note>
            Herr talman! Det var bra att höra. Då har jag inte missat någonting
            i det betänkande som vi diskuterar nu. Det känns bra.
          </note>
          <note>
            Jag frågade också om den helhetssyn på människan som vi eftersträvar.
            Jag vet att vi är många partier som verkligen önskar att vi når
            målet. Tror Tomas
          </note>
          <note>
            Eneroth att vi kommer att nå målet, eller kan de olika delreformer
            ni har infört under resans gång vara hinder? Kommer ni ge oss
            tillräckligt med tid för att vi skall klara av att göra det på
            ett riktigt bra sätt, eller måste det forceras fram så att vi
            tappar viktiga bitar på vägen?
          </note>
          <note type="speaker">
            Anf. 194 TOMAS ENEROTH (s) replik:
          </note>
          <note>
            Herr talman! Det är möjligt att jag missförstår
          </note>
          <note>
            Ewa Larsson, men jag tycker att det är underligt att å ena sidan
            säga att vi måste agera snabbt för att få ett brett sammanhållet
            system och å andra sidan, i andra repliken, begära att vi skall
            få litet mer tid för att få ett genomtänkt system.
          </note>
          <note>
            Jag tycker att det är oerhört viktigt att vi får ett brett sammanhållet
            studiestödssystem. Samtidigt får jag ändå medge att jag inte tror
            att det löser alla problem. Det är därför vi diskuterar utbildningskonto,
            t.ex. Det är givetvis så, att ett sammanhållet studiestödssystem
            inte löser alla behov av vidareutbildning och kompetensutveckling
            inom arbetslivet. En stor del av det ansvaret måste faktiskt andra
            än vi politiker ta, t.ex. arbetsmarknadens parter. Det stora systemet
            som löser alla problem tror jag inte på, men vi kommer en mycket
            bra bit på vägen om vi lyckas - låt säga genom ett förslag i riksdagen
            om ett sammanhållet studiestödssystem.
          </note>
          <note type="speaker">
            Anf. 195 BRITT-MARIE DANESTIG-OLOFSSON (v) replik:
          </note>
          <note>
            Herr talman! Jag tänker bara utnyttja en av mina repliker.
          </note>
          <note>
            Även studerande behöver ett mått av förutsägbarhet. Studiestödssystemet,
            som det har sett ut för vuxna, har innehållit en viss ryckighet.
            Det har varit svux och svuxa med och utan barntillägg och nu det
            särskilda utbildningsbidraget. Vi kommer kanske tillbaka till
            svuxa igen. Jag skulle vilja ställa en fråga om det som jag tog
            upp. Kommer socialdemokraterna att verka för att det presenteras
            ett nytt studiestödssystem som kan sättas i verket den 1 juli
            1998, så att vi inte får ytterligare ett brott? Om inte - kommer
            man då att verka för att förlänga det särskilda utbildningsbidraget
            tills dess att ett nytt studiestödssystem kan införas?
          </note>
          <note type="speaker">
            Anf. 196 TOMAS ENEROTH (s) replik:
          </note>
          <note>
            Herr talman! Med respekt för den institution vi just nu står
            i och riksdagens behandling av den kommande studiestödspropositionen
            blir det svårt för mig att utlova att ett nytt system skall gälla
            fr.o.m. den 1
          </note>
          <note>
            juli 1998. Jag tycker att det är oerhört viktigt att vi inte
            får glapp mellan systemen, men jag kan med tanke på att en minoritet
            av de socialdemokratiska ledamöterna finns i kammaren i alla fall
            inte utlova att det skall bli precis som regeringen tänker.
          </note>
          <note type="speaker">
            Anf. 197 INGER DAVIDSON (kd) replik:
          </note>
          <note>
            Herr talman! Det är bra att Tomas Eneroth bekymrar sig om hur
            vi kristdemokrater har gjort våra bakgrundsberäkningar när vi
            har föreslagit besparingar på olika områden. Jag kan försäkra
            Tomas Eneroth om att de är välgrundade. Det finns erfarenhet att
            luta sig emot eftersom dessa system har funnits och man kan gå
            tillbaka och se hur de verkade då. I detta sammanhang är det dock
            inte de som är intressanta. De är redan nedröstade. Våra förslag
            är nedröstade i riksdagen av Socialdemokraterna och Centerpartiet
            och kommer alltså inte att träda i kraft. Om vi skulle ha räknat
            fel på en eller annan krona spelar det ändå ingen roll i detta
            sammanhang.
          </note>
          <note>
            Däremot spelar det roll hur det särskilda utbildningsbidrag som
            regeringen har fått igenom och som skall träda i kraft nästa år
            är utformat. Det skall ge ersättning på a-kassenivå under ett
            år, men vad kommer sedan? Vad svarar Tomas Eneroth en ensamstående
            mamma som förra året, fram till sommaren -95, studerade med svuxa
            plus barntillägg, blev fråntagen det och avbröt sina studier?
            Vågar hon påbörja en treårig utbildning nästa höst utan att veta
            hur åren därefter blir? Hon vet att hon får ersättning på akassenivå
            under ett år, men sedan vet hon ingenting.
          </note>
          <note>
            Vad svarar Thomas Eneroth henne?
          </note>
          <note type="speaker">
            Anf. 198 TOMAS ENEROTH (s) replik:
          </note>
          <note>
            Herr talman! Jag måste säga att jag finner Inger
          </note>
          <note>
            Davidsons argumentation något märklig: Med anledning av att förslaget
            ändå faller i samband med budgetdebatten är det inte så viktigt
            hur ni räknar. Jag antar att de förslag man lägger på riksdagens
            bord läggs fram under förutsättning att de faktiskt skall kunna
            genomföras. I detta fall talar ni inte bara om att ni skall göra
            en besparing på 500 miljoner genom att öka studietakten, ni skall
            också ta 700 miljoner från de unga som skall läsa arbetsmarknadsutbildning
            med utbildningsbidrag. Dessutom skriver ni i era motioner att
            ni vill ta bort fribeloppet, vilket kommer att öka kostnaderna
            med upp till en miljard kronor, eftersom en massa deltidsstuderande
            då får möjlighet att utnyttja det studiestödssystem de i dag inte
            utnyttjar. Jag tycker att det är ett mindre seriöst sätt att agera
            i budgetbehandlingen.
          </note>
          <note>
            Jag måste säga att Kristdemokraternas representant i Studiestödsutredningen
            var betydligt mer ansvarsfull i detta sammanhang. Han redovisade
            helt andra ståndpunkter än vad Kristdemokraterna motionerar om.
            Det tycker jag är något besynnerligt. Jag får hoppas att det är
            hans åsikter som är tongivande och inte motionärernas i den fortsatta
            behandlingen av frågan om studiestödssystemet.
          </note>
          <note type="speaker">
            Anf. 199 INGER DAVIDSON (kd) replik:
          </note>
          <note>
            Herr talman! Om Tomas Eneroth hade lyssnat på vad jag sade hade
            han hört att jag sade att vi hade kunnat stå för dessa förslag
            om vi hade fått genomföra dem. Tyvärr får vi inte genomföra dem,
            och i det läget är de inte längre intressanta.
          </note>
          <note>
            Argumenten tryter tydligen så till den grad för
          </note>
          <note>
            Tomas Eneroth att han måste börja dra in vem som satt i Studiestödsutredningen
            för Kristdemokraterna.
          </note>
          <note>
            Då tycker jag att det har gått ganska långt. Använd nu den andra
            repliken till att tala om vad jag skall svara den ensamstående
            mamma som hade påbörjat sina studier, fick lova att avbryta dem
            med en månads varsel och nu erbjuds att påbörja treåriga studier
            igen, utan att veta hur finansieringen skall lösas.
          </note>
          <note type="speaker">
            Anf. 200 TOMAS ENEROTH (s) replik:
          </note>
          <note>
            Herr talman! Det är inte en fråga om att argumenten tryter. Jag
            tycker bara att det är något besynnerligt att man har en uppfattning
            i en parlamentarisk utredning och en annan när frågan skall behandlas
            i riksdagen. Det tycker inte jag är att argumenten tryter.
          </note>
          <note>
            Dessutom tycker jag, även om era förslag har fallit, att det
            är ganska viktigt att ni redovisar på vilket sätt de förslag ni
            hade tänkt genomföra slår. Ökade krav på studietakten, som skulle
            innebära en besparing på en halv miljard, kommer osvikligen att
            slå ganska hårt mot de studenter som redan i dag tycker att studietakten
            inom vissa utbildningar är för hög.
          </note>
          <note>
            Det är anmärkningsvärt.
          </note>
          <note type="speaker">
            Anf. 201 ULF KRISTERSSON (m):
          </note>
          <note>
            Herr talman! Tomas Eneroth är en gedigen intellektuell. Därför
            är det litet förvånande, måste jag säga, att inte ens Tomas Eneroth
            kan börja prata om fullvuxnas livslånga lärande utan att omedelbart
            hamna i en diskussion om arbetsmarknadens parter - detta spännande
            begrepp - eller de kollektiva avtalen -
          </note>
          <note>
            denna entusiasmerande form av lärande. Detta mantra av floskler
            radas alltid upp så fort ett problem skall lösas av någon utan
            att vi skall ta initiativ här i riksdagen för att göra det på
            ett seriöst och individuellt sätt.
          </note>
          <note>
            Vi kan satsa pengar. Vi kan skapa platser. Vi kan införa extra
            bidrag, och vi kan skapa de mest fantasifulla bokstavsförkortningar
            för olika utbildningssatsningar, men varken Tomas Eneroth eller
            Göran Persson kan ta studenten åt folk. Detta gör man var och
            en för sig. Det finns inga system för detta. Vi kan uppmuntra
            det. Vi kan underlätta det. Vi kan bevisa för människor att detta
            lönar sig i Sverige, men vi kan inte göra det åt människor.
          </note>
          <note>
            Den gamla tidens formel för resursjämlikhet i
          </note>
          <note>
            Sverige och för frimodighet på marknaden var land och pengar.
            Så skapade man jämlika människor som kunde ta för sig. Den nya
            tidens resursjämlikhet heter kunskap. Den är problematisk, för
            den kan inte fördelas. Man kan tillägna sig den själv. Man kan
            få hjälp att tillägna sig den, men den kan inte skapas eller fördelas.
            Därför fungerar inte de vackra idéer som
          </note>
          <note>
            Tomas Eneroth är så förtjust i. Därför har han fel.
          </note>
          <note type="speaker">
            Anf. 202 TOMAS ENEROTH (s):
          </note>
          <note>
            Herr talman! Jag har inte fel; jag tycker annorlunda. Som god
            sociolog tycker jag det är viktigt att ha det perspektivet.
          </note>
          <note>
            Det är sant att vi inte kan ta studenten åt folk. Jag är den
            första att erkänna politikens begränsningar på det området. Jag
            tycker också att det är ganska skönt att den har sådana begränsningar.
            Det vi kan göra -
          </note>
          <note>
            det sade Ulf Kristersson själv - är att uppmuntra. Vi kan på
            olika sätt uppmuntra människor att utbilda sig för att vi utifrån
            våra politiska åsikter tycker att det är viktigt. Det är klart
            att vi vill uppmuntra genom att öka antalet utbildningsplatser
            i högskolan och genom att öka antalet utbildningsplatser i vuxenutbildningen.
          </note>
          <note>
            Vi vill uppmuntra genom att införa ett generösare studiestöd.
            Vi vill uppmuntra genom att ge de studerande möjligheter att slippa
            stora skuldsättningar i framtiden när de utbildar sig.
          </note>
          <note>
            Moderaterna vill uppmuntra genom att ha färre utbildningsplatser
            i högskolan och vuxenutbildningen.
          </note>
          <note>
            Moderaterna vill uppmuntra genom att införa ett lägre studiestöd
            med större skulder och lägre bidrag. Moderaterna vill uppmuntra
            till studier genom att införa rena annuitetslån. Moderaterna vill
            uppmuntra till studier genom att inte ens avskriva lånen efter
            65 års ålder. Man skall dras med studieskulderna även efter pensioneringen.
          </note>
          <note>
            För mig är det ett obegripligt sätt att möta alla de stora behov
            av vuxen- och grundutbildning som vi har inför det framtida kunskapssamhället.
            I mitt perspektiv är detta inte bara att låta bli att ta politiska
            initiativ, utan också att nonchalera de stora behov har av grundläggande
            utbildning som många människor.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 8 (utformningen av ett nytt studiestödssystem)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 2 i motsvarande del (fp)
          </note>
          <note>
            4. res. 3 i motsvarande del (v)
          </note>
          <note>
            5. res. 4 (kd)
          </note>
          <note>
            Förberedande votering 1:
          </note>
          <note>
            25 för res. 3
          </note>
          <note>
            14 för res. 4
          </note>
          <note>
            271 avstod
          </note>
          <note>
            39 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 2:
          </note>
          <note>
            25 för res. 2
          </note>
          <note>
            19 för res. 3
          </note>
          <note>
            268 avstod
          </note>
          <note>
            37 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 3:
          </note>
          <note>
            75 för res. 1
          </note>
          <note>
            24 för res. 2
          </note>
          <note>
            213 avstod
          </note>
          <note>
            37 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            183 för utskottet
          </note>
          <note>
            72 för res. 1
          </note>
          <note>
            55 avstod
          </note>
          <note>
            39 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 23 c, 15 mp
          </note>
          <note>
            För res. 1: 1 s, 71 m
          </note>
          <note>
            Avstod: 23 fp, 18 v, 14 kd
          </note>
          <note>
            Frånvarande: 15 s, 9 m, 4 c, 3 fp, 4 v, 3 mp, 1 kd
          </note>
          <note>
            Marianne Jönsson (s) anmälde att hon avsett att rösta ja men
            markerats ha röstat nej.
          </note>
          <note>
            Mom. 9 (tidpunkt för genomförande av ett nytt studiestödssystem)
          </note>
          <note>
            1. utskottet
          </note>
          <note>
            2. res. 3 i motsvarande del (v)
          </note>
          <note>
            Votering:
          </note>
          <note>
            290 för utskottet
          </note>
          <note>
            19 för res. 3
          </note>
          <note>
            3 avstod
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 68 m, 23 c, 23 fp, 15 mp, 14 kd
          </note>
          <note>
            För res. 3: 19 v
          </note>
          <note>
            Avstod: 3 m
          </note>
          <note>
            Frånvarande: 14 s, 9 m, 4 c, 3 fp, 3 v, 3 mp, 1 kd
          </note>
          <note>
            Annika Jonsell (m) anmälde att hon avsett att rösta ja men markerats
            ha avstått från att rösta.
          </note>
          <note>
            Mom. 10 (utredning om studiehjälp)
          </note>
          <note>
            1. utskottet
          </note>
          <note>
            2. res. 5 (mp)
          </note>
          <note>
            Votering:
          </note>
          <note>
            297 för utskottet
          </note>
          <note>
            15 för res. 5
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 71 m, 23 c, 23 fp, 19 v, 14 kd
          </note>
          <note>
            För res. 5: 15 mp
          </note>
          <note>
            Frånvarande: 14 s, 9 m, 4 c, 3 fp, 3 v, 3 mp, 1 kd
          </note>
          <note>
            Mom. 11 (kompetens- och utbildningskonton)
          </note>
          <note>
            1. utskottet
          </note>
          <note>
            2. res. 6 (c)
          </note>
          <note>
            3. res. 2 i motsvarande del (fp)
          </note>
          <note>
            Förberedande votering:
          </note>
          <note>
            34 för res. 6
          </note>
          <note>
            24 för res. 2
          </note>
          <note>
            253 avstod
          </note>
          <note>
            38 frånvarande
          </note>
          <note>
            Kammaren biträdde res. 6.
          </note>
          <note>
            Huvudvotering:
          </note>
          <note>
            218 för utskottet
          </note>
          <note>
            35 för res. 6
          </note>
          <note>
            58 avstod
          </note>
          <note>
            38 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 36 m, 19 v, 15 mp, 2 kd
          </note>
          <note>
            För res. 6: 23 c, 12 kd
          </note>
          <note>
            Avstod: 35 m, 23 fp
          </note>
          <note>
            Frånvarande: 15 s, 9 m, 4 c, 3 fp, 3 v, 3 mp, 1 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Försvarsutskottets betänkande
          </note>
          <note>
            1996/97:FöU1 Sveriges försvarspolitik mot sekelskiftet
          </note>
          <note>
            10 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
            den 10 december
          </note>
          <note>
            1996/97:166 av Sonja Fransson (s) till arbetsmarknadsministern
          </note>
          <note>
            Diskrimineringslag för arbetshandikappade
          </note>
          <note>
            1996/97:167 av Lennart Klockare (s) till näringsministern
          </note>
          <note>
            Tillståndsgivning enligt minerallagen
          </note>
          <note>
            1996/97:168 av Lennart Klockare (s) till näringsministern
          </note>
          <note>
            Barentsområdet
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 17 december.
          </note>
          <note>
            11 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit den
            10 december
          </note>
          <note>
            1996/97:135 av Inger Davidson (kd) till inrikesministern
          </note>
          <note>
            Medborgarkontor den 11 december
          </note>
          <note>
            1996/97:138 av Carina Moberg (s) till statsrådet
          </note>
          <note>
            Ylva Johansson
          </note>
          <note>
            Skolundervisningen i svenska
          </note>
          <note>
            1996/97:139 av Carina Hägg (s) till utrikesministern
          </note>
          <note>
            Lätta vapen till barnsoldater
          </note>
          <note>
            1996/97:142 av Patrik Norinder (m) till jordbruksministern
          </note>
          <note>
            Jordbruksverket
          </note>
          <note>
            1996/97:143 av Ola Ström (fp) till statsrådet Ylva
          </note>
          <note>
            Johansson
          </note>
          <note>
            Gymnasieexamen
          </note>
          <note>
            1996/97:145 av Lars Hjertén (m) till inrikesministern
          </note>
          <note>
            Medel till kommuner med en särskilt stor andel flyktingar
          </note>
          <note>
            1996/97:146 av Nils Fredrik Aurelius (m) till kulturministern
          </note>
          <note>
            Kyrkoval
          </note>
          <note>
            1996/97:147 av Marianne Andersson (c) till kommunikationsministern
          </note>
          <note>
            Postservice på landsbygden
          </note>
          <note>
            1996/97:148 av Jan-Olof Franzén (m) till statsrådet
          </note>
          <note>
            Thomas Östros
          </note>
          <note>
            Bilar köpta i annat EU-land
          </note>
          <note>
            1996/97:149 av Sonja Fransson (s) till socialministern
          </note>
          <note>
            Habiliteringsverksamheten
          </note>
          <note>
            1996/97:150 av Inger Davidson (kd) till socialministern
          </note>
          <note>
            Sexuella övergrepp mot barn
          </note>
          <note>
            1996/97:151 av Barbro Andersson (s) till kommunikationsministern
          </note>
          <note>
            Järnvägstrafiken mellan Hargshamn och Nystad
          </note>
          <note>
            1996/97:152 av Jan Backman (m) till kommunikationsministern
          </note>
          <note>
            Arkeologiska undersökningar vid utbyggnad av vägar och järnvägar
          </note>
          <note>
            1996/97:153 av Per Lager (mp) till utrikesministern
          </note>
          <note>
            Arresteringar av utländska ledamöter i Turkiet
          </note>
          <note>
            1996/97:155 av Birgitta Hambraeus (c) till näringsministern
          </note>
          <note>
            Vattenfall AB
          </note>
          <note>
            1996/97:156 av Margitta Edgren (fp) till socialministern
          </note>
          <note>
            Stödet till funktionshindrade
          </note>
          <note>
            1996/97:158 av Ulf Kero (s) till statsrådet Thomas
          </note>
          <note>
            Östros
          </note>
          <note>
            Den röda finska dieseln
          </note>
          <note>
            1996/97:159 av Lennart Fremling (fp) till inrikesministern
          </note>
          <note>
            Kommunernas parkeringsavgifter
          </note>
          <note>
            1996/97:160 av Erling Bager (fp) till kulturministern
          </note>
          <note>
            Göteborgsoperan
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 17 december.
          </note>
          <note>
            12 § Kammaren åtskildes kl. 22.19.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 7 § anf. 10 (delvis), av tredje vice talmannen därefter
            t.o.m. 8 § anf. 46
          </note>
          <note>
            (delvis), av andre vice talmannen därefter t.o.m anf. 95
          </note>
          <note>
            (delvis), av talmannen därefter t.o.m. anf. 133 (delvis), av
            förste vice talmannen t.o.m. 9 § anf. 185 (delvis)
          </note>
          <note>
            och av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
