<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199697</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199697</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--105</head>
          <docDate when="1997-05-20">1997-05-20</docDate>
        </div>
      </front>
      <body>
        <div>
          <note>
            18.00 - 21.25
          </note>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 12, 13 och 14 maj.
          </note>
          <note>
            2 § Meddelande om information från regeringen
          </note>
          <note>
            Tredje vice talmannen meddelade att tisdagen den
          </note>
          <note>
            3 juni kl. 10.00 skulle utrikesminister Lena Hjelm-
          </note>
          <note>
            Wallén lämna information om upprättande av ett euroatlantiskt
            partnerskapsråd (EAPC).
          </note>
          <note>
            3 § Frågestund
          </note>
          <note type="speaker">
            Anf. 1 TREDJE VICE TALMANNEN:
          </note>
          <note>
            Då gäller det frågestunden. Jag hälsar regeringens representanter
            välkomna. I dag är det finansminister
          </note>
          <note>
            Erik Åsbrink, socialminister Margot Wallström, utbildningsminister
            Carl Tham, statsrådet Pierre Schori, kommunikationsminister Ines
            Uusmann, kulturminister Marita Ulvskog och försvarsminister Björn
            von
          </note>
          <note>
            Sydow. Välkomna!
          </note>
          <note>
            Konflikträtten
          </note>
          <note type="speaker">
            Anf. 2 BIRGIT FRIGGEBO (fp):
          </note>
          <note>
            Herr talman! Jag vill ställa en fråga till finansminister Erik
            Åsbrink.
          </note>
          <note>
            Elektrikerstrejken vid Öresundsbron är nu över, men frågan till
            regeringen kvarstår: När och hur tänker regeringen agera för att
            förhindra att liknande kostsamma missbruk av strejkrätten upprepas?
          </note>
          <note type="speaker">
            Anf. 3 Finansminister ERIK ÅSBRINK (s):
          </note>
          <note>
            Herr talman! Vi har i Sverige av tradition en stor frihet för
            arbetsmarknadens parter att hantera gällande konfliktregler. Det
            skall ske under ansvar, och det sker vanligtvis också under ansvar.
            I det här fallet har vi haft en konflikt som nu, såvitt jag är
            underrättad, har upphört, dvs. det har varit möjligt att lösa
            frågan utan inblandning från regeringens sida. Jag ser ett stort
            värde i detta. Med den typ av fri arbetsmarknad som vi har är
            också konflikträtten, för båda parter, av omistligt värde. Vi
            har från regeringens sida ingen avsikt att ändra på dessa regler.
            Men, som sagt, det handlar också om att hantera detta med stort
            ansvar, och jag kan inte se annat än att så har skett också i
            det här fallet.
          </note>
          <note type="speaker">
            Anf. 4 BIRGIT FRIGGEBO (fp):
          </note>
          <note>
            Herr talman! Jag håller med om att det är viktigt att vi har
            bra regler för arbetare och andra anställda för att kunna uppnå
            vettiga anställningsvillkor. Men det här handlade ju inte om det.
            Arbetsgivaren och arbetstagarna på den berörda arbetsplatsen var
            helt överens om att sakernas tillstånd var okej.
          </note>
          <note>
            Jag skulle vilja höra om Erik Åsbrink ändå inte menar att detta
            utnyttjande av strejkrätten var ett missbruk som faktiskt åsamkade
            tredje part miljontals kronor i extra kostnader. Nu säger Erik
            Åsbrink att det här löste sig. Jag tycker inte alls att det är
            löst, eftersom de här kostnaderna för tredje part har uppstått.
          </note>
          <note>
            Min fråga återstår: Tänker verkligen regeringen bara sitta med
            armarna i kors och se att sådana här missbruk kan återupprepas
            i framtiden? Tänker ni inte göra någonting?
          </note>
          <note type="speaker">
            Anf. 5 Finansminister ERIK ÅSBRINK (s):
          </note>
          <note>
            Herr talman! Det är faktiskt så att den här frågan efter en ganska
            kort tid har lösts internt. Det har inte krävts något ingripande
            från regeringens och statsmakternas sida. Vi har inte behövt ingripa,
            och jag ser ett stort värde i detta. Det kan inte vara bra om
            statsmakterna ständigt och jämt ingriper i pågående konflikter,
            än mindre efter avslutade konflikter, bara för att man i något
            fall händelsevis tycker att instrumenten inte används på klokast
            tänkbara sätt. Det förekommer övertramp; visst har vi sett exempel
            på det historiskt. Men det är också viktigt att ansvarskänslan
            hos parterna bibehålls, och det gör den inte om man ständigt och
            jämt kan räkna med att regeringen ingriper till stöd för den ena
            eller den andra parten.
          </note>
          <note>
            Min slutsats kvarstår: Den här frågan har hanterats på ett sätt
            som inte har varit skadligt för samhällsekonomin, och jag ser
            alltså ingen anledning för regeringen att ingripa.
          </note>
          <note>
            PFF-övningen i Skagerrak
          </note>
          <note type="speaker">
            Anf. 6 JOHAN LÖNNROTH (v):
          </note>
          <note>
            Herr talman! Jag har en fråga till försvarsminister
          </note>
          <note>
            Björn von Sydow.
          </note>
          <note>
            Jag tänkte börja med att säga att jag tillhör den generation
            som blev politiskt präglad av Kongokrisen.
          </note>
          <note>
            Jag vaknade politiskt i samband med Kongokrisen
          </note>
          <note>
            1960. Man kan tycka olika saker om svenska ställningstaganden
            då, men det var i alla fall en tid då
          </note>
          <note>
            Sveriges röst märktes i världen. Det fanns en diskussion när
            vi gick med i EU om huruvida vi skulle förlora vår särpräglade
            identitet. Nu skall övningen Cooperative Banners snart börja på
            västkusten, och svenska flygplan skall flyga ihop med NATO-
          </note>
          <note>
            flygplan.
          </note>
          <note>
            Jag vill ställa frågan så här: Anser försvarsministern inte att
            det nu finns en risk för att Sverige helt skall tappa sin identitet
            i den internationella säkerhetspolitiska och övriga utrikespolitiska
            debatten?
          </note>
          <note>
            Anf. 7 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Herr talman! Har Sverige tappat sin röst och sitt inflytande
            därför att vi ingår i den nordisk-polska brigaden i Bosnien? Där
            agerar vi på allvar. PFF-
          </note>
          <note>
            övningen Cooperative Banners är en övning byggd på ett scenario
            som har sin utgångspunkt i Bosnien och är till för att vi skall
            kunna genomföra denna typ av fredsfrämjande och fredsbevarande
            aktioner. Inte har väl Sverige förlorat någonting genom vårt engagemang
            i Bosnien - snarare tvärtom!
          </note>
          <note type="speaker">
            Anf. 8 JOHAN LÖNNROTH (v):
          </note>
          <note>
            Herr talman! Jag trodde att det fanns ett mycket brett medvetande
            om att det inte fanns något alternativ till den organisation man
            hade i Bosnien. Det var ju ändå i grunden ett FN-mandat. Men nu
            håller vi på att hamna i en situation där jag tror många människor
            upplever att vi glider in i något slags NATO-sfär. Jag tror därvid
            också att många människor, inte minst i tredje världens länder,
            i dag upplever att Sverige håller på att tappa sin totala, egna
            identitet i den här typen av frågor.
          </note>
          <note>
            Min fråga är alltså: Tänker försvarsministern försöka göra någonting
            för att vår neutralitet och alliansfrihet skall bli tydligare
            efter de nu pågående övningarna?
          </note>
          <note>
            Anf. 9 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Herr talman! Jag tror Johan Lönnroths exempel kommer att visa
            sig föga relevant när det kommer i dagen vad som är övningens
            scenario och vilka deltagarländerna är. Här ingår länder utanför
            NATO, sådana som är icke-allierade i Europa och sådana som ingår
            i CIS-samväldet, dvs. det ryska samväldet. Här ingår länder som
            icke har för avsikt att ansöka om medlemskap i NATO. Kort sagt:
            Det är en bred deltagarkrets av stater som funnit att det här
            är ett sätt att göra det möjligt för stater att delta i den kollektiva
            säkerhet som alltmer fordras i vår tid. Att den här övningen på
            något sätt skulle kunna tas till intäkt för det som frågeställaren
            vill göra gällande kan jag alltså inte se. Vi kommer att fortsätta
            med vår alliansfria politik, och det finns många möjligheter för
            oss att klarlägga detta - både i samband med övningen och i andra
            sammanhang.
          </note>
          <note>
            Kontakten mellan regering och landstingen
          </note>
          <note type="speaker">
            Anf. 10 THOMAS JULIN (mp):
          </note>
          <note>
            Herr talman! Jag riktar min fråga till socialminister Margot
            Wallström.
          </note>
          <note>
            För ett par veckor sedan signalerade landstinget i
          </note>
          <note>
            Gävleborgs län att man hade för avsikt att uppvakta regeringen
            med anledning av den besvärliga situation man har i landstinget
            inom vårdsektorn. Jag vill därför ställa följande fråga till socialministern:
            Har det funnits några kontakter mellan regeringen och landstinget
            i Gävleborgs län, och hur många andra landsting har uppvaktat
            regeringen med anledning av de besvärliga nedskärningarna inom
            vården?
          </note>
          <note>
            Anf. 11 Socialminister MARGOT
          </note>
          <note type="speaker">
            WALLSTRÖM (s):
          </note>
          <note>
            Herr talman! Det är möjligt att det har kommit en skrivelse under
            de allra senaste dagarna där man från
          </note>
          <note>
            Gävleborgs landsting har begärt att få träffa mig. Jag skall
            kontrollera detta så fort jag kommer tillbaka till departementet.
            Men såvitt jag vet har den inte kommit. Jag anser mig ständigt
            uppvaktad av landstingen, eftersom de naturligtvis vill se till
            att jag har en aktuell bild av det ekonomiska läget och också
            av vad man gör för att utveckla verksamheten på olika sätt.
          </note>
          <note>
            Jag är i ständig kontakt med både Landstingsförbundet och med
            enskilda landsting, och jag har också för avsikt att följa upp
            vårpropositionen på det sättet att jag under den närmaste tiden
            skall besöka varje landsting för att både ge tillfälle för offentligheten
            och för medborgarna i respektive landsting att träffa mig för
            att samtala om vård och omsorg och för att träffa landstingspolitikerna
            och kommunpolitikerna för att tala om dessa angelägna frågor.
          </note>
          <note type="speaker">
            Anf. 12 THOMAS JULIN (mp):
          </note>
          <note>
            Herr talman! Jag anser att dessa uppvaktningar är viktiga, eftersom
            vi riksdagsledamöter då får veta hur tillståndet är ute i landstingen.
            Finns det någon möjlighet att vi kan informeras om dessa uppvaktningar
            och resultaten av dem?
          </note>
          <note>
            Anf. 13 Socialminister MARGOT
          </note>
          <note type="speaker">
            WALLSTRÖM (s):
          </note>
          <note>
            Herr talman! Våra scheman finns redovisade, och när vi träffar
            uppvaktande parter finns det också redovisat. Det går därför säkert
            utmärkt bra för riksdagsledamöterna att vara med på sådana uppvaktningar.
            Detta är inte ovanligt. Allt vi gör redovisas offentligt.
          </note>
          <note>
            Arbetslösheten
          </note>
          <note type="speaker">
            Anf. 14 LARS LEIJONBORG (fp):
          </note>
          <note>
            Herr talman! Jag har en fråga till finansministern.
          </note>
          <note>
            Det strömmar ju in uppgifter om tillståndet på arbetsmarknaden.
            Förra veckan kom siffror om sysselsättningen, som är den lägsta
            någonsin kan man nästan säga. Den är åtminstone den lägsta sedan
            statistik av den här typen började föras.
          </note>
          <note>
            I dag kom AMS vårprognos som visar att den öppna arbetslösheten
            i år blir 8,4 %. Jag kan nämna att regeringen i sin vårproposition
            för ett år sedan spådde att den skulle bli 6,5 %. Nu är den alltså
          </note>
          <note>
            8,4 %.
          </note>
          <note>
            Mot den bakgrunden undrar jag om finansministern har något att
            säga om möjligheten att forcera ett antal förslag från regeringen
            som skulle kunna bekämpa arbetslösheten? Ni bereder ju ett antal
            förslag.
          </note>
          <note>
            Skulle regeringen kunna tänka sig att snabbt lägga fram ett antal
            förslag för att effektivare bekämpa arbetslösheten?
          </note>
          <note>
            Anf. 15 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Det är riktigt att AMS har kommit med sina senaste
            bedömningar, och de avviker något från dem som regeringen har
            gjort i vårpropositionen.
          </note>
          <note>
            Jag konstaterar samtidigt att AMS-chefen har uttryckt att han
            bedömer det som fullt realistiskt att vi klarar det mål som vi
            har satt upp, att halvera den öppna arbetslösheten till år 2000.
          </note>
          <note>
            Men visst är läget mycket bekymmersamt. Det är jag den förste
            att medge. Vi har under de senaste åren inte lyckats öka sysselsättningen
            särskilt mycket jämfört med det våldsamma ras som inträffade under
            den föregående regeringen. Det är en tung och mödosam uppgift
            att vrida utvecklingen rätt. Det är därför som vi i vårpropositionen
            har lagt fram en serie förslag på olika områden som om riksdagen
            bifaller dem, vilket jag utgår från - Lars Leijonborg får gärna
            stödja dessa förslag - kommer att ha en positiv effekt på sysselsättningen
            och pressa ned arbetslösheten redan i år och än mer 1998 och kommande
            år.
          </note>
          <note type="speaker">
            Anf. 16 LARS LEIJONBORG (fp):
          </note>
          <note>
            Herr talman! Jag får korrigera finansministern.
          </note>
          <note>
            Som jag nämnde är arbetsmarknadsläget, såvitt man nu kan bedöma,
            sämre än det var t.o.m. under den djupa lågkonjunkturen under
            den borgerliga regeringen.
          </note>
          <note>
            Vid den här tiden för ett år sedan ropades det ju på en extrariksdag,
            vilket det också blev, och den antog också vissa förslag. Men
            läget är alltså nu mycket allvarligare än det var då. Det tyder
            ju på att det var som vi sade, att förslagen var helt otillräckliga.
          </note>
          <note>
            Nu har det ju förts en intressant debatt om företagsklimatet
            i landet. Talar inte detta för att man måste göra något för att
            förbättra företagsklimatet?
          </note>
          <note>
            Kan ni lägga fram en proposition med anledning av
          </note>
          <note>
            Dan Anderssons utredning? Kan ni lägga fram förslag med anledning
            av Björn Rosengrens utredning? Kan ni lägga fram förslag om skattelättnader
            för utländska experter? Det är tre förslag som ni redan har i
            Regeringskansliet. Kan ni inte forcera behandlingen av dem och
            lägga fram förslag, så att vi får konkreta resultat?
          </note>
          <note>
            Anf. 17 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Jag kan försäkra Lars Leijonborg att det pågår en
            ständig aktivitet i Regeringskansliet, inte minst med tanke på
            att man skall förstärka sysselsättningen och få ned arbetslösheten.
            Sedan får man ändå ha klart för sig att det är viktigt att man
            först och främst fattar beslut om de förslag som vi har lagt fram,
            så att de kan träda i kraft. De kommer att ha en mycket positiv
            effekt på utvecklingen. Det är jag övertygad om. Om detta sedan
            inte är tillräckligt är beredskapen hög att vidta ytterligare
            åtgärder.
          </note>
          <note>
            Vi kan säkert diskutera åtgärder för att ytterligare förbättra
            företagsklimatet. Jag kan ändå konstatera att den ansedda brittiska
            tidskriften The Economist i sin senaste undersökning av företagsklimatet
            i ett stort antal länder har uppgraderat Sverige från en tidigare
            artondeplats till en niondeplats bland ett sextiotal länder. Här
            får vi en iakttagelse från någon som inte har partipolitiska skäl
            att svartmåla läget i Sverige. Vi har ett ganska gott företagsklimat,
            men vi skall gärna diskutera åtgärder för att förbättra det ytterligare.
          </note>
          <note type="speaker">
            Anf. 18 DAN ERICSSON (kd):
          </note>
          <note>
            Herr talman! Finansministern talar om ständig aktivitet i Regeringskansliet
            - det är möjligt att detta ger sysselsättning där - och regeringen
            väntar på att förslagen skall träda i kraft. Men detta har vi
            ju hört förut. Vi hörde det för ett år sedan i samband med sommarpropositionen.
            Arbetsmarknadsminister Margareta Winberg sade så sent som i november,
            dvs. för ett halvår sedan, att skördetid nu väntade. Men verkligheten
            är en ökande arbetslöshet. Enligt AMS-
          </note>
          <note>
            prognosen kommer ytterligare sysselsättning att försvinna.
          </note>
          <note>
            Regeringen säger nu att man skall vänta och se eftersom förslagen
            ännu inte har fått träda i kraft och fått möjlighet att verka.
            Det är bara att konstatera att regeringens politik inte fungerar.
            Det är precis som
          </note>
          <note>
            Lars Leijonborg säger.
          </note>
          <note>
            Göran Persson har ändå sagt att regeringen skall komma med fler
            förslag om det inte fungerar. Då får väl regeringen nu redovisa
            för parlamentet vilka nya förslag som den skall lägga fram för
            att förändra arbetslöshetssituationen. Ingenting har hänt sedan
            i somras, och ingenting har hänt sedan i vintras utom att det
            går åt fel håll.
          </note>
          <note>
            Anf. 19 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Det är en mycket stor uppgift att vända utvecklingen
            på arbetsmarknaden. Under den borgerliga regeringstiden förlorade
            Sverige 500 000
          </note>
          <note>
            jobb. Att återvinna dessa jobb är den uppgift som vi har föresatt
            oss, och vi skall göra detta steg för steg.
          </note>
          <note>
            De åtgärder som vi har föreslagit i vårpropositionen har ju ännu
            inte beslutats av riksdagen och har ännu inte trätt i kraft. Om
            riksdagen fattar beslut om detta, innebär det att det redan under
            andra halvåret i år sätts in 4 miljarder kronor i vården, omsorgen
            och skolan. Vi får en utbyggnad av utbildningssystemet.
          </note>
          <note>
            Vi får stimulanser till små och medelstora företag. Vi sätter
            i gång att bygga det hållbara Sverige. Vi gör en rad förändringar
            och reformer inom arbetsmarknadspolitiken. Det är alltså mycket
            på gång. Tillsammans med det allmänt bättre ekonomiska klimatet
            i Sverige med lägre räntor, praktiskt taget ingen inflation, sanerade
            statsfinanser plus en konjunkturuppgång som vi nu ser allt starkare
            tecken på skapas ändå förutsättningar för att vi skall vända på
            den utveckling som är bekymmersam och som har varit bekymmersam
            i åtskilliga år i Sverige.
          </note>
          <note type="speaker">
            Anf. 20 DAN ERICSSON (kd):
          </note>
          <note>
            Herr talman! Som vanligt återvänder regeringen till en tidigare
            regeringsperiod utan att redovisa att det faktiskt var under 1990
            och 1991 som det stora fallet inträffade, dvs. under den tid som
            ni hade regeringsmakten, och att man under den förra perioden
            lyckades göra en vändning som ni sedan har brutit till en destruktiv
            linje.
          </note>
          <note>
            Återigen. Ni har faktiskt regerat i snart tre års tid, och ni
            har inget annat att komma med än att skylla på tidigare händelser.
            Era förslag fungerar ju inte. Varför lägger ni då inte fram nya
            förslag och tar fasta på oppositionens förslag? Det kanske finns
            korn av sanning i dessa om ni granskar dem närmare. Det är ju
            avsaknaden av aktivitet från er sida som är det förödande i dag.
            Det är därför som arbetslösheten stiger, och det är därför som
            vi förlorar sysselsättning också i år.
          </note>
          <note>
            Anf. 21 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Det är faktiskt en felaktig historieskrivning som
            Dan Ericsson gör. Det är ett faktum att det var under den borgerliga
            regeringsperioden som vi tappade 500 000 jobb. Det var inte under
            perioden dessförinnan utan mellan 1991 och 1994. Vår svåra och
            viktiga uppgift är att få till stånd en vändning till det bättre.
          </note>
          <note>
            Även om läget ser bekymmersamt ut - det förnekar jag inte - har
            vi ändå på senare tid sett vissa ljustecken. Det finns tecken
            på att sysselsättningen ökar.
          </note>
          <note>
            Det finns inte minst när det gäller ungdomsarbetslösheten en
            klar tendens till en minskning, även om det skall medges att det
            är från en mycket hög nivå. Läget är alltså inte helt nattsvart.
          </note>
          <note>
            Jag är för min del övertygad om att det när de åtgärder som vi
            har föreslagit träder i kraft, tillsammans med den allmänna uppgången
            i ekonomin, lägre räntor och låg inflation, kommer att bli påtagligt
            positiva effekter. Vi kommer att se det i höst och än mera under
            kommande år. Men självfallet är vi från regeringens sida beredda
            att vidta fler åtgärder, om läget så kräver.
          </note>
          <note type="speaker">
            Anf. 22 ELISABETH FLEETWOOD (m):
          </note>
          <note>
            Herr talman! Det är inte bara Åsbrink som åberopar gamla siffror.
            Det var ju faktiskt så, herr Åsbrink, att vi fick 1 000 nya jobb
            om dagen innan den borgerliga regeringen avgick. Då var vi på
            väg uppåt. Det glömmer, underligt nog, socialdemokratiska regeringsföreträdare
            att erkänna. Därför ställer jag följande raka fråga: Är herr Åsbrink
            beredd att här erkänna att vändningen redan hade kommit under
            den borgerliga regeringens tid och att det var dess politik som
            åstadkom vändningen?
          </note>
          <note>
            Vi har sedan dess tyvärr fått en vändning till det sämre igen.
          </note>
          <note type="speaker">
            Anf. 23 Finansminister ERIK ÅSBRINK (s):
          </note>
          <note>
            Herr talman! Jag vill till fru Fleetwood säga att det exempel
            som gavs är ett skolexempel på konsten att ljuga med statistik.
            Det är klart att man genom att peka på en mycket kort period under
            den tid då fru
          </note>
          <note>
            Fleetwood och hennes partivänner utgjorde regeringsunderlag kan
            visa upp en uppgång, men faktum är ju att det var under den sammanlagda
            treårsperioden som raset kom. Det var då vi tappade 500 000
          </note>
          <note>
            jobb i Sverige.
          </note>
          <note>
            Kom inte heller och säg att våren 1994 innebar en ljusning för
            svensk ekonomi eller arbetsmarknad! Det var ju då som räntorna
            i stort sett fördubblades därför att misstron mot svensk ekonomi
            var total. Det var t.o.m. tal om köpbojkott vad gällde svenska
            statspapper. Det var i och för sig ett olämpligt agerande, men
            det visar ändå den kompakta misstro som fanns. Inte var detta
            någon ljusning för dem som var arbetslösa i landet. Det krävs
            ju helt andra insatser än den politik som moderaterna svarade
            för för att få rätsida på de här problemen.
          </note>
          <note type="speaker">
            Anf. 24 ELISABETH FLEETWOOD (m):
          </note>
          <note>
            Herr talman! Det är typiskt att denna historieskrivning kommer
            tillbaka. Jag bad om ett kort svar men får i stället ett inlindat
            svar, där man aldrig erkänner egna brister liksom inte heller
            fördelaktiga åtgärder som har vidtagits av en tidigare regering.
            Jag konstaterar bara att den socialdemokratiska polemiken fortsätter.
          </note>
          <note>
            Anf. 25 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Jag vill till Elisabeth Fleetwood säga att långrandiga
            frågor ibland kan kräva långrandiga svar. Men det är faktiskt
            precis så som jag säger. Jag har gett uppgifter för hela den borgerliga
            treårsperioden, inte för några få veckor som man kan plocka fram
            och som skenbart ger ett annat intryck.
          </note>
          <note>
            Elisabeth Fleetwood får alltså nöja sig med detta.
          </note>
          <note>
            Det var under den borgerliga regeringsperioden som den stora
            arbetslöshetskatastrofen inträffade. Det är vår uppgift - och
            vi skall klara den - att steg för steg ta landet ut ur den stora
            arbetslöshet som vi alltjämt lider under.
          </note>
          <note>
            Svensk flyktingpolitik
          </note>
          <note type="speaker">
            Anf. 26 CHATRINE PÅLSSON (kd):
          </note>
          <note>
            Herr talman! Jag vill ställa en fråga till statsrådet
          </note>
          <note>
            Pierre Schori.
          </note>
          <note>
            Under ett par veckor har jag fått information om hur flyktingfamiljer
            med barn som under några år har varit i Sverige har blivit utvisade.
            Det har varit oerhört svåra förhållanden i familjerna. Jag vet
            att jag inte får ta upp enskilda fall här i kammaren, men jag
            vill fråga statsrådet hur man definierar humanitära skäl för den
            som vill vara kvar i Sverige och som dessutom har minderåriga
            barn.
          </note>
          <note type="speaker">
            Anf. 27 Statsrådet PIERRE SCHORI (s):
          </note>
          <note>
            Herr talman! Denna kammare har antagit en ny utlänningslag med
            verkan från den 1 januari. I den redovisas ganska utförligt svaret
            på den fråga som ställdes här. Jag kan bara säga att vi har gjort
            utomordentligt tydliga klarlägganden och antagit riktlinjer för
            vad som definierar flyktingskap och asylskäl i
          </note>
          <note>
            Sverige. De går längre i generositet - låt mig säga så
          </note>
          <note>
            - än FN:s flyktingkonvention, Genèvekonventionen, och är mer
            moderna i sin tillämpning.
          </note>
          <note>
            Till detta kommer de s.k. humanitära skälen. I
          </note>
          <note>
            dem skall man alltid väga in den enskilda individens situation.
            Där spelar barnen en särskild roll, eftersom vi i den nya lagen
            har inkorporerat FN:s barnkonventions anda. Det går inte att säga
            exakt hur det kan tillämpas på varje enskild situation eller varje
            enskild familjs situation, men detta är tydligt angivet i förarbetena
            och i utlänningslagen som sådan.
          </note>
          <note type="speaker">
            Anf. 28 CHATRINE PÅLSSON (kd):
          </note>
          <note>
            Herr talman! Jag eftersträvar och hoppas också att lagens intentioner
            skall följas. Det är tillämpningen av den svenska lagen som är
            verkligheten för de här familjerna. Jag tycker att det finns allt
            skäl i världen för oss som politiker och naturligtvis även för
            statsrådet Pierre Schori att verkligen se till att de intentioner
            som riksdagen har antagit följs upp. Men ibland blir man oerhört
            konfunderad och undrar om det verkligen är så.
          </note>
          <note>
            Jag vill ställa ytterligare en fråga till statsrådet:
          </note>
          <note>
            Anser statsrådet att Utlänningsnämnden i samtliga fall använder
            den tolkning som motsvarar riksdagens ambitioner?
          </note>
          <note type="speaker">
            Anf. 29 Statsrådet PIERRE SCHORI (s):
          </note>
          <note>
            Herr talman! Jag anser det vara min plikt att i min dagliga gärning
            följa frågan om utlänningslagens tillämpning med största noggrannhet.
            Vi skall visa respekt för lagen men också för individen. Visst
            har det förekommit enskilda fall som kan diskuteras mycket häftigt,
            fall där kanske inte all information kommit fram. Kanske har man
            också gjort fel här och där. Men jag vill mena att den nya lag
            som vi nu har är så tydlig, t.ex. i fråga om tortyr, som det gäller
            i ett aktuellt fall, att man har mycket klara anvisningar för
            hur man skall agera i och tolka olika situationer.
          </note>
          <note>
            Jag ställer mig positiv till andan i den fråga som ställts.
          </note>
          <note type="speaker">
            Anf. 30 EVA GOËS (mp):
          </note>
          <note>
            Herr talman! Jag vill gå vidare i den här frågan. Vi vet att
            det har förekommit ett fall med småbarn. Ett barn har dött, och
            ett annat har tagit stor psykisk skada. Vi hade i helgen ett fall
            med en man som skulle utvisas till Syrien och hämtades i underkläder
            från psyket i Rättvik, om jag minns rätt. Handlandet när man ryckte
            åt sig denne man för att skicka honom till
          </note>
          <note>
            Kronobergshäktet var verkligen ovärdigt.
          </note>
          <note>
            Det visar sig att man när man får uppmärksamhet i pressen kan
            lyckas rädda de här människorna. Är det då inte fel på lagstiftningen?
            Är den tillräckligt tydlig? Eller är det praxis som det är fel
            på när det måste gå till pressen innan man tar tag i sådana här
            fall där det är helt klart att humanitära skäl talar för att vederbörande
            får stanna?
          </note>
          <note type="speaker">
            Anf. 31 Statsrådet PIERRE SCHORI (s):
          </note>
          <note>
            Herr talman! Som Eva Goës vet kan jag faktiskt inte uttala mig
            om enskilda ärenden, i all synnerhet inte om något som ägde rum
            medan jag inte var i landet.
          </note>
          <note>
            Jag är alltså förhindrad att uttala mig om just detta enskilda
            ärende. Sjävfallet skall man även i fall där man har tagit beslut
            om avvisning eller utvisning tillämpa respekt för människan, och
            i det ingår inte att man hämtar folk i kalsongerna, om så nu har
            skett.
          </note>
          <note>
            Uthyrning av SJ:s vagnmateriel
          </note>
          <note type="speaker">
            Anf. 32 BIRGITTA HAMBRAEUS (c):
          </note>
          <note>
            Herr talman! Vi talade nyss om den fruktansvärda arbetslösheten,
            och det fanns olika åsikter om hur man skulle komma till rätta
            med den. Jag har en fråga där jag tror att vi är överens, nämligen
            om möjligheterna att stödja de små företagen. Jag vill vända mig
            till kommunikationsministern Ines Uusmann.
          </note>
          <note>
            SJ har ju fått köpa sin materiel på väldigt goda villkor, bl.a.
            med skattemedel. Man kan säga att de vagnar som SJ inte längre
            använder är i någon mening hela svenska folkets vagnar. Det finns
            småföretag som har lyckats slå sig in och köra lönsamt på en godstransportmarknad
            där SJ inte kunnat klara detta. De har fått nya kunder. Men nu
            vägrar SJ att hyra ut de här vagnarna, trots att de står uppställda
            utan att användas.
          </note>
          <note>
            Min fråga till statsrådet utgår från att SJ har ett monopol på
            det här området. De aktuella typerna av timmervagnar osv. kan
            inte leasas från andra länder.
          </note>
          <note>
            Vilka regler är det som gäller för SJ när det gäller att till
            privata företag hyra ut materiel som man inte längre har användning
            för?
          </note>
          <note>
            Anf. 33 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Det är alldeles riktigt att SJ har ett slags de
            facto-monopol beträffande den här typen av vagnmateriel. Det finns
            inga andra regler för denna materiel än vad som gäller för annan
            materiel ägd av
          </note>
          <note>
            SJ eller andra statliga affärsverk.
          </note>
          <note>
            Det förekommer en diskussion i frågan om man skulle överlämna
            den här typen av materiel liksom även personvagnar till ett slags
            statligt vagnbolag, som sedan kan hyra ut materielen antingen
            till åkerier eller t.ex. till länstrafikhuvudmän. Den här diskussionen
            är ännu inte avslutad, och den kommer att ligga till grund för
            den proposition som riksdagen kommer att få ta ställning till
            i samband med den stora trafikpolitiska propositionen 1998.
          </note>
          <note type="speaker">
            Anf. 34 BIRGITTA HAMBRAEUS (c):
          </note>
          <note>
            Herr talman! Vi är överens om att arbetslösheten är ett fruktansvärt
            problem och om att småföretagen måste få hjälp. Det är då också
            viktigt att de nu inte skall behöva vänta ett år på nya organisatoriska
            åtgärder som kanske gör att de får hyra sådan här materiel, alltmedan
            kunderna i stället kör sitt gods på lastbil.
          </note>
          <note>
            Skulle inte kommunikationsministern vilja ta upp de här fallen?
            För undvikande av ministerstyre kunde regeringen ta upp en diskussion
            med SJ och snabbt ålägga SJ att hyra ut sin materiel till rimligare
            villkor och framför allt att inte neka att hyra ut den som det
            inte använder?
          </note>
          <note>
            Anf. 35 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Frågan om vagnmaterielen är en del av villkoren
            för matarbolagen eller shortline-bolagen.
          </note>
          <note>
            Jag delar Birgitta Hambraeus uppfattning att det är viktigt att
            de får rimliga villkor. Jag förutsätter att SJ
          </note>
          <note>
            inte motverkar matarbolagens möjligheter att göra ett bra arbete.
            Jag skall naturligtvis gärna medverka till detta utan att utöva
            något ministerstyre.
          </note>
          <note>
            Alkoläsk
          </note>
          <note type="speaker">
            Anf. 36 NIKOS PAPADOPOULOS (s):
          </note>
          <note>
            Herr talman! Vi har i Sverige liksom i många andra länder stora
            problem med narkotikaförsäljning, och vi försöker med alla medel
            stoppa denna försäljning.
          </note>
          <note>
            Något som gör mig och många andra oroliga är de nya produkter
            som lanserades i Sverige i augusti
          </note>
          <note>
            1996, alkoläsken och alkopulvret. Det är produkter som säljs
            fritt i vilken butik som helst.
          </note>
          <note>
            Det finns 140 alkotillverkare som står i kö för att sälja dessa
            produkter till Systembolaget. Alkoläsktillverkare eller alkoläskförsäljare
            är inte mindre farliga än knarklangare. De vet vad de gör. Deras
            målgrupp är ungdomen, Sveriges framtid. Under de första tre månaderna
            1997 såldes 1 miljon liter.
          </note>
          <note>
            Min konkreta fråga till socialminister Margot
          </note>
          <note>
            Wallström är: Finns det några möjligheter att stoppa försäljning
            av alkoläsk och alkopulver till våra ungdomar, t.ex. genom skärpt
            punktskatt?
          </note>
          <note>
            Anf. 37 Socialminister MARGOT
          </note>
          <note type="speaker">
            WALLSTRÖM (s):
          </note>
          <note>
            Herr talman! Jag håller med om att det här är ett stort och växande
            bekymmer. Vad vi först och främst kan göra är förstås att ta upp
            frågan i EU-
          </note>
          <note>
            sammanhang. Det krävs åtgärder internationellt. Jag vet också
            att socialministrarna i Frankrike, England och Irland känner sig
            bekymrade över det genomslag som de här produkterna har fått,
            framför allt bland unga flickor.
          </note>
          <note>
            Vi undersöker nu alla olika metoder att begränsa dessa produkter.
            Jag skulle helst vilja kunna stoppa dem på något sätt. Det är
            viktigt att säga att vi i Sverige i alla fall har möjlighet att
            se till att åldersgränser tillämpas. Distributionen sker bara
            via Systembolaget och restauranger, där vi kan kontrollera åldersgränser.
          </note>
          <note>
            I andra länder säljs produkterna i vanliga livsmedelsbutiker.
          </note>
          <note>
            Vad vi har gjort är att vi har bett Alkoholreklamutredningen
            att undersöka om den kan hitta något sätt att komma åt de här
            produkterna. Jag bedömer att det i övrigt är i EU-sammanhang som
            vi kan föra frågan på tal, och det har jag också gjort med mina
            kolleger och är beredd att göra det igen.
          </note>
          <note type="speaker">
            Anf. 38 TUVE SKÅNBERG (kd):
          </note>
          <note>
            Herr talman! Socialministern säger att hon helst skulle vilja
            få bort dessa produkter, men det som vi fick höra var ju bara
            viljeyttringar. Att tala med EU
          </note>
          <note>
            och få med sig alla EU-länder tar oerhört lång tid i anspråk,
            och under tiden kommer svenska ungdomar, framför allt flickor,
            att skadas svårt av alkoläsken.
          </note>
          <note>
            Kan socialministern inte säga någonting mer konkret än att hon
            skulle vilja få till stånd en förändring och att hon är beredd
            att föra frågan på tal? Vad vill socialministern göra just nu
            här i Sverige?
          </note>
          <note>
            Anf. 39 Socialminister MARGOT
          </note>
          <note type="speaker">
            WALLSTRÖM (s):
          </note>
          <note>
            Herr talman! Vi har att finna oss i samma regler som alla andra
            länder, också när det gäller försäljning av den här sortens produkter.
            Vi har en särskild nämnd som har att pröva om det går att stoppa
            en sådan här produkt. Alkoholsortimentsnämnden har redan tittat
            närmare på det här och bedömt att vi får finna oss i de regler
            som gäller för handel. Därför är det via beslut i EU som vi kan
            komma åt detta. Det krävs en gemensam aktion, eftersom det är
            fråga om en stor internationell marknad.
          </note>
          <note>
            Detta är inte lätt, men vi måste pröva alla olika metoder. Vi
            kan dessutom förstås titta närmare på marknadsföringen av och
            reklamen för detta.
          </note>
          <note>
            Småföretagens villkor
          </note>
          <note type="speaker">
            Anf. 40 HENRIK S JÄRREL (m):
          </note>
          <note>
            Herr talman! Jag tycker inte att vi skall släppa frågan om arbetslösheten.
            Den är och har under alla år varit socialdemokraternas kungsfråga,
            och socialdemokraterna har själva utropat sitt parti mer eller
            mindre som garanten för den fulla sysselsättningen.
          </note>
          <note>
            Jag har en fråga till finansministern med anknytning till det
            som Elisabeth Fleetwood tidigare var inne på.
          </note>
          <note>
            Det var faktiskt socialdemokraternas främsta husorgan Aftonbladet
            som utropade att 1 000 nya jobb tillkom per dag i samband med
            att den borgerliga regeringen avgick. Socialdemokraterna säger
            själva att det i huvudsak är de små och medelstora företagen och
            den enskilda sektorn som skall stå för den framtida försörjningen
            med de nya arbetena.
          </note>
          <note>
            Jag frågar mig varför regeringen inte ganska omgående kan börja
            avskaffa de regler som diskriminerar små och medelstora företag
            i förhållande till de stora företagen. Det kan här röra sig om
            dubbelbeskattningar, den förlängda sjuklöneperioden, förtida momsinbetalningar
            osv. Det finns redan bevis för att detta är hämmande för de enskilda
            små och medelstora företagen. Varför gör inte regeringen någonting
            ganska omgående för att korrigera detta, så att vi får större
            och snabbare sysselsättningstillväxt, alltså nya jobb, finansminister
            Erik Åsbrink?
          </note>
          <note>
            Anf. 41 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Än en gång vill jag säga, att var det än har stått
            om de 1 000 nya jobben om dagen försvann 500 000 jobb i Sverige
            mellan 1991 och 1994, när vi hade en moderatledd regering. Om
            det sedan råkar tillkomma 1 000 nya jobb under en mycket kort
            del av denna treårsperiod ändrar inte detta det faktum att helhetsbilden
            fortfarande är ½ miljon försvunna jobb. Det är alltså grovt missvisande
            att plocka ut en bråkdel av denna treårsperiod bara för att den
            råkar ge en ljus bild och förtiga det nattsvarta mörker som kännetecknar
            resten av perioden. Jag reagerar därför att detta är att ljuga
            med statistik.
          </note>
          <note>
            Vi har från regeringens sida gjort en hel del insatser för de
            små och medelstora företagen. Vi hade förslag i sysselsättningspropositionen.
            De trädde i kraft vid årsskiftet och har alltså inte hunnit verka
            särskilt lång tid. Jag tror att vi kommer att få se mer resultat
            av detta efter hand. Vi har lagt fram en rad nya förslag om skattelättnader
            och annat i vårpropositionen. Sammantaget handlar det om mycket
            betydande insatser. Men vi kommer aldrig, det skall jag säga,
            att låna pengar till skattesänkningar, vare sig det gäller företagen
            eller någon annan.
          </note>
          <note type="speaker">
            Anf. 42 HENRIK S JÄRREL (m):
          </note>
          <note>
            Herr talman! Bekymret, finansministern, är att den sysselsättning
            vi har gått förlustig är den som fanns inom den enskilda företagsamheten,
            som till syvende och sist skall försörja den offentliga sektorns
            verksamhet. Det stora bekymret för Sverige är att allt färre skall
            försörja alltfler. Därför måste vi få ökad fart inom företagsamheten
            med nya jobb och stimulans av både existerande företags möjligheter
            att fortleva och tillkomst av nya företag. Därför efterlyser bl.a.
            vi från moderat sida, men även från andra delar av oppositionen,
            fortfarande konkreta åtgärder, som får fart på den sektor i Sverige
            som så småningom skall betala de skatter som skall försörja andra
            i pensioner och liknande. Där väntar vi fortfarande på konkreta
            åtgärder.
          </note>
          <note>
            Anf. 43 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Ni får väl vänta bäst ni vill. Regeringen handlar
            under tiden, och vi kommer att fortsätta att göra det.
          </note>
          <note>
            Det är riktigt att Sverige tappade många jobb i den privata sektorn
            under den moderatledda regeringen.
          </note>
          <note>
            Vi tappade också jobb i den offentliga sektorn.
          </note>
          <note>
            Jag menar att en stor del av sysselsättningsökningen skall komma
            i den privata sektorn under de kommande åren. Men jag reagerar
            mot påståendet att de försörjer alla andra. I detta ligger tydligen
            tanken att även de som jobbar i vården, skolan och omsorgen försörjs
            av den privata sektorn. Jag reagerar mot det talesättet. De som
            jobbar i vården, omsorgen och skolan gör precis lika nyttiga och
            viktiga insatser som de som jobbar i den privata sektorn. Sanningen
            är, i varje fall enligt min och socialdemokratins uppfattning,
            att vi behöver fler människor i jobb både i den privata och i
            den offentliga sektorn. De gör bra insatser på båda håll.
          </note>
          <note>
            Studiemedelssystemet
          </note>
          <note type="speaker">
            Anf. 44 OLA STRÖM (fp):
          </note>
          <note>
            Herr talman! Jag skulle vilja ställa en fråga till utbildningsministern.
            Den gäller studiemedelssystemet.
          </note>
          <note>
            Jag är en av dem som satt med i en utredning som för ungefär
            ett år sedan lämnade ett förslag på ett nytt studiemedelssystem.
            Min undran är egentligen när vi kan se något konkret förslag från
            regeringen på ett nytt studiemedelssystem. Det var inte bara jag,
            utan många av oss i utredningen som var litet bekymrade över de
            avskrivningar som kan komma i framtiden.
          </note>
          <note>
            Många hinner inte betala tillbaka sina lån. Vid 65 års ålder
            efterskänker staten dessa pengar. Det kan handla om många miljarder
            kronor i framtiden. För varje år vi har ett system som skapar
            de här avskrivningarna riskerar vi att staten på sikt förlorar
            mycket pengar.
          </note>
          <note>
            Dessutom finns det många orättvisor i det system vi har. Det
            finns ett godtycke. En del kan få lön för att studera, andra får
            låna för att studera. Det skapar orättvisor. Jag vill gärna se
            ett nytt studiemedelssystem. När kommer det?
          </note>
          <note>
            Anf. 45 Utbildningsminister CARL
          </note>
          <note>
            THAM (s):
          </note>
          <note>
            Herr talman! Det nuvarande studiemedelssystemet har många fördelar.
            Det skall man inte glömma bort.
          </note>
          <note>
            Det är ett generöst system på många sätt och vis och bidrar till
            att vi i dag har ett mycket stort och ökande antal äldre och unga
            som söker sig till högre utbildning.
          </note>
          <note>
            Men det är också rätt att systemet har sina svagheter och problem,
            som utredningen mycket riktigt belyste. Den lade fram ett förslag
            till nytt system. Enligt vad regeringen har meddelat i vårpropositionen
            är avsikten att förelägga riksdagen ett förslag till nytt system
            som kan träda i kraft fr.o.m. år 2000.
          </note>
          <note type="speaker">
            Anf. 46 OLA STRÖM (fp):
          </note>
          <note>
            Herr talman! Det är riktigt att det står i vårpropositionen att
            det skall komma ett nytt förslag. Men det står väldigt litet om
            vad det faktiskt kan komma att innebära.
          </note>
          <note>
            Min följdfråga får bli: Kommer det system som regeringen kommer
            att föreslå att likna det vi föreslog i utredningen, något som
            är sammanhållet och enkelt för den enskilde studenten att förstå
            och som är rättvisare mellan olika former?
          </note>
          <note>
            Anf. 47 Utbildningsminister CARL
          </note>
          <note>
            THAM (s):
          </note>
          <note>
            Herr talman! Det är ganska vanligt när regeringen aviserar förslag
            att man väntar till dess förslaget är färdigt och då förelägger
            det riksdagen. Det är inget unikt i det här fallet.
          </note>
          <note>
            Men det är helt klart att vi kommer att bygga på många av de
            tankegångar och konstruktioner som fanns i utredningens förslag.
            Det fanns också problem i det förslaget som måste rättas till.
            Men det är helt klart att den studiesociala utredningen presenterade
            ett på många sätt tilltalande förslag, som innehöll många fördelar.
          </note>
          <note>
            PFF-övningen i Skagerrak
          </note>
          <note type="speaker">
            Anf. 48 PER LAGER (mp):
          </note>
          <note>
            Herr talman! Jag har två korta frågor till försvarsministern.
          </note>
          <note>
            Såvitt jag har förstått är det svenska avtalet med
          </note>
          <note>
            NATO angående PFF, Partnerskap för fred, hemligstämplat. Varför
            och vilken är avsikten? Strider inte själva hemligstämplingen
            mot PFF:s principer om öppenhet och förtroende? Det var den första
            frågan.
          </note>
          <note>
            Den andra frågan gäller PFF-övningen på västkusten och miljökonsekvensbeskrivningen
            för försvarets olika aktiviteter. Den stora övningen börjar nästa
            vecka och har delvis förlagts till Skagerraks skärgård, där vi
            har en mycket känslig fauna och flera fågelskyddsområden. Finns
            det någon MKB för den här övningen? När och hur kan man i så fall
            ta del av den?
          </note>
          <note>
            Anf. 49 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Herr talman! Den första frågan är jag inte helt uppdaterad på.
            Det är möjligt att statsrådet Schori kan ge en bra bild av om
            det finns element som är hemligstämplade. Jag kan inte svara på
            det på rak arm.
          </note>
          <note>
            När det gäller Co-operative Banners frågade jag när jag fick
            det här ärendet föredraget för mig och fick också klart för mig
            att det har skett kontakter mellan övningsledningen och länsstyrelsen
            för att undvika skador på faunan. Om det är i form av en
          </note>
          <note>
            MKB eller inte kan jag inte svara på. Men jag fick en försäkran
            om att man hade en, jag vågar nästan använda ordet uppgörelse
            med de miljöskyddande myndigheterna.
          </note>
          <note type="speaker">
            Anf. 50 Statsrådet PIERRE SCHORI (s):
          </note>
          <note>
            Herr talman! På nätterna drömmer jag ibland att jag är försvarsminister.
          </note>
          <note>
            Det är inget märkligt med detta avtal. Det är ett mellanstatligt
            avtal som omsluter en mängd nationer.
          </note>
          <note>
            Det är därför man också har hemligstämpel. Men innehållet som
            sådant är inget konstigt. Det är också utförligt och öppet redovisat
            i det sammanslagna utskottet.
          </note>
          <note type="speaker">
            Anf. 51 PER LAGER (mp):
          </note>
          <note>
            Herr talman! Jag tackar för det svaret. Jag skulle vilja ställa
            en följdfråga till försvarsministern.
          </note>
          <note>
            Försvarsministern utgår från att det finns en överenskommelse
            mellan länsstyrelsen och försvaret. Jag skulle vilja veta när
            och hur man i så fall kan ta del av den. Det är det som är det
            viktiga för mig.
          </note>
          <note>
            Anf. 52 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Herr talman! Jag föreslår att Per Lager vänder sig till övningsledningen
            eller till länsstyrelsen för att få närmare detaljer.
          </note>
          <note>
            Vård av psykiskt sjuka
          </note>
          <note type="speaker">
            Anf. 53 HANS KARLSSON (s):
          </note>
          <note>
            Herr talman! Jag har en fråga till socialministern.
          </note>
          <note>
            Vi har under senare tid ganska ofta påmints om brister i vår
            behandling och omsorg om psykiskt sjuka. Vi har också kunnat notera
            att det finns en del bekymmer med gränsdragningen mellan kommuner
            och landsting. Vi har också konfronterats med problem med gränsdragning
            mot kriminalvården.
          </note>
          <note>
            Jag skulle med anledning av den här situationen vilja fråga socialministern
            vilka åtgärder hon och regeringen är beredda att vidta för att
            undanröja dessa brister och göra så att de här människorna får
            en bättre situation.
          </note>
          <note>
            Anf. 54 Socialminister MARGOT
          </note>
          <note type="speaker">
            WALLSTRÖM (s):
          </note>
          <note>
            Herr talman! Jag kan garantera Hans Karlsson och alla andra att
            det här är en fråga som engagerar mig djupt. Jag tänker ta alla
            nödvändiga initiativ för att se till att det blir en nödvändig
            förbättring av omsorgen om de psykiskt sjuka.
          </note>
          <note>
            Jag har i dag fått en rapport från Socialstyrelsen om arbetsläget.
            Socialstyrelsen har i uppdrag att följa reformen och rapportera
            till regeringen. Den skall lämna en avslutande rapport nästa år,
            men en delrapport kommer vi att få redan om några dagar. Vi vet
            att det är tre saker som måste till. Det är en inventering som
            alla kommuner måste göra för att få klart för sig behovet av omsorg.
            Det är boendet som måste ordnas, och det är förstås sysselsättningen
            eller dagliga aktiviteter. Vi vet att det fortfarande återstår
            en del att göra beträffande inventeringen. Det är ett första steg
            som man måste ta i kommunerna. Det är i alla fall så -
          </note>
          <note>
            såvitt jag har förstått - att man efter Kommunförbundets egen
            enkät och efter vad jag hittills har hört från
          </note>
          <note>
            Socialstyrelsen kan konstatera att vi är på rätt väg.
          </note>
          <note>
            Men man tycker att det går för sakta, att det går för långsamt,
            att reformen har tagit längre tid än vad man trodde när beslutet
            fattades.
          </note>
          <note>
            Jag vill säga en sak till om herr talman tillåter det, och det
            är att det är mycket viktigt hur medierna rapporterar om den här
            reformen. Det sätt som man har beskrivit reformen hittills på
            riskerar att försämra situationen för de psykiskt sjuka. De framställs
            som en grupp som är farlig, som är i marginalen och som vi alla
            bör hålla ögonen på på ett sätt som inte alltid är positivt. Jag
            tror att vi först och främst måste försöka få till stånd en rapportering
            som blir mera nyanserad för att vi skall kunna föra en debatt
            om vad vi behöver göra i nästa skede för att hjälpa både kommuner
            och landsting till bättre samverkan för patienternas, för de psykiskt
            sjukas skull.
          </note>
          <note type="speaker">
            Anf. 55 HANS KARLSSON (s):
          </note>
          <note>
            Herr talman! Jag tackar socialministern för svaret.
          </note>
          <note>
            Jag tycker att det är mycket viktigt att den här frågan har en
            hög prioritet, och jag upplever att så också är fallet.
          </note>
          <note>
            Det som jag ytterligare skulle vilja fylla på med är frågan på
            vilket sätt som regeringen kan medverka till att de nya pengar
            som kommuner och landsting får fr.o.m. i höst till en icke oväsentlig
            del kommer just den här sektorn till del.
          </note>
          <note>
            Anf. 56 Socialminister MARGOT
          </note>
          <note type="speaker">
            WALLSTRÖM (s):
          </note>
          <note>
            Herr talman! Vi har inte gjort någon märkning av pengarna annat
            än en politisk märkning. Vi har sagt att vi vill prioritera barnen,
            de gamla och de sjuka, alltså skola, vård och omsorg. Det är dit
            pengarna skall gå. Vi har också varit mycket tydliga från regeringens
            sida när vi har preciserat oss ytterligare vad gäller vård- och
            omsorgspengarna och sagt att förutom att se till att man kortar
            köerna och väntetiderna inom vården måste man också se till att
            åtgärda bristerna i omsorgen om de psykiskt sjuka.
          </note>
          <note>
            Kultursponsringen
          </note>
          <note type="speaker">
            Anf. 57 EWA LARSSON (mp):
          </note>
          <note>
            Herr talman! Jag vill ställa en fråga till kulturministern som
            handlar om kulturens allt större behov av företags välvilja att
            sponsra vårt kulturliv. Jag tänker inte ta upp tid med etik och
            moral i att Shell är huvudsponsor tillsammans med staten för vår
            äldsta teater, Drottningholmsteatern. Jag tänker inte heller ta
            upp faran i att kulturlivet blir alltmer beroende av och får förlita
            sig på sponsorer. I stället vill jag fokusera den varierande praxis
            som tillämpas av landets olika skattemyndigheter. Skattelagstiftningen
            saknar särskilda bestämmelser om avdrag för sponsring. Nu kan
            man tycka att det är självklart att en teaterscen inte kan jämföras
            med en ishockeyrink, men min fråga är ändå: Anser kulturministern
            att det skulle vara en fördel att praxis såg olika ut, och kan
            kulturministern i sådana fall hjälpa till att vi får en översyn
            av kommunalskattereglerna och bestämmelserna kring sponsring i
            syfte att underlätta för kultursponsring?
          </note>
          <note>
            Anf. 58 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Vi omnämner i den kulturproposition som vi presenterade
            i höstas att sponsring i viss omfattning och på vissa områden
            kan vara en möjlighet att stötta kulturlivet med det där lilla
            extra. Däremot skall självfallet det allmänna stå för huvuddelen
            av satsningar på kulturlivet.
          </note>
          <note>
            Jag kan säga att vi följer fortlöpande den här frågan i Kulturdepartementet,
            och jag kan gärna lova att återigen gå in litet mer i detalj och
            titta på hur gränsdragningarna ser ut i olika enskilda fall.
          </note>
          <note type="speaker">
            Anf. 59 EWA LARSSON (mp):
          </note>
          <note>
            Herr talman! Jag tackar kulturministern för svaret.
          </note>
          <note>
            Jag tycker att det låter glädjande, samtidigt som jag oroas för
            utvecklingen. Jag tycker precis som kulturministern att det är
            bra att det finns en sponsring med tanke på det lilla extra som
            kulturlivet kan behöva, självklart att det är en kultursponsring
            som döms annorlunda än idrottssponsring. Men den senaste rapporten
            från näringsliv och kultur visar att kultursponsring rakar i höjden.
            Vi vet att det är musiklivet som toppar ligan. Jag vill ha vaksamhet
            på flera sätt, olika bedömningar. Jag hoppas att det är så att
            staten via landsting och kommuner fortsätter att ha huvudansvaret
            för kulturen.
          </note>
          <note>
            Anf. 60 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Jag personligen och Kulturdepartementet i sin helhet
            följer noggrant utvecklingen av kultursponsringen. Jag har också
            haft diverse kontakter med dem som tar emot sponsringsstöd och
            med dem som arbetar med att engagera näringslivet i kultursponsring
            just för att den icke får anta sådana dimensioner att den påverkar
            den konstnärliga och kulturella integriteten. Det är definitivt
            att träda över gränsen.
          </note>
          <note>
            Låt mig ta ett litet illustrativt exempel. Det handlar inte om
            musiken, utan låt oss ta Dramaten som länge har valt att inte
            ha sponsorer. Nu har man en sponsor i form av Telia, men det statliga
            stödet årligen till
          </note>
          <note>
            Dramaten uppgår till ca 159 miljoner kronor. Man har ett flerårsavtal
            som ger 3-4 miljoner kronor per år från Telia. Det tycker jag
            ändå visar storleksordningen. Men detta följer vi som sagt mycket
            noga. Jag delar helt Ewa Larssons uppfattning där. Även gränsdragningsfrågorna
            och förhållandet till idrottssponsring kommer vi att fortsätta
            att följa.
          </note>
          <note type="speaker">
            Anf. 61 ELISABETH FLEETWOOD (m):
          </note>
          <note>
            Herr talman! Jag tycker att det var mycket positivt att kulturministern
            yttrade sig så positivt om kulturfonder och fonder över huvud
            taget. I den moderata partimotionen har vi ett förslag om en vad
            vi kallar för dubbleringsfond, nämligen att donationer och bidrag
            från allmänheten skall löpa in och att staten skulle bidra med
            den summa som allmänheten har bidragit med. Vi är ganska övertygade
            om att detta skulle betyda ett väsentligt bidrag även om jag instämmer
            med kulturministern om att man på detta sätt inte kan ta över
            några kostnader från staten.
          </note>
          <note>
            Kan vi förvänta oss fortsatt positiv inställning nästa gång vår
            motion dyker upp?
          </note>
          <note>
            Anf. 62 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Jag måste göra Elisabeth Fleetwood besviken. Jag
            har inte talat om kulturfonder. Jag är fortfarande mycket negativ
            till moderaternas förslag från i höstas om att skapa en ordning
            där vi skulle få ännu mer av projektifiering och marknadsstyrning
            inom det svenska kulturlivet. Så skulle den kulturfond som moderaterna
            föreslår slå. Samtidigt motsvaras det av mycket kraftiga besparingar
            på kulturområdet med åtskilliga hundra miljoner kronor.
          </note>
          <note type="speaker">
            Anf. 63 ELISABETH FLEETWOOD (s):
          </note>
          <note>
            Herr talman! Jag beklagar väldigt mycket att allmänhetens bidrag,
            genom direkta bidrag eller donationer, av kulturministern uppfattas
            som någon sorts negativ marknadsstyrning. Det är inte tal om det.
            Det är tal om att människor som är positivt inställda till kulturen
            skall kunna bidra med vad de vill.
          </note>
          <note>
            Asylsökande iranier
          </note>
          <note type="speaker">
            Anf. 64 INGRID NÄSLUND (kd):
          </note>
          <note>
            Herr talman! Jag vill ställa en fråga till statsrådet
          </note>
          <note>
            Pierre Schori. Det gäller asylsökande iranier. Speciellt vill
            jag inrikta mig på de iranier som är kristna eller konvertiter.
            Tidigare, före mitten av 1995, fick dessa iranier ofta asyl här,
            men senare skickades man tillbaka.
          </note>
          <note>
            Det gjordes en bedömning både av vår ambassad i
          </note>
          <note>
            Teheran och av Utlänningsnämnden, och i en rapport talades det
            om att risken var liten för dessa människor att sändas tillbaka
            till Iran - detta trots att det internationella samfundet var
            mycket kritiskt.
          </note>
          <note>
            Jag undrar nu om de nya händelserna i Tyskland -
          </note>
          <note>
            jag tänker då på de domar som har utfärdats för terrorism som
            har sin grund i staten - på något sätt påverkar Pierre Schoris
            bedömning av frågan när det gäller att sända tillbaka konvertiter
            och risken för dem.
          </note>
          <note type="speaker">
            Anf. 65 Statsrådet PIERRE SCHORI (s):
          </note>
          <note>
            Herr talman! Under en längre tid har det inte skickats tillbaka
            någon till Iran som inte har haft asylskäl här. Utlänningsnämnden
            har skickat över ett ärende till regeringen som vi nu funderar
            över. Då skall vi i vår bedömning naturligtvis ta in hela situationen
            i Iran inklusive situationen för mänskliga rättigheter och den
            eventuella statsterrorism som kan bedrivas. Jag tänker då på Mykonosfallet
            - ett fall som jag känner väldigt starkt för själv, eftersom jag
            var närvarande när denna händelse ägde rum.
          </note>
          <note type="speaker">
            Anf. 66 INGRID NÄSLUND (kd):
          </note>
          <note>
            Herr talman! Jag har fått ett svar som jag betraktar som positivt.
            Jag hoppas att det skall leda till att det även efter de bedömningar
            som har gjorts av vår ambassad och av Utlänningsnämnden skall
            bli en positiv lösning för de människor som känner fruktan för
            att bli utvisade och där det i bakgrunden finns flera mord av
            den här typen.
          </note>
          <note type="speaker">
            Anf. 67 TREDJE VICE TALMANNEN:
          </note>
          <note>
            Då är frågestunden avslutad. Jag tackar statsråden för deras
            medverkan.
          </note>
          <note>
            Ajournering
          </note>
          <note>
            Kammaren beslutad kl. 15.03 på förslag av tredje vice talmannen
            att ajournera förhandlingarna till kl. 15.05.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 15.05.
          </note>
          <note>
            4 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1996/97:282
          </note>
          <note>
            Till riksdagen
          </note>
          <note>
            Interpellation 1996/97:282 av Bo Könberg (fp)
          </note>
          <note>
            om finansiell samordning mellan sjukförsäkringen och hälso- och
            sjukvården.
          </note>
          <note>
            Interpellationen kommer att besvaras måndagen den 2 juni 1997.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 14 maj 1997
          </note>
          <note>
            Maj-Inger Klingvall
          </note>
          <note>
            Interpellation 1996/97:281
          </note>
          <note>
            Till riksdagen
          </note>
          <note>
            Interpellation 1996/97:281 av Jan Jennehag om
          </note>
          <note>
            Partnerskap för fred.
          </note>
          <note>
            Interpellationen kommer att besvaras måndagen den 2 juni 1997.
          </note>
          <note>
            Skälet till dröjsmålet är att jag inte kunnat finna en debattdag
            som passar mig.
          </note>
          <note>
            Stockholm den 13 maj 1997
          </note>
          <note>
            Björn von Sydow
          </note>
          <note>
            Interpellation 1996/97:301
          </note>
          <note>
            Till riksdagen
          </note>
          <note>
            Interpellation 1996/97:301 av Eva Goës (mp) om
          </note>
          <note>
            Oskarshamn.
          </note>
          <note>
            Interpellationen kommer att besvaras fredagen den
          </note>
          <note>
            30 maj 1997.
          </note>
          <note>
            Skälet till dröjsmålet är utlandsresa.
          </note>
          <note>
            Stockholm den 13 maj 1997
          </note>
          <note>
            Miljöministern
          </note>
          <note>
            Enligt uppdrag
          </note>
          <note>
            Lars Dahllöf
          </note>
          <note>
            Expeditions- och rättschef
          </note>
          <note>
            Interpellation 1996/97:307
          </note>
          <note>
            Till riksdagen
          </note>
          <note>
            Interpellation 1996/97:307 av Kia Andreasson
          </note>
          <note>
            (mp) om utsläppsvillkoren av försurande kväveoxider.
          </note>
          <note>
            Interpellationen kommer att besvaras fredagen den
          </note>
          <note>
            30 maj 1997.
          </note>
          <note>
            Skälet till dröjsmålet är utlandsresa.
          </note>
          <note>
            Stockholm den 14 maj 1997
          </note>
          <note>
            Miljöministern
          </note>
          <note>
            Enligt uppdrag
          </note>
          <note>
            Lars Dahllöf
          </note>
          <note>
            Expeditions- och rättschef
          </note>
          <note>
            5 § Svar på interpellation 1996/97:294 om piratkopiering av datorprogram
          </note>
          <note>
            Anf. 68 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Christel Anderberg har frågat mig vilka åtgärder
            jag ämnar vidta för att stävja den växande och alltmer våldsbetonade
            kriminalitet som avser piratkopiering av program och stöld av
            datorkomponenter.
          </note>
          <note>
            Jag delar helt Christel Anderbergs oro över att det synes ske
            en omfattande piratkopiering av datorprogram. Problemet måste
            dock ses ur två skilda perspektiv och angripas på olika sätt.
          </note>
          <note>
            Som Christel Anderberg framhåller förekommer det en omfattande
            piratkopiering som har anknytning till annan brottslighet - med
            stölder av datorkomponenter och inte sällan med inslag av hot
            och våld.
          </note>
          <note>
            Regeringen har bestämt att bekämpandet av sådan organiserad brottslighet
            skall prioriteras.
          </note>
          <note>
            Här måste polis och åklagare använda sig av alla de åtgärder
            som lagen ger möjlighet till, såsom frihetsberövanden, husrannsakan
            och beslag. Det är då viktigt att de är medvetna om att det rör
            sig om en brottslighet som kan medföra betydande skada för rättighetshavarna
            och för staten. För att verkligen understryka detta tog Justitiedepartementet
            initiativ till ett möte med polis, åklagare och rättighetshavare
            där piratkopiering av datorprogram behandlades och där man diskuterade
            hur man med stöd av tillämpliga regler mest effektivt kunde angripa
            brottsligheten. På flera områden finns nu ett nära samarbete mellan
            dem.
          </note>
          <note>
            Den organiserade piratkopieringen kan dessutom ha en internationell
            bakgrund. Att hantera problem som hör ihop med detta kan vara
            avgörande för hur man bör ingripa mot brottsligheten. I Justitiedepartementet
            har vi tillsatt en särskild arbetsgrupp som skall överväga fortsatta
            åtgärder mot internationell ekonomisk brottslighet. Åtgärder mot
            piratkopiering av datorprogram ingår i den gruppens arbete.
          </note>
          <note>
            Den organiserade brottsligheten måste alltså förhindras från
            att få fotfäste inom piratkopieringen, och som jag redan har framhållit
            har regeringen bestämt att polisen skall prioritera bekämpandet
            av sådan brottslighet.
          </note>
          <note>
            Men det finns en ytterligare aspekt på problemet som Christel
            Anderberg inte direkt tar upp. Det förekommer även piratkopiering
            som inte har någon anknytning till annan brottslighet. Många kopierar
            datorprogram otillåtet, också inom myndigheter och företag. Ofta
            görs det av okunnighet. Det är ändå ett betydande problem som
            man måste få bukt med.
          </note>
          <note>
            Detta sker mest effektivt genom förebyggande åtgärder, dvs. genom
            upplysning om att kopieringen är otillåten och att immateriella
            rättigheter skall respekteras.
          </note>
          <note>
            I första hand ankommer det naturligtvis på ledningen för myndigheterna
            och företagen att se till att de anställda känner till att de
            datorprogram som används i verksamheten inte får kopieras. Producenterna
            bedriver också genom sina organisationer en omfattande och betydelsefull
            upplysningsverksamhet. Men jag anser att även Justitiedepartementet
            har ett ansvar.
          </note>
          <note>
            Därför håller man inom departementet fortlöpande kontakt med
            producenternas organisationer. Jag kan bl.a. nämna att departementet
            avser att hålla ett särskilt seminarium senare i år om problemet
            med piratkopiering av datorprogram.
          </note>
          <note type="speaker">
            Anf. 69 CHRISTEL ANDERBERG (m):
          </note>
          <note>
            Herr talman! Jag ber att få tacka statsrådet för svaret.
          </note>
          <note>
            Det är med tillfredsställelse som jag noterar att statsrådet
            delar min oro för problemen med piratkopiering av programvaror.
            Enligt en undersökning av
          </note>
          <note>
            Price Waterhouse var under åren 1994-1995 ca 54 %
          </note>
          <note>
            av programvaror som användes professionellt i Sverige olagliga.
            Även om andelen förra året sjönk till ca
          </note>
          <note>
            47 % är det en oacceptabelt hög siffra - en bra bit över genomsnittet
            i Västeuropa och nästan dubbelt så hög som i USA. Så kan det inte
            få fortsätta.
          </note>
          <note>
            Det är glädjande att regeringen har beslutat att bekämpningen
            av den organiserade brottsligheten på området skall prioriteras.
            Tyvärr synes denna prioritering ännu inte ha fått genomslag i
            rättsväsendet. Och varför göra halt vid polisen och åklagarna?
            Även domstolarna borde involveras, eftersom ett av problemen i
            sammanhanget är att i de få fall som förts till domstol har påföljderna
            med något färskt undantag blivit helt inadekvata i förhållande
            till brottens straffvärde.
          </note>
          <note>
            Enligt den internationella branschorganisationen
          </note>
          <note>
            Business Software Alliance, BSA, som funnits etablerad i Sverige
            sedan 1992, har utredningarna med något undantag kännetecknats
            av följande problem.
          </note>
          <note>
            Det finns ett bristande intresse av att prioritera denna typ
            av brottslighet. Medvetenheten om omfattningen av brottsligheten
            och dess betydelse för industrin, arbetstillfällena och bortfallet
            av skatteintäkter är liten. Inte sällan går det två år efter anmälan
            utan att någon åtgärd vidtagits, trots initiala bevis på förekomsten
            av olaglig kopiering. Hos utredande myndigheter saknas erforderlig
            kompetens. Endast ett fåtal poliser och åklagare har utbildning
            i IT-relaterad brottslighet. Bristen på kompetens bidrar till
            att utredningarna drar ut på tiden och till risk för felaktiga
            åtgärder när sådana väl vidtas. Målsägandena är utlämnade till
            brottmålsprocessen, eftersom det i Sverige inte finns effektiva
            möjligheter att säkra bevisning på lämpligt sätt på civilrättslig
            väg.
          </note>
          <note>
            Mot denna bakgrund vill jag fråga justitieministern hur hon ser
            på följande förslag.
          </note>
          <note>
            Regeringens vilja att prioritera den IT-relaterade brottsligheten
            bör snarast manifesteras i att ökade resurser avsätts för ändamålet,
            däribland utbildningssatsningar för eforderligt antal poliser
            och åklagare, och varför inte också en och annan domare.
          </note>
          <note>
            Den IT-relaterade brottsligheten kräver specialiserad personal
            hos såväl åklagare som polis. Vore inte detta en lämplig måltyp
            att anförtro den nya ekobrottsmyndigheten?
          </note>
          <note>
            I vissa länder, däribland Italien, har man med betydande framgång
            gjort det till en uppgift för skattemyndigheterna att i samband
            med revision granska även förekomsten av olagliga programvaror.
            Kan inte det vara något även för Sverige?
          </note>
          <note>
            Även bolagens egna revisorer skulle kunna fylla en uppgift i
            detta sammanhang.
          </note>
          <note>
            En civilrättslig möjlighet att genomföra bevissäkring bör genomföras
            så att Sverige uppfyller det s.k. TRIPS-avtalet, det internationella
            avtalet om handelsrelaterade aspekter av immaterialrätter.
          </note>
          <note>
            Anf. 70 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! I det stora hela delar jag den beskrivning av situationen
            som Christel Anderberg ger.
          </note>
          <note>
            Jag tycker bara att det inte framgår tillräckligt av det som
            hon säger att det här dess värre är en brottslighet som har sin
            omfattning på grund av att människor som i normala fall inte begår
            brott begår den här typen av brott. Det är alltså den här privatkopieringen
            inom företagen som ger den höga siffran av olagliga kopior som
            används i legitim verksamhet. Det är alltså i stor utsträckning
            inte en vanlig brottslighet, som vi är vana att hantera. Det ställer
            naturligtvis något annorlunda krav på de myndigheter som har att
            hantera det.
          </note>
          <note>
            Jag delar uppfattningen att intresset av och insikten om att
            detta är ett område som måste bekämpas med full kraft icke har
            funnits hos myndigheterna tidigare. På grund av de åtgärder som
            vi hittills har vidtagit för att fästa myndigheternas uppmärksamhet
            på den här företeelsen och genom de åtgärder som har vidtagits
            när det gäller att skapa utbildning och informationstillfällen,
            tror jag att det förhållandet är på väg att förändras ganska rejält.
            Det behövs utbildningsinsatser. Det pågår planering inom både
            Rikspolisstyrelsen och åklagarväsendet för att säkerställa utbildningsbehovet.
          </note>
          <note>
            Jag vill kommentera de mer konkreta åtgärder som
          </note>
          <note>
            Christel Anderberg föreslår.
          </note>
          <note>
            Bevissäkring i civilmål är en fråga som övervägs inom departementet.
          </note>
          <note>
            När det gäller ekobrottsmyndighetens roll i det sammanhanget
            är det självfallet så, att när den här typen av brottslighet hör
            ihop med ekonomisk brottslighet över huvud taget och i övrigt
            uppfyller de krav som kommer att ställas i avgränsningen mellan
            ekobrottsmyndighetens och övriga myndigheters mandat, kommer de
            här frågorna i stor utsträckning att hamna hos ekobrottsmyndigheten.
          </note>
          <note>
            När det sedan gäller företeelsen att det här är ett brott som
            begås inom ramen för myndigheters och enskilda företags verksamhet
            handlar det väldigt mycket om att skapa brottsförebyggande incitament.
          </note>
          <note>
            Den första åtgärden är att öka kunskapen hos våra myndigheter
            och företag. Det är nästan litet sorgligt att behöva konstatera
            att våra myndigheter och företag har så dålig kunskap om de immaterialrättsliga
            reglerna och om att man inte får använda annans egendom på det
            sätt som sker. Här krävs mycket av insatser från branschorganisationer
            och från myndigheter för att öka kunskapen och insikten och givetvis
            också skapa kontrollmöjligheter, så att man har möjlighet internt,
            både inom företag och inom myndigheter, att kontrollera att en
            olaglig kopiering inte äger rum.
          </note>
          <note type="speaker">
            Anf. 71 CHRISTEL ANDERBERG (m):
          </note>
          <note>
            Herr talman! Jag ber återigen att få tacka statsrådet för svaret,
            som var tillfredsställande utom såvitt avser en av de frågor jag
            ställde, nämligen frågan om ökade resurser. Det är till syvende
            och sist där vi hamnar om vi skall kunna komma någon vart med
            den här typen av brottslighet.
          </note>
          <note>
            I TRIPS-avtalet finns en särskild bestämmelse som föreskriver
            att ett lands myndigheter skall kunna besluta om interimistiska
            åtgärder för att bevara bevisning av betydelse för ett påstått
            intrång i en immaterialrätt. Sverige har genomfört denna bestämmelse
            endast genom rättegångsbalkens regler om husrannsakan och beslag
            i brottmål. I många andra länders rättsordningar finns också en
            civil form av husrannsakan och beslag, och det hävdas bl.a. av
            BSA att det är detta som krävs för att en medlem i WTO skall ha
            fullgjort sina åligganden enligt TRIPS-avtalet.
          </note>
          <note>
            Civilrättsliga beslut om husrannsakan utan motpartens hörande,
            som TRIPS-avtalet föreskriver, syftar till att möjliggöra en effektiv
            tillämpning av immaterialrätter. Med ett sådant beslut är det
            möjligt för den verkställande myndigheten - i Sverige förmodligen
            kronofogden - att anlända oannonserat till de lokaler där intrånget
            begås för att beslagta och säkra bevis om illegal kopiering.
          </note>
          <note>
            För målsäganden innebär en sådan ordning uppenbara fördelar,
            bl.a. därför att polis och åklagare aldrig inom överskådlig tid
            kommer att förfoga över tillräckliga resurser för att kunna motivera
            deras monopol på rätten att ingripa. Dessutom kan straffrättsliga
            åtgärder bara riktas mot fysiska personer. Ofta uppstår problem
            med att bevisa uppsåt eller grov oaktsamhet hos personer i företagsledande
            ställning eller hos de anställda i övrigt.
          </note>
          <note>
            Företagsledningen är säkert inte alltid medveten om att olagligt
            kopierade program används i verksamheten men är ofta beredd att,
            om en husrannsakan säkerställer bevis om privatkopiering, lösa
            problemen på civil väg och ersätta upphovsrättshavaren för den
            skada som han lidit. Det gläder mig mycket att justitieministern
            prövar förutsättningarna för att en sådan civil bevissäkring införs
            även i Sverige. Jag hoppas att denna prövning kommer att gå av
            stapeln skyndsamt, så att vi snart kan peka på påtagliga konkreta
            resultat.
          </note>
          <note>
            Det är mycket riktigt, som justitieministern säger i sitt svar,
            att det är ett vanligt förekommande problem att piratkopierade
            program florerar hos myndigheter och ute hos kommunerna. Det är
            naturligtvis helt otillständigt.
          </note>
          <note>
            Jag tror också att en del av lösningen ligger i en riktad information
            om att immateriella rättigheter skall respekteras. Den inställningen
            är tyvärr inte så allmänt spridd i Sverige som den borde vara.
            Jag är glad att även Justitiedepartementet känner sitt ansvar
            härvidlag. Men det gäller att informationsinsatserna går hand
            i hand med en tydlig beredskap för att, när så krävs, sätta kraft
            bakom orden.
          </note>
          <note>
            Ingripandet mot Karolinska institutet är väl det fall som har
            blivit mest omtalat i medierna. Det har med säkerhet lett till
            åtskillig självsanering hos olika myndigheter. Ännu större preventiv
            effekt skulle det kanske ha fått om aktionen hade varit framgångsrik,
            vilket nu efter mer än två års utredande verkar mindre sannolikt.
          </note>
          <note>
            Anf. 72 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Jag tänker inte kommentera de enskilda fall som
            har uppmärksammats när det gäller den här typen av brottslighet
            och hur den har hanterats av rättsväsendets myndigheter.
          </note>
          <note>
            Som jag angav är tvångsåtgärder i civilmål en fråga som bereds
            och jag vill inte nu tala om när jag kan återkomma till riksdagen
            med förslag i den delen.
          </note>
          <note>
            Men jag lovar att återkomma så snart jag har exakta besked att
            ge.
          </note>
          <note>
            När det gäller frågan om ökade resurser vill jag bara erinra
            Christel Anderberg om att vi inte längre öronmärker pengar till
            myndigheterna. Vi anger bara prioriteringar.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1996/97:296 om resningsinstitutet
          </note>
          <note>
            Anf. 73 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Elisabeth Fleetwood har frågat om jag är beredd
            att pröva om resningsinstitutet i sin nuvarande utformning ger
            tillräckliga möjligheter till omprövning av en brottmålsdom grundad
            på tilltro till uppgifter av målsäganden, när det efter domen
            framkommer omständigheter som är ägnade att minska tilltron till
            målsägandens tillförlitlighet.
          </note>
          <note>
            Reglerna om att lagakraftvunna domar kan undanröjas genom resning
            är ett undantag från principen om att ett mål är slutgiltigt avgjort
            när det inte går att överklaga vidare. När det gäller resning
            till förmån för en tilltalad gör sig de intressen som ligger bakom
            den principen inte i lika hög grad gällande som i andra resningsfall.
            Därför är också de regler som finns i
          </note>
          <note>
            58 kap. 2 § rättegångsbalken om resning till förmån för den tilltalade
            särskilt generösa. Enligt den fjärde punkten i den paragrafen
            får resning beviljas, om den dömde åberopar någon omständighet
            eller något bevis som inte tidigare har lagts fram och dess framläggande
            i den tidigare rättegången sannolikt skulle ha lett till att han
            frikänts eller till att brottet hänförts under mildare straffbestämmelse
            än den som tillämpats.
          </note>
          <note>
            Resning får härutöver beviljas om det med hänsyn till de nya
            omständigheter eller bevis som åberopas finns synnerliga skäl
            att på nytt pröva frågan om någon har förövat det brott för vilket
            han har dömts.
          </note>
          <note>
            Att det efter domen framkommer uppgifter som är ägnade att minska
            tilltron till en hörd målsägandes tillförlitlighet kan utgöra
            en resningsgrundande omständighet redan med nu gällande regler.
            Det krävs emellertid enligt huvudregeln även att de nya uppgifterna
            "sannolikt skulle ha lett till att den tilltalade frikänts eller
            till att brottet hänförts under en mildare straffbestämmelse än
            den som tillämpats".
          </note>
          <note>
            Vad detta krav allmänt sett innebär är inte så lätt att ge en
            kortfattad beskrivning av. Detta beror på att de nya uppgifterna
            ju aldrig kan ses isolerade utan måste sättas in i den totala
            bevisningssituationen i målet. Man är därmed inne på den för all
            bevisprövning i domstol grundläggande principen i 35 kap. 1 §
          </note>
          <note>
            rättegångsbalken, att domstolen skall avgöra vad som är bevisat
            efter en samvetsgrann prövning av allt som förekommit i målet.
            Den tilltalade har i ett eller annat skede hörts om brottet och
            kan ju ha erkänt eller lämnat uppgifter som faktiskt binder honom
            vid brottet.
          </note>
          <note>
            Även om det i ett resningsärende skulle visa sig att värdet av
            målsägandens uppgifter skulle vara lägre än vad man tidigare antagit,
            kvarstår frågan om inte den tilltalade ändå på grund av vad som
            förekommit i målet skulle ha fällts till ansvar.
          </note>
          <note>
            Som jag redan har nämnt finns det också en möjlighet att bevilja
            resning, om det med hänsyn till nya omständigheter eller bevis
            finns synnerliga skäl att pröva frågan på nytt. Vid tillämpningen
            av denna regel krävs inte att det nya materialet sannolikt skulle
            ha lett till en annan utgång. Syftet med denna regel är enligt
            förarbetena (NJA II 1940 s. 158 och 171) att öppna en möjlighet
            till resning i vissa fall, redan då de nya omständigheterna är
            ägnade att framkalla tvivelsmål om den dömdes skuld. Regeln är
            avsedd att tillämpas då det är fråga om grova brott eller då det
            funnits meningsskiljaktigheter i de domstolar som tidigare har
            behandlat målet.
          </note>
          <note>
            Utökade möjligheter att tillåta resning skulle innebära betydande
            olägenheter. Alldeles bortsett från den belastning som en sådan
            ordning skulle utgöra på de högre domstolar som har att pröva
            frågorna om resning, måste man nämligen beakta att bevisningens
            värde i allmänhet minskar ju längre tid som går efter den ursprungliga
            domen. Beviljas resning efter lång tid får den dömde sålunda med
            den angivna ordningen otillbörligt stora chanser att gå fri, vilket
            kan gå ut över brottsoffret.
          </note>
          <note>
            Min bedömning är att reglernas nuvarande utformning ger fullgoda
            möjligheter att ta upp ett lagakraftvunnet avgörande när nya omständigheter
            har framkommit. Jag är därför inte beredd att föreslå någon lagändring
            på den i interpellationen angivna punkten.
          </note>
          <note type="speaker">
            Anf. 74 ELISABETH FLEETWOOD (m):
          </note>
          <note>
            Herr talman! Jag vill först tacka justitieministern för svaret.
            Men jag vill samtidigt säga att jag är litet förvånad över konklusionen
            i sista meningen i svaret.
          </note>
          <note>
            Jag frågade om justitieministern var beredd att pröva om resningsinstitutet
            har fått den rätta utformningen. I
          </note>
          <note>
            svarets sista mening står det att justitieministern inte är beredd
            att föreslå någon lagändring. Jag har naturligtvis inte begärt
            en lagändring. Det kan jag inte göra. Däremot anser jag att det
            har funnits skäl att utreda huruvida resningsinstitutet som det
            ser ut i dag är till alla delar tillfyllest. Om det sedan visar
            sig att mina misstankar är berättigade, skulle det eventuellt
            kunna bli tal om en lagändring, men det blir då en senare fråga.
          </note>
          <note>
            Jag är, precis som justitieministern, naturligtvis medveten om
            att enskilda fall inte skall tas upp i kammaren, även om vi riksdagsmän
            mycket ofta syndar mot detta. Vi har här sett exempel på detta
            för bara en liten stund sedan. Men samtidigt vet vi ju att sådant
            sker och att det faktiskt är svårt att undvika, för inte sällan
            är det ju de enskilda fallen som bildar bakgrund till debatter
            av olika slag som kan röra olika utskott. Inte minst är det massmedierna
            som förser oss alla med information om vad som sker i samhället.
          </note>
          <note>
            Jag anser att det vore förmätet av oss alla att säga att vårt
            rättssystem är oklanderligt som det ser ut och att det är befriat
            från brister. Det är det naturligtvis inte alls. Det är därför
            som vi riksdagsmän bl.a. har till uppgift att uppmärksamma på
            brister som vi av någon anledning får kännedom om. Inte minst
            tänker jag på sådana fall där teknisk bevisning saknas. Därför
            kan en friande eller fällande dom bero på parternas trovärdighet.
            I sådana fall, liksom på många andra håll i samhället, föreligger
            uppenbar risk för att den som är svag på grund av ålder, sjukdom,
            handikapp m.m. har svårt att hävda sig gentemot en motpart som
            är verbalt mycket starkare, som har förmåga att uttrycka sig och
            på det sättet vinna tilltro till sin argumentering. Därför är
            det inte underligt att vi som riksdagsmän interpellerar och ställer
            frågor när fall kommer till vår kännedom där en del av rättvisans
            företrädare själva har reagerat och påpekat vad de anser vara
            olyckliga, kanske t.o.m. felaktiga domslut.
          </note>
          <note>
            Min naturliga fråga blir: Är justitieministern beredd att pröva
            om vi behöver en utredning av reglerna för resningsinstitutet?
            Själv har jag under flera års arbete med ett enskilt fall blivit
            helt övertygad om det.
          </note>
          <note>
            Jag hoppas att justitieministern kan instämma.
          </note>
          <note>
            Anf. 75 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Om man skall utreda en fråga skall det vara därför
            att det kan behövas en lagändring. I
          </note>
          <note>
            mitt svar redovisar jag de regler vi har för resning i dag. De
            är sådana att alla de situationer där man bör ompröva en lagakraftvunnen
            dom faller inom ramen för givna regler. Allt det som Elisabeth
            Fleetwood har angivit som skäl för resning kan omfattas av de
            bestämmelser vi har i dag. Hon talar om bristen på teknisk bevisning
            och parternas trovärdighet. Om en målsägandes uppgifter skall
            ligga till grund för en fällande dom krävs redan i dag omständigheter
            av något annat slag som stöder målsägandens uppgifter.
          </note>
          <note>
            Annars blir det ingen fällande dom.
          </note>
          <note>
            Elisabeth Fleetwoods fråga utgår från ett enskilt fall. Jag kan
            inte låta bli att något kommentera det förhållandet. Det är inte
            första gången som detta enskilda fall tas upp i riksdagen. Det
            har varit uppe ett antal gånger tidigare, men då utifrån en helt
            annan aspekt. De gångerna handlade det om att illustrera att vår
            lagstiftning om besöksförbud icke fungerade tillfredsställande.
          </note>
          <note>
            Det finns anledning för Elisabeth Fleetwood och mig och kammaren
            i övrigt att dra slutsatsen att man skall akta sig för att utgå
            från enskilda fall och begära överväganden om lagändringar. Som
            politiker bör man undersöka sakförhållandena närmare på ett visst
            område. Man kan inte utgå från det enskilda fallet. Då finns risken
            att man hamnar i det läge som medierna gjorde när det gäller detta
            enskilda fall. Under en period sades att det var fel på vår lagstiftning
            från den ena partens utgångspunkt. Senare var det fel på vår lagstiftning
            från den andra partens utgångspunkt.
          </note>
          <note>
            Vi som har ansvaret för lagstiftningsarbetet bör inte agera på
            det viset. Verkligheten är aldrig svart eller vit, som kvällspressen
            vill göra den till. Den är oftast mycket grådaskig.
          </note>
          <note type="speaker">
            Anf. 76 ELISABETH FLEETWOOD (m):
          </note>
          <note>
            Herr talman! Jag beklagar att justitieministern anser att givna
            regler räcker. Min uppfattning är att de inte räcker. Jag har
            naturligtvis inte bara utgått från en mycket kort erfarenhet av
            ett enskilt fall. Jag stöder mig på rättvisans företrädare, om
            jag får kalla dem så, som under många år har följt frågan. Jag
            har haft kontinuerlig kontakt med dem. De känner att det finns
            risker här, just för de svagaste i samhället. Jag talade i mitt
            första inlägg om dem som är verbalt svaga, sjuka, handikappade
            osv., som inte kan tala för sig. Där finns det risker. Jag vet
            det.
          </note>
          <note>
            Ett enskilt fall kan kanske inte upphöjas till att vara allmängiltigt.
            Men en enskild människa är en enskild människa. Justitieministern
            säger att man måste undersöka frågan närmare. Det är självklart.
            Jag håller med justitieministern om det. Men jag vill också försöka
            övertyga justitieministern om att jag har undersökt detta närmare.
          </note>
          <note>
            Justitieministern nämnde besöksförbudet. Jag är rädd för att
            just detta fall har skadat det stora värdet av besöksförbud i
            alla de fall där det behövs.
          </note>
          <note>
            Anf. 77 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Det senaste Elisabeth Fleetwood sade gläder mig.
            Det var nästan ordagrant det som jag haft anledning att säga här
            i riksdagen några gånger.
          </note>
          <note>
            Nu finns det en förståelse för innebörden av det.
          </note>
          <note>
            Våra ambitioner att säkerställa rättvisa domar och hög rättssäkerhet,
            att ingen blir fälld för något som han är oskyldig till, måste
            garanteras på annat sätt än genom resningsinstitutet. Det kan
            finnas parter i en rättegång som har en svag ställning, kanske
            på grund av att de inte kan tala för sig på ett bra sätt. De känner
            ett underläge i domstolen. Vår ambition måste rimligtvis vara
            att säkerställa att den svagare partens rätt tas till vara, icke
            genom att öppna resningsinstitutet utan genom att säkerställa
            att resning inte behöver bli aktuell.
          </note>
          <note type="speaker">
            Anf. 78 ELISABETH FLEETWOOD (m):
          </note>
          <note>
            Herr talman! Jag skall avsluta med en kort fråga.
          </note>
          <note>
            Jag är inte den enda ledamoten som har väckt denna fråga, vilket
            justitieministern nämnde. En av mina manliga kolleger har påstått
            att det gällde praxis, användningen av resningsinstitutet, som
            har gått snett.
          </note>
          <note>
            Han är jurist. Jag är inte till utbildningen jurist.
          </note>
          <note>
            Jag vill fullfölja min fråga till justitieministern:
          </note>
          <note>
            Anser justitieministern att det kan vara praxis när det gäller
            resningsinstitutet som inte är till fyllest? Vad kan man i så
            fall göra för att åstadkomma en förbättring?
          </note>
          <note>
            Anf. 79 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Ett påstående om att praxis inte är tillfredsställande
            är ett mycket litet underlag för att gå vidare och utreda frågan.
            Jag skulle nog ändå vilja ha någon konkretisering av i vilket
            avseende praxis inte överensstämmer med lagstiftningen innan jag
            påbörjar ett lagstiftningsarbete. Men jag är beredd att överväga
            frågan, om jag får ett sådant underlag.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1996/97:297 om närpolisverksamheten
          </note>
          <note>
            Anf. 80 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Kia Andreasson har frågat mig om jag avser att ta
            initiativ till en översyn av närpolisens verksamhet, för att bedöma
            om den når upp till de av regering och riksdag angivna verksamhetsmålen.
            Kia
          </note>
          <note>
            Andreasson undrar också om jag ämnar föreslå förändringar av
            verksamheten, för det fall en genomförd översyn visar att närpolisens
            arbete inte motsvarar gällande målbeskrivning.
          </note>
          <note>
            Kia Andreasson är av uppfattningen att närpolisreformen inte
            fått önskat genomslag. Förklaringen till detta är, enligt hennes
            mening, att polisen inte har fått tillräckliga resurser för att
            kunna genomföra reformen på ett effektivt sätt.
          </note>
          <note>
            Först skall det sägas att de problem som polisen i dag står inför
            på intet sätt är nya utan har en historia som sträcker sig långt
            tillbaka i tiden. Brister i den ekonomiska styrningen, bl.a. vad
            avser hanteringen av tilldelade ekonomiska resurser och uppföljningen,
            har medfört att verksamheten inte utvecklats på det sätt och i
            den takt som man kunnat önska.
          </note>
          <note>
            Närpolisen skall vara basen i polisens verksamhet, och utbyggnaden
            av närpolisverksamheten skall därför fortsätta. Det landsomfattande
            arbetet med att bygga upp en effektiv och väl fungerande närpolis
            har hittills gått förhållandevis bra, även om det finns områden
            i landet som uppvisar viss eftersläpning.
          </note>
          <note>
            Enligt länsorganisationens rapportering fanns ca
          </note>
          <note>
            4 600 närpoliser den 31 december 1996, vilket motsvarar 26 %
            av landets poliskår. Ca 90 % av länens planerade närpolisorganisation
            fanns formellt på plats den 31 december 1996 jämfört med ca 35
            % vid budgetårets början.
          </note>
          <note>
            Det fortsatta reformarbetet inom polisen prioriteras högt av
            regeringen. Det är också skälet till att polisen inte ålagts något
            sparbeting för innevarande år. Vidare har regeringen i den ekonomiska
            vårpropositionen uttalat att rättsväsendet nästa år skall tillföras
            ytterligare ca 200 miljoner kronor. En betydande del av dessa
            medel kommer att användas för att närpolisverksamheten skall kunna
            utvecklas i snabbare takt än vad som hittills skett. För att ytterligare
            påskynda utvecklingen mot en effektiv och väl fungerande närpolisverksamhet
            kommer regeringen också att tilldela polisen engångsvisa medel
            genom att resurser omfördelas inom utgiftsområdet.
          </note>
          <note>
            De tillskjutna medlen skall användas bl.a. till nyrekrytering
            av polisaspiranter, kraftfulla insatser för att förbättra utredningsverksamheten
            och förstärkning av det lokala brottsförebyggande arbetet.
          </note>
          <note>
            Som svar på frågan om jag avser att ta initiativ till att se
            över hur närpolisens mål och verksamhet överensstämmer vill jag
            framhålla följande:
          </note>
          <note>
            En fortlöpande granskning av verksamheten sker redan i dag dels
            som följd av de krav på återrapportering regeringen i regleringsbrevet
            ålagt polisväsendet, dels genom den inspektionsverksamhet som
            utövas av
          </note>
          <note>
            Rikspolisstyrelsen. Rikspolisstyrelsen, som har ett särskilt
            ansvar för att stödja och påskynda utvecklingen i de län där utbyggnaden
            av närpolisen går sakta, kommer dessutom att redogöra för det
            aktuella läget i sin halvårsredovisning den 1 september 1997.
          </note>
          <note>
            Jag vågar påstå att polisen är på rätt väg för att uppnå målet
            att närpolisen skall utgöra basen i polisverksamheten, men därutöver
            måste själva verksamheten ges ett förbättrat innehåll. Exempelvis
            bör närpolisverksamheten i än högre grad än vad som sker i dag
            styras av lokala förutsättningar såsom befolkningsunderlag, typen
            av brottslighet och områdets struktur i övrigt. En annan utgångspunkt
            måste vara att närpolisen verkligen kan erbjuda den allmänna service
            som krävs - alltifrån de förebyggande till de repressiva åtgärderna
            till att förebygga och bekämpa ungdomskriminalitet.
          </note>
          <note>
            Jag vill avslutningsvis framhålla att medborgarna måste kunna
            känna trygghet i sin närmiljö och ha förtroende för rättsväsendets
            institutioner och deras verksamhet. Syftet med det reformarbete
            som pågår är just att uppnå detta övergripande mål. Det är regeringens
            avsikt att de åtgärder som inom den närmaste tiden kommer att
            vidtas i det längre perspektivet skall leda till en märkbart positiv
            förändring vad avser bl.a.
          </note>
          <note>
            vardagsbrottsligheten.
          </note>
          <note type="speaker">
            Anf. 81 KIA ANDREASSON (mp):
          </note>
          <note>
            Herr talman! Jag tackar justitieministern för svaret. Orsaken
            till min interpellation är att jag har besökt polisverksamheter
            i olika delar av landet speciellt för att höra hur Näpo fungerar,
            samt att justitieutskottet i sitt betänkande 1994/95:14 rörande
            anslag till polisväsendet sade sig förutsätta att regeringen utan
            något särskilt tillkännagivande från riksdagens sida noga och
            fortlöpande följer förändringsarbetet inom polisen samt, när det
            har kommit längre, utvärderar det i lämplig form och redovisar
            resultatet för riksdagen. Jag finner nu, och det har jag inte
            vetat innan, att
          </note>
          <note>
            Rikspolisstyrelsen i slutet av september kommer att ge en första
            rapport. Det är positivt.
          </note>
          <note>
            Före detta hade riksdagen begärt en utredning som emellertid
            lades ned av regeringen i december 1994.
          </note>
          <note>
            Utvärderingen skulle inriktas på vilka långsiktiga slutsatser
            rörande verksamhetens organisation som kunde dras av rationaliseringsverksamheten.
            Målet skulle vara att ytterligare utveckla och fördjupa formerna
            för ledning och styrning av polisen inom ramen för en decentraliserad
            struktur och regional och lokal förankring.
          </note>
          <note>
            Regeringen ansåg att Rikspolisstyrelsen skulle ha uppgiften att
            stödja rationaliseringsarbetet. Det är detta som fått mig att
            ställa frågan. Det sker en decentralisering samtidigt som det
            sker en omfattande centralisering, och det är dessa motsatser
            som har ställt till stora problem just för närpolisverksamheten.
          </note>
          <note>
            Det får jag veta när jag är ute och lyssnar på folket.
          </note>
          <note>
            Miljöpartiet har i budgetsammanhang upprepat sitt krav på att
            man inte skall dra in medel till polisen samtidigt som omorganisation
            pågår, samt att regeringen skall göra noggranna analyser och undersökningar
            av de bästa kostnadssänkande åtgärderna.
          </note>
          <note>
            Miljöpartiet har varit, och är, oroat av hur utvecklingen av
            Näpo skall fortsätta om inte medel och förutsättningar gives.
            Riksdagens revisorer har den
          </note>
          <note>
            26 februari också poängterat hur viktigt det är med en strukturöversyn.
            Man har sett att polismyndigheterna går mot en form av stark centralisering.
            Senare års besparingskrav har lett till att hittills sammanlagt
            19
          </note>
          <note>
            län infört s.k. länsmyndighet, dvs. lagt samman polismyndigheterna
            i länet till en myndighet. Endast fyra län, varav Älvsborg är
            ett, har valt att behålla en flermyndighetsstruktur.
          </note>
          <note>
            Det råder, måste jag säga, ett brett missnöje och, än värre,
            en uppgivenhet även bland mycket entusiastiska och engagerade
            poliser med ansvar och ambitioner. De känner att de inte kan påverka
            verksamheten så som det var tänkt. Arbetssituationen är bekymmersam,
            och de anställda lider. Den polis som var nöjdast var polisen
            i Alingsås. Där kunde man fortfarande själv påverka, och det fanns
            även bemanning på polisstationen dygnet runt. Alingsåspolisen
            är en av de poliser som har behållit sin flermyndighetsstruktur.
          </note>
          <note>
            Det man måste analysera är hur sammanslagningen av polismyndigheterna
            kan kombineras med satsningen på Näpo och behovet av lokal samverkan.
          </note>
          <note>
            Närpoliserna lägger ned ett stort arbete på förebyggande verksamhet
            och på att lära känna ungdomar och andra personer i området som
            har problem. När det sedan kommer till insatser - när man skall
            rycka ut -
          </note>
          <note>
            kommer poliser från en centralort. De har ingen kunskap om den
            lokala geografin och om människorna.
          </note>
          <note>
            Det är de som skall vidta de repressiva åtgärderna.
          </note>
          <note>
            Det kan väl inte vara syftet med närpolisorganisationen? Det
            är inte så jag har tolkat det. Det är inte den organisation som
            jag vill kämpa för.
          </note>
          <note type="speaker">
            Anf. 82 MAUD EKENDAHL (m):
          </note>
          <note>
            Herr talman! Det passade så bra att medverka i denna interpellationsdebatt
            i dag i kammaren, eftersom radiolyssnarna under helgen fick höra
            att justitieministern har för avsikt att satsa 1 miljard kronor
            på polisväsendet under tre års tid. Om polisen skall förstärkas
            med så mycket pengar kommer det med stor sannolikhet att leda
            till att alltfler blir dömda till fängelse. Nu avser justitieministern
            bl.a. att ta ytterligare 400 miljoner från kriminalvården. Det
            innebär att kriminalvårdsresurserna minskar. Vad händer då?
          </note>
          <note>
            Skall de dömda inte sitta i fängelse?
          </note>
          <note>
            Det vore också önskvärt att få en redogörelse för varifrån miljarden
            skall tas. Nu under våren diskuterar vi ramarna. Vad justitieministern
            gjort i sitt uttalande är att nämna förstärkningar till polisen.
            Då är hon ju inne på själva anslagsposterna. Jag undrar om det
            är rätt att gå ifrån den rutin man har haft tidigare i riksdagen
            och nu plötsligt börja tala om anslag och inte bara ramar.
          </note>
          <note>
            Anf. 83 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Jag hoppas att Kia Andreasson genom min redovisning
            ändå fick en klar bild av att det pågår en mycket noggrann uppföljning
            av det omfattande reformarbetet. Det är naturligtvis nödvändigt
            att så stora och djupgående förändringar som det är frågan om
            här noga följs på olika sätt.
          </note>
          <note>
            Jag vill när det gäller en del av de frågeställningar som Kia
            Andreasson tog upp påpeka att vi också har
          </note>
          <note>
            Riksrevisionsverkets rapport. Jag tillmäter den en väldigt stor
            betydelse när det gäller att få klarhet i var de problem och hinder
            för ett rationellt polisarbetet ligger som bl.a. leder till att
            närpoliser på sina håll fortfarande tycker att de inte riktigt
            kan leva upp till de krav som vi har satt upp för närpolisverksamheten.
          </note>
          <note>
            Jag tycker däremot att det är ett missförstånd från
          </note>
          <note>
            Kia Andreassons sida när hon säger att det pågår en stark centralisering
            och att detta kopplas till länsmyndigheterna. Det är ingen tvekan
            om att det reformarbete som nu pågår syftar till att decentralisera
            polisverksamheten. Basorganisationen, närpolisen, syftar ju till
            att man skall finnas ute bland människorna där brotten begås och
            till att utnyttja polisens möjligheter att med kunskap om var,
            när och hur brott begås också förhindra och ingripa mot brott.
          </note>
          <note>
            Men när man decentraliserar en polisverksamhet så långt som det
            här faktiskt innebär, krävs det också en central styrning och
            samordning av verksamheten.
          </note>
          <note>
            De problem vi i dag fortfarande ser, på sina håll omfattande,
            handlar just om brister i förmågan att samordna och styra verksamheten.
            Det leder bl.a. till att det på sina håll ännu inte är helt klart
            hur man skall lägga upp arbetet när det gäller att säkerställa
            både basorganisationens krav i fråga om närpolisens uppgifter
            och utryckningsverksamheten. Här måste en rad förbättringar göras.
            På sina håll har man lyckats hitta former för detta som gör att
            det fungerar. På andra håll har man en bra bit kvar att gå. Detta
            kräver en centraliserad styrning och samordning, annars kommer
            det inte att fungera.
          </note>
          <note>
            När det gäller Maud Ekendahls fråga om att kriminalvårdens medel
            skulle minska, måste jag säga att det är ett missförstånd som
            föreligger. De 400 miljoner kronorna som jag talar om är medel
            från 1996. De berör alltså icke kriminalvårdens medel under innevarande
            budgetår. I de uttalanden som jag har gjort har jag, såvitt jag
            vet, inte talat om något annat än ramar.
          </note>
          <note>
            Det har handlat om rättsväsendet med exemplifieringar av vad
            man kan tänkas använda de här medlen till inom polisens område,
            men fortfarande talar vi om ramar. De direkta beloppen fördelade
            inom utgiftsområdet kommer i budgetpropositionen i september.
          </note>
          <note type="speaker">
            Anf. 84 KIA ANDREASSON (mp):
          </note>
          <note>
            Herr talman! Jag hör och erfar att justitieministern ändå är
            väl insatt i de problem som jag här påtalar.
          </note>
          <note>
            Men jag hävdar ändå att Riksrevisionsverket går långt i fråga
            om de rationaliseringar som jag tycker att
          </note>
          <note>
            Riksdagens revisorer har en annan åsikt om. Man vill inte gå
            samma väg. Det där med centralstyrning är ju just det som poliserna
            ute i verksamheten reagerar så starkt mot. De tycker att länsmyndigheterna
            med sina huvudorter styr. De förlägger möten och stab och lägger
            ut uppdrag osv. Det är höga chefstjänstemän som styr mer än polismyndigheten.
            Den har blivit en filial. Det är så de känner det. De har ingen
            talan. Det är inte fråga om någon decentraliserad, lokal arbetsledning.
            Länspolisledningarna anser detta som ineffektivt. De vill styra
            centralt.
          </note>
          <note>
            Man har också sett att sammanslagna funktioner slukar mer personal
            än tidigare. Centrala myndigheter tappar kontrollen över verksamhet
            och ekonomi.
          </note>
          <note>
            Poliserna inom närpolisverksamheten kräver att personalen blir
            delaktig i planering och ansvar, även när ingripanden skall ske.
            Det är viktigt att de känner till bakgrunden och att de har person-
            och lokalkännedom. Även de sociala myndigheterna har påtalat detta.
            De har etablerat ett väldigt fruktbart samarbete med närpoliserna,
            men när det händer deras klienter något, är det plötsligt helt
            andra poliser som står där, som inte har ett dugg kunskap om de
            här personerna.
          </note>
          <note>
            Utryckningsverksamheten tar på vissa platser upp till tre timmar.
            Det är också sådant som jag inte tycker att man kan acceptera.
            På somrarna är det indragning av personal, och det är väldigt
            stora geografiska ytor det handlar om. Det gäller bl.a. Orust,
            Tjörn och
          </note>
          <note>
            Stenungsund. Ett annat exempel är Kungsbacka, som styrs från
            Halmstad tolv mil bort. Polislarm går över centralorterna, och
            avgörande beslut om hela det övriga länet fattas från kommunikationcentralerna.
          </note>
          <note>
            Man säger också att man tycker att det är murar mellan avdelningar
            och att samarbete saknas. Många har också åsikten att man, eftersom
            Näpo var en så viktig reform, hade kunnat lugna ned sig med den
            andra organisationsförändringen. Man hade kunnat ta det här först,
            och sedan se vad man kunde göra för rationaliseringar. Det är
            så abrupt. Det har blivit stora hack.
          </note>
          <note>
            Dessutom har häkten lagt ned. Man har fått ta poliser till att
            köra personer långa vägar. Åklagarna har centraliserats, och det
            har också blivit ett glapp innan det fungerar bra. Det är alltså
            många faktorer som har påverkat.
          </note>
          <note>
            Slutligen vill jag säga att när den här centraliseringen nu har
            skett, skulle man kunna man tro att det har blivit färre chefer,
            men på vissa område har det blivit många fler. Det har också tagit
            resurser från verksamheten. I t.ex. Göteborgs och Bohus län har
            antalet chefer ökat från 190 till 310 sedan 1994. Det har även
            varit löneökningar som har gått långt utöver det centrala avtalet
            - trots den dåliga ekonomin. Detta påverkar ju också närpolisen.
          </note>
          <note type="speaker">
            Anf. 85 MAUD EKENDAHL (m):
          </note>
          <note>
            Herr talman! Jag vill fortsätta med mina frågor gällande budgeten.
            Om vi börjar med 1998, har man sagt att det skall bli 200 miljoner
            kronor mer till rättsväsendet. Men dessa pengar äts ju upp. När
            regeringen föreslår att 200 miljoner kronor bl.a. skall tillföras
            polisen, skall man ju samtidigt ta bort 64 miljoner kronor av
            det som har varit kompensation för kriminalvårdens hyreskostnader.
            Jag läser innantill direkt från det som justitieutskottet antog
            i torsdags gällande vårpropositionen:
          </note>
          <note>
            "Vidare har utgiftsområdesramen justerats från pris- och löneomräkning
            som vid den preliminära beräkningen uppskattades till ett 152
            miljoner kronor för högt belopp." Det skall man också reducera.
            Den här sammanräkningen fick vi, och den innebär faktiskt att
            själva ramen sänks med 16 miljoner kronor. Man får alltså inte
            plus 200 miljoner kronor till rättsväsendet om man räknar på det
            vis som justitieutskottet har blivit presenterat för.
          </note>
          <note>
            Vad justitieministern också sade i det här radioprogrammet under
            helgen, var att man inte skulle täppa till några svarta hål, utan
            man skulle satsa på nya, friska grepp inom verksamheten. Då undrar
            jag:
          </note>
          <note>
            Är det nya, friska grepp att krossa och dra ned på verksamheter
            och att Polishögskolan inte fungerar?
          </note>
          <note>
            Nu är men beredd att öppna Polishögskolan. Är det nya, friska
            grepp? Hade vi arbetat med en regering som hade velat satsa på
            det här från första början, så hade vi inte haft de här problemen
            i dag.
          </note>
          <note>
            Anf. 86 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Kia Andreasson tar fortfarande upp det där med att
            centraliseringen skulle vara till nackdel. Men jag vill understryka
            att den centralisering som sker inte gäller verksamheten annat
            än, skall jag tillfoga, när det gäller den kvalificerade kriminalverksamheten.
            Där behövs det ju en samling på en annan nivå än vad som gäller
            för den lokalt betonade polisverksamheten. I övrigt handlar det
            om att ha en ledningsfunktion, så att man verkligen får en samordning
            av verksamheten på det lokala planet. Här handlar det om att väldigt
            många individer skall fås att dra i samma riktning. Det kräver
            att det finns en samordning på central nivå.
          </note>
          <note>
            Jag vill inte kommentera det där med att det har blivit fler
            chefer någonstans, men jag skall gärna undersöka bakgrunden till
            Kia Andreassons påstående. Det är intressant att ta reda på detta.
            En av ambitionerna med de förändringar som har varit är ju att
            ta bort onödiga chefsnivåer, men att samtidigt utveckla chefskap
            på alla nivåer som faktiskt innebär att man leder och samordnar
            verksamheten. Det var ett av de områden där Riksrevisionsverket
            pekade på ofullkomligheter och hinder mot att bedriva en effektiv
            verksamhet, en resurseffektiv verksamhet. Hur ledarskapet inom
            polisen fungerar, och vilka tjänster man har för det ändamålet,
            är en mycket viktig fråga.
          </note>
          <note>
            Det är naturligtvis viktigt att alla i en organisation är delaktiga
            i beslut som rör den egna organisationen.
          </note>
          <note>
            Man skall naturligtvis också hitta former för en sådan medverkan.
            När det gäller polisen har vi en något komplicerad beslutsordning,
            eftersom vi har olika instanser. Vi har det medborgerliga inflytandet
            via länsstyrelser, polisstyrelser och nämnder av olika slag. Det
            här är en fråga som vi ser över. Vi måste nämligen förenkla styrmekanismerna,
            så att man inte hamnar i en situation av frustration i den lokala
            myndigheten, beroende på att det sägs olika saker genom olika
            styrvägar. Det är ett problem som finns inom polisen.
          </note>
          <note>
            Det påstås att vi gör saker och ting abrupt. När man gör ett
            reformarbete finns det alltid de som säger att det går för långsamt,
            och det finns de som säger att det går för fort. Man vet aldrig
            riktigt vad som är sant.
          </note>
          <note>
            Det finns så mycket försummelse att ta igen när det gäller att
            reformera polisens arbete. Därför är det viktigt att nu inte töva.
            Det svaret kan jag rikta direkt till Maud Ekendahl. Jag tycker
            inte att det går för snabbt. Jag tycker nog att det delvis går
            för långsamt, men det går dessbättre åt rätt håll.
          </note>
          <note>
            Påståendet att polisen kör till häkten vill jag tillbakavisa.
            Det är icke polisens uppgift. Det är kriminalvården som sköter
            transporter till häkten.
          </note>
          <note>
            Maud Ekendahl påstår att de 200 miljonerna äts upp av pris- och
            löneomräkningar och av det avdrag som görs med 64 miljoner kronor
            på hyran. Jag vill bara säga att avdraget på 64 miljoner kronor
            naturligtvis har en direkt motsvarighet i mindre hyra. Om man
            har blivit av med en kostnad behöver man ju inte heller få anslag
            för att täcka den kostnaden.
          </note>
          <note type="speaker">
            Anf. 87 KIA ANDREASSON (mp):
          </note>
          <note>
            Herr talman! Jag fick uppgiften från en polisstation om att de
            som grips måste köras till häkten - som inte längre finns på orten
            utan har flyttats längre bort
          </note>
          <note>
            - av polismän. Det gick åt stora resurser - en hel polistjänst
            - för detta. Denna uppgift var hämtad i
          </note>
          <note>
            Landskrona, och det var likadant på flera håll. Det är nära mellan
            Landskrona och Helsingborg. Det finns ju mycket längre avstånd
            mellan andra orter.
          </note>
          <note>
            Jag återkommer tredje gången till att det har blivit så stora
            centralmyndigheter. Jag skulle vilja att det utvärderas om det
            är bättre att det är så än att man har det på det andra sättet.
            Man måste ju göra en utvärdering för att se om dessa större länsmyndigheter
            är så mycket effektivare när det gäller arbetsfördelning och ekonomi
            eller om man skall göra en justering i det fallet. Det är ju så
            många som påpekar att det inte är bra.
          </note>
          <note>
            Jag ställer upp på Näpo till hundra procent. Näpo kom ju till
            för att man skall komma till rätta med vardagsbrottsligheten.
            Jag anser att vi på lång sikt endast kan lösa problemet med brottsligheten
            med detta arbetssätt. Detta är kostsamt i början, men jag är helt
            övertygad om att vi kommer att få mycket tillbaka under en senare
            period.
          </note>
          <note>
            I dag har jag fått bättre besked. I vårpropositionen står det
            att de 200 miljonerna som skall tillskjutas under 1998 bl.a. skall
            gå till polismyndigheterna. Här sägs det att en större andel av
            dem skall gå till närpolisverksamheten. Det var ett positivt besked.
          </note>
          <note>
            Avslutningsvis vill jag säga att organisationsförändringarna
            ändå är viktiga för att det skall bli en fungerande verksamhet
            och för att människorna i organisationen skall känna en tillfredsställelse.
          </note>
          <note>
            Anf. 88 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Kia Andreasson talar om att köra till häkten. Jag
            utgår från att det egentligen handlar om personer som t.ex. måste
            omhändertas för tillnyktring.
          </note>
          <note>
            Den långtgående decentralisering som vi har genomfört av närpolisverksamheten
            innebär ju att man inte alltid har tillgång till ändamålsenliga
            lokaler. Man måste då köra dessa individer till en polisstation
            som har arrestlokaler. I vissa fall använder man kanske även häkteslokaler,
            men de är ju egentligen inte tänkta för det.
          </note>
          <note>
            Kia Andreasson reagerar mot centraliseringen. Jag vill ändå understryka
            betydelsen av att vi har en polisorganisation som kan arbeta över
            ett större geografiskt område, inte minst när det gäller utvecklingen
            av
          </note>
          <note>
            IT-stödet. Vi har mycket att göra när det gäller att effektivisera
            polisens arbete och verkligen föra in ett datorstöd i de olika
            delarna av polisverksamheten. För att det skall kunna göras på
            ett rationellt och effektivt sätt krävs att man arbetar med stora
            regioner medan man utvecklar tekniken. Det är samma sak med den
            här ledande funktionen. Jag skall avslutningsvis stanna vid den.
            Det spelar egentligen inte någon roll var någonstans den person
            sitter som tar emot ett larm och beordrar någon att köra. Det
            avgörande för att man skall kunna hantera den här verksamheten
            på bästa sättet för allmänheten är var någonstans de som skall
            rycka ut finns, inte den som svarar i telefon eller sköter samordningen.
            För att man skall få ett bra resursutnyttjande och för att man
            skall kunna säkerställa att det finns en polisbil att skicka när
            det händer någonting är det viktigt att den som sitter och beslutar
            råder över ett stort område och över omfattande resurser. Annars
            blir det problem.
          </note>
          <note>
            8 § Svar på interpellation 1996/97:266 om bosnienkroater i Sverige
          </note>
          <note type="speaker">
            Anf. 89 Statsrådet PIERRE SCHORI (s):
          </note>
          <note>
            Herr talman! Ulla Hoffmann har frågat mig om regeringen, mot
            bakgrund av rapporter om "etnisk rensning" i Kroatien, har för
            avsikt att verka för att samtliga bosnier med kroatiska pass beviljas
            permanent uppehållstillstånd i Sverige. Vidare frågar Ulla
          </note>
          <note>
            Hoffmann om regeringen fått garantier från Kroatien om att bosnier
            med kroatiska pass inte kommer att sändas till minoritetsområden
            i Bosnien.
          </note>
          <note>
            Jag kan till viss del upprepa det jag svarade
          </note>
          <note>
            Ragnhild Pohanka i riksdagen den 22 april i år på en delvis liknande
            fråga. I beslut den 28 november 1996
          </note>
          <note>
            tog regeringen generellt ställning till skyddsbehov för personer
            med kroatiskt medborgarskap. Regeringen var av uppfattningen att
            den allmänna situationen i
          </note>
          <note>
            Kroatien inte var eller riskerade att bli sådan att medborgare
            i det landet hade behov av skydd i Sverige.
          </note>
          <note>
            Detta gällde även för den grupp som för närvarande vistas i Sverige
            och som har medborgarskap både i
          </note>
          <note>
            Kroatien och Bosnien-Hercegovina, de s.k. bosnienkroaterna. Vid
            denna bedömning har Sverige konsulterat FN:s flyktingkommissarie
            och organisationer i
          </note>
          <note>
            Kroatien som studerar situationen för de mänskliga rättigheterna.
            Inget talar för att dessa personer vid ett återsändande till Kroatien
            kommer att utsättas för förföljelse eller någon annan behandling
            som kunde motivera att de borde ges skydd i Sverige. En annan
            sak är att de beslutande myndigheterna har att ta hänsyn till
            samtliga omständigheter som är av vikt i det enskilda fallet,
            däribland att starka humanitära skäl gör sig gällande efter en
            lång vistelse i Sverige och att det kan finnas särskilda traumatiska
            upplevelser i det enskilda fallet.
          </note>
          <note>
            Herr talman! Omkring 200 000 personer tvingades på flykt efter
            den kroatiska militära blixtoffensiven under första halvåret 1995.
            En stor del av dessa flyktingar har sökt sig till Förbundsrepubliken
            Jugoslavien. Ansträngningar görs i synnerhet från UNHCR:s håll
            för att man skall få i gång återvändandet. Runt
          </note>
          <note>
            13 000 flyktingar har från kroatiskt håll officiellt beviljats
            återresa. Enligt UNHCR har ungefär 10 000
          </note>
          <note>
            av dessa återvänt. Möjligheten att få återresetillstånd har förenklats
            efter avtalet om normalisering mellan
          </note>
          <note>
            Kroatien och Förbundsrepubliken Jugoslavien, som undertecknades
            i augusti förra året. Detta avtal slog fast principen om flyktingars
            rätt att återvända till hemorten eller dit de vill återvända.
          </note>
          <note>
            Ansökningarna kan numera lämnas in på kroatiska ambassaden i
            Belgrad. Vad gäller återvändande till områden som serberna fördrevs
            från i slutskedet av konflikten har detta ännu bara skett i liten
            omfattning,
          </note>
          <note>
            UNHCR räknar bara med några hundratal, mest äldre personer. I
            dessa områden har kroatiska internflyktingar och andra flyktingar
            löst sina bostadsproblem genom att ta ett övergivet serbiskt hus
            i besittning.
          </note>
          <note>
            Detta sker med stöd av de lokala myndigheterna.
          </note>
          <note>
            Officiella kroatiska uppgifter talar om att runt 7 000
          </note>
          <note>
            bostäder används på detta sätt. Man bör då betänka att detta
            sker i en situation där Kroatien är synnerligen pressat av närvaron
            av enligt UNHCR omkring
          </note>
          <note>
            358 000 internflyktingar och bosniska flyktingar. Det är förståeligt
            att myndigheterna använder de medel som står till buds i en svår
            situation. Däremot är det oförsvarbart att de serber som försökt
            att ta sin egendom i besittning inte får det stöd och den hjälp
            som de borde få från de lokala myndigheterna och framför allt
            polismyndigheten. Sverige är alltså starkt kritiskt mot detta
            om det skulle innebära att återvändandet av serbiska flyktingar
            till Kroatien hämmas. Sverige agerar därför aktivt på det internationella
            planet bl.a.
          </note>
          <note>
            genom EU och i FN för att förmå Kroatien att underlätta återvändandet
            av serbiska flyktingar. Här finns några ljuspunkter. UNHCR och
            Kroatien samarbetar för att ta fram en plan för flyktingåtervändandet.
            Försiktig optimism upplevs efter de genomförda kommunalvalen,
            även i östra Slavonien, där serbiska internflyktingar röstade
            mangrant. Man tvingas dock konstatera att alltför få hittills
            har kunnat återvända till de tidigare serbkontrollerade delarna
            av Kroatien. Vad specifikt gäller gruppen bosnienkroater som finns
            i
          </note>
          <note>
            Sverige och den inverkan de kan ha på serbiska flyktingars möjlighet
            att återvända, anser jag att den är minimal.
          </note>
          <note>
            Herr talman! Sverige kommer att aktivt agera för att förhindra
            att den svenska gruppen bosnienkroater får en sådan inverkan.
            Det har inom Utrikesdepartementet utsetts en person med lång erfarenhet
            från regionen med uppgift att övervaka vad som sker, hålla kontakt
            med kroatiska myndigheter, osv. Sverige kommer även att se över
            den mottagningskapacitet som ställts till Kroatiens förfogande
            genom Sida.
          </note>
          <note>
            Dessutom kommer Sverige att öka sina ansträngningar att agera
            mot EU-kommissionen vad gäller dess program för återvändande till
            f.d. Jugoslavien. Det finns redan en person på plats på svenska
            ambassaden i Sarajevo som skall verka som en länk mellan myndigheter
            och organisationer i Sverige och Bosnien-
          </note>
          <note>
            Hercegovina och förmedla information om förutsättningarna för
            återvändandet.
          </note>
          <note>
            Jag kan nämna åtskilligt fler insatser, men sammanfattningsvis
            anser jag, att Sverige tagit ett stort ansvar för att återvändandet
            till f.d. Jugoslavien skall fungera väl, något som jag anser är
            en av de viktigaste komponenterna i fredsprocessen i f.d. Jugoslavien.
          </note>
          <note type="speaker">
            Anf. 90 ULLA HOFFMANN (v):
          </note>
          <note>
            Herr talman! Jag tackar statsrådet för svaret. Det är ett bra,
            helt politiskt korrekt svar, men det är inte svar på mina frågor.
            Jag vill veta om regeringen har för avsikt att verka för att de
            bosnier med kroatiska pass som kom före Daytonavtalet till Sverige
            - inte efter, för att göra mig helt tydlig - får permanent uppehållstillstånd
            i Sverige. Den frågan har jag inte fått svar på. Jag vill också
            veta om regeringen har fått några garantier från kroatiska staten
            att de bosnier som vägrar delta i den etniska rensningen inte
            kommer att skickas tillbaka till minioritetsområden i Bosnien.
            Den frågan har jag inte heller fått svar på.
          </note>
          <note>
            Statsrådet säger att det inte finns någonting som talar för att
            de som återsänds kommer att utsättas för förföljelse eller någon
            annan behandling som kan motivera att de bör ges skydd i Sverige.
            Frågan är vad som talar emot att de borde ges skydd här i Sverige.
          </note>
          <note>
            Inte någonstans i svaret har Pierre Schori uteslutit möjligheten
            att de kommer att utsättas för förföljelse.
          </note>
          <note>
            Statsrådet anför också att det är Utlänningsnämndens och Invandrarverkets
            uppgift att ta hänsyn till samtliga omständigheter i det enskilda
            fallet, pekar på humanitära skäl efter lång vistelse i vårt land
            och att det kan finnas särskilda traumatiska upplevelser i det
            enskilda fallet.
          </note>
          <note>
            Det är här som jag inte riktigt hänger med i svaret.
          </note>
          <note>
            Jag kommer flera gånger i veckan i kontakt med bosnier med kroatiska
            pass som finns runt om i landet på våra flyktingförläggningar.
            När jag ser avslagen från
          </note>
          <note>
            Invandrarverket och Utlänningsnämnden kan jag inte förstå hur
            avslagen speglar det Pierre Schori just har sagt. De flesta asylsökande
            bosnierna kom under sommaren 1993, och de flesta asylsökande bosnierna
            med kroatiska pass kom under första halvåret 1994.
          </note>
          <note>
            Barnen har alltså varit här i tre till fyra år.
          </note>
          <note>
            Jag vill som ett exempel analysera ett fall. Jag nämner inte
            namnet för att inte blockera en diskussion, eftersom det finns
            flera liknande. Mannen är serb och kvinnan muslim, och de har
            ett barn. De kom till Sverige i februari 1994. De har sitt hus
            i Republika Srpska, och eftersom de inte är kroater har de inget
            hus i Kroatien. Kvinnan vistas på en psykiatrisk klinik. Det finns
            en uppenbar risk för att hon begår självmord, säger överläkaren,
            och barnet lider av en djup depression. Trots det skall de utvisas.
            Polisen hade för avsikt att gå in på den psykiatriska kliniken
            och hämta kvinnan. De har nu fått inhibition.
          </note>
          <note>
            Varför betraktas inte dessa år i Sverige som tillräckliga för
            att de skall få stanna? Varför bedöms inte kvinnans sjukdom som
            livshotande? Hur kan de utvisas till Kroatien, där de inte har
            någon hemvist, bara därför att de skaffat sig kroatiska pass för
            att kunna fly vidare? Jag begriper inte det. Är inte tre år en
            lång vistelse i landet och därmed humanitära skäl? Är inte kvinnans
            sjukdom livshotande? Kanske kan statsrådet i dag hjälpa mig förstå
            vad lång vistelse i landet är och vad traumatiska upplevelser
            är.
          </note>
          <note>
            Inför beslutet den 28 november förra året konsulterade regeringen
            UNHCR och andra organisationer i
          </note>
          <note>
            Kroatien som arbetar med mänskliga rättigheter. Jag träffade
            så sent som i slutet av mars i år Arvind Gupta och Indrika Ratwatte,
            båda protection officer vid
          </note>
          <note>
            UNHCR i Zagreb. När vi frågade hur UNHCR kunde berömma svenska
            regeringen för att de tvångssavvisar ca 2 800 bosnier med kroatiska
            pass visade det sig att vad Gupta och Ratwatte talat om var frivilligt
            återvändande. De säger att de inte kan rekommendera att man skickar
            tillbaka folk i massor. UNHCR has not agreed to any forced returns,
            säger de. Alla vi talade med i Kroatien, från UNHCR och Elisabeth
            Rehns kontor till svenska ambassaden, talar om risken för att
            bosnienkroaterna kommer att placeras i serbrensade hus. På Elisabeth
            Rehns kontor gick man så långt att man sade, att om inte någonting
            görs snart kommer
          </note>
          <note>
            Kroatien att vara etniskt rensat.
          </note>
          <note>
            Statsrådet bekräftar i sitt svar till mig att myndigheterna i
            Kroatien stödjer de som bor i serbrensade hus, och menar att det
            rent av är förståeligt att myndigheterna gör det med tanke på
            den trängda situation man befinner sig i. Men att de kroatiska
            myndigheterna stödjer inflyttningen i de serbiska husen av kroatiska
            internflyktingar kan tolkas på många sätt. De kroatiska myndigheternas
            handlande kan faktiskt också tyda på att det finns en stor vilja
            från de kroatiska myndigheternas sida att bevara Kroatien etnisk
            rent. Att de serber som försökt att ta sin egendom i besittning
            inte får det stöd de borde av myndigheterna pekar på att den tolkning
            som jag med flera andra har gjort är riktig.
          </note>
          <note type="speaker">
            Anf. 91 EVA GOËS (mp):
          </note>
          <note>
            Herr talman! För ett litet tag sedan deltog jag i debatten angående
            flyktingar. Pierre Schori sade att man skall visa respekt och
            värdighet. När dessa flyktingar kommer till Sverige har de skaffat
            sig kroatiskt pass därför att Sverige har ett krav på dem att
            de skall ha identitetshandlingar, och det har det blivit ett kroatiskt
            pass. Sedan används det emot dem, och de skickas tillbaks.
          </note>
          <note>
            Jag känner också till det fall som Ulla Hoffmann tog upp. Hur
            kan man över huvud taget fundera på att skicka tillbaks någon
            från ett blandäktenskap till ett område som de inte kan återvända
            till, nämligen
          </note>
          <note>
            Kroatien? Teoretiskt sett går det bra. Man kan skapa teorier,
            men i praktiken går det inte. Att medborgare i
          </note>
          <note>
            Kroatien generellt kan ges skydd i Kroatien innebär inte att
            alla medborgare i Kroatien får skydd.
          </note>
          <note>
            Pierre Schori sade i debatten med Ragnhild Pohanka att regeringen
            var av uppfattningen att den allmänna situationen i Kroatien inte
            var eller riskerar att bli sådan att medborgarna i det landet
            hade behov av skydd i Sverige. Det forna Jugoslavien är inte moget
            att ta emot flyktingar som kommer dit. Det är så många internflyktingar,
            precis som Pierre Schori har beskrivit. Enbart i norra Bosnien
            är det ungefär
          </note>
          <note>
            200 000.
          </note>
          <note>
            Jag kommer nyligen från Lipnica i Tuzlaområdet, som har varit
            fredat. Man har där själva tagit emot
          </note>
          <note>
            70 000 flyktingar. Kvinnorörelsen har varit väldigt stark där
            och jobbat hårt för att ta emot dem på ett värdigt sätt. Men under
            den tid jag var där skulle man enligt Daytonavtalet försöka att
            föra tillbaka människor med två bussar, och man kom till Brcko.
            Då blev de stenade. Man lade sig t.o.m. före med en annan buss
            för att se till att de skulle köra så långsamt att mobben som
            stod utefter vägarna kunde skjuta ut varenda fönster, och de fick
            ta hand om sju människor som var skadade. Läget är inte moget
            för att man skall kunna ta emot människor från Sverige.
          </note>
          <note>
            Jag förstår inte varför man inte kan tänka sig att bygga upp
            dessa människor och ge dem en ny start i
          </note>
          <note>
            Sverige i stället för att skicka tillbaka dem till detta.
          </note>
          <note>
            Starka humanitära skäl skall ju råda, och i de allra flesta fall
            finns starka humanitära skäl och traumatiska upplevelser. Jag
            skulle kunna upprepa precis det som
          </note>
          <note>
            Ulla Hoffmann tog upp: Vad är traumatiska upplevelser?
          </note>
          <note>
            13 000 flyktingar har från kroatiskt håll officiellt beviljats
            återresa, enligt UNHCR. Ca 10 000 av dessa har återvänt. Men var
            det frivilligt? Hade de bett om det själva, eller hur gick det
            till?
          </note>
          <note>
            I dag ger vi flyktingar 40 000 kr för att flytta tillbaka till
            sina "hemorter", vilket det ju inte är. Men varför inte i stället
            göra som i Norge? Norsk självhjälp har startat en typ av nätverkskredit
            för att få invandrare i Norge att starta egen verksamhet. Det
            finns 15 s.k. förändringsagenter. Man går ideologiskt in för frågan
            hur man skall jobba med sina invandrare
          </note>
          <note>
            - det gäller de som sökt asyl i Norge. Varför inte låta dem i
            Sverige få samma chans?
          </note>
          <note>
            Till varje förändringsagent knyts fyra nya människor, och man
            riktar sig i huvudsak till kvinnor, så att kvinnorna också kommer
            ut i samhället. Tänk om vi kunde använda den kraften här i Sverige!
            Vad kostar då det här? Jo, det kostar 50 000 kr att göra detta
            och satsa på att bygga upp ett värdigt liv. Kvinnorna kommer ofta
            med förslag som att sy kläder, ha en liten förrättning osv. Det
            vore någonting att satsa på i stället för att säga: Vi ger 40
            000 kr så att ni kan åka tillbaka.
          </note>
          <note type="speaker">
            Anf. 92 Statsrådet PIERRE SCHORI (s):
          </note>
          <note>
            Herr talman! Svaret på den första frågan, om det var frivilligt
            för de 10 000 människorna att återvända, är ja. Det var frivilligt.
          </note>
          <note>
            När vi talar om hela situationen i f.d. Jugoslavien måste vi
            ta ett helhetsgrepp, precis som efter andra världskriget. Då fick
            man ta ett helhetsgrepp för att se vilka regler som skulle gälla
            för alla de stora flyktingströmmar som uppstod i krigets kölvatten.
            Vi fick bl.a. Genèvekonventionen. Efter katastrofen i Jugoslavien
            fick vi Daytonavtalet, där just frågan om internflyktingar och
            andra flyktingar utgjorde en huvuddel. UNHCR fick ansvaret för
            att främja flyktingarnas situation och också deras återvändande.
            Som vi minns räknade man med att ungefär 800 000 skulle återvända
            det första året, men därav blev ju intet.
          </note>
          <note>
            Detta är vad de olika regeringarna i omvärlden har att utgå ifrån,
            alltså Daytonavtalet och UNHCR:s regler och rekommendationer.
            Det har också den svenska regeringen gjort. Självfallet kan man
            uppröras och engageras som individ inför varje enskilt flyktingfall,
            inför varje människa från f.d. Jugoslavien man möter som skulle
            vilja stanna men som inte bedöms ha tillräckliga asylskäl i förhållande
            till andra, i förhållande till lagstiftningen och i förhållande
            till
          </note>
          <note>
            UNHCR:s rekommendationer. Där kan man ha olika uppfattningar.
          </note>
          <note>
            Min uppgift är att se till att det sker humant, rättssäkert och
            i överensstämmelse med FN:s flyktingkommissaries rekommendationer.
            Jag kan garantera att det svenska agerandet inte bryter mot UNHCR:s
            rekommendationer.
          </note>
          <note>
            Vi har talat om garantier för dem som återvänder till Kroatien.
            Det är klart att man inte kan få några skriftliga garantier, och
            även om man fick det skulle det inte tillfredsställa dem som talar
            här. Men man måste ändå göra en bedömning av läget, och den bedömning
            som regeringen har kommit fram till är att
          </note>
          <note>
            Kroatiens situation i Europa är sådan att de är ytterst angelägna
            om att få bli en del av det europeiska samarbetet. De kom med
            i Europarådet, de vill med i EU, och de vill ha mycket bistånd
            och samarbete från
          </note>
          <note>
            EU:s sida.
          </note>
          <note>
            Sammantaget har vi gjort bedömningen att man från myndighetshåll
            kommer att leva upp till de lagar och det flyktingmottagande som
            man har antagit efter påtryckningar från UNHCR och omvärlden.
            Vi utnyttjar också detta. Vi har sagt, att för att Kroatien skall
            få bistånd, samarbete och fördelar från EU är det ett villkor
            att man fullföljer de intentioner som UNHCR
          </note>
          <note>
            har och att man fullgör sin plikt när det gäller att återta människor
            med kroatiska pass och medborgarskap.
          </note>
          <note>
            Detta är den bedömning vi har gjort. Skulle det visa sig att
            vi, UNHCR och EU har gjort en total felbedömning får vi naturligtvis
            ompröva den. Det är därför vi har utsett en ambassadör som på
            plats skall följa detta. Men vi tror inte att vi har gjort en
            sådan felbedömning.
          </note>
          <note>
            Humanitär hänsyn skall naturligtvis alltid tas i de enskilda
            fallen, oavsett andra bedömningar som gjorts.
          </note>
          <note type="speaker">
            Anf. 93 ULLA HOFFMANN (v):
          </note>
          <note>
            Herr talman! Jag skall fortsätta det anförande som jag inledde.
          </note>
          <note>
            Vi har talat mycket om den etniska rensningen i
          </note>
          <note>
            Kroatien. Jag ställde frågan vad våra bosnier med kroatiska pass
            har att göra med den. Jo, när de utvisas till Kroatien måste de
            ha någonstans att bo och skaffa ett arbete för att kunna försörja
            sig. Hade de haft hemvist i Kroatien, vilket Daytonavtalet säger
            att de har, hade de haft rätt att återvända till sin bostad. Men
            de har ju ingen bostad i Kroatien - deras bostäder finns i Bosnien.
            Därför har de som sagt ingenting att återvända till.
          </note>
          <note>
            När de nu skickas till Kroatien har de två val. Antingen accepterar
            de att flytta in i serbrensade hus eller så väljer de att inte
            delta i den etniska rensningen. För att de skall kunna klara sig
            i Kroatien räcker det inte med ett pass, eller som Lovre Pejkovic,
            chef för det kroatiska invandrarverket, uttryckte det: Det är
            inte bara utsidan på passen som räknas. John Pelze, flyktingkoordinator
            på US State Department i Zagreb sade så här: Det är högst troligt
            att bosnienkroaterna tvingas att flytta till ett hus i Knin eller
            till tält Varazdin. Vad skulle ni välja?
          </note>
          <note>
            Statsrådet sade att den inverkan våra bosnienkroaters inverkan
            på serbiska flyktingars möjligheter att återvända är minimal.
            Men eftersom bosnierna i
          </note>
          <note>
            Kroatien inte har någon bostad där utan tvingas flytta in i serbrensade
            hus, är inte deras inverkan minimal.
          </note>
          <note>
            Varenda familj kommer med sin blotta närvaro att aktivt hindra
            serbiska flyktingar att flytta in i sina hus.
          </note>
          <note>
            Man kan inte, som Lovre Pejkovic uttryckte det, kasta ut människor
            bara för att ägaren kommer. Jag visste faktiskt inte att den svenska
            inställningen är att det inte räknas om det bara är få bosnienkroater
            som bidrar till att hämma serbiska flyktingars återvändande.
          </note>
          <note>
            Statsrådet ville att vi skall ta ett helhetsgrepp, och det är
            precis vad vi vill. Därför tycker vi, vilket såväl
          </note>
          <note>
            Eva Goës som jag själv och flera sagt tidigare, att det inte
            går att skicka tillbaka dessa flyktingar nu, om vi vill ha en
            stadigvarande fred i landet. Vi pratar alltså inte bara om varje
            enskilt fall. Anledningen till att vi tog upp det är att statsrådet
            anförde det i sitt svar till oss.
          </note>
          <note>
            Ja, jag kan mycket väl tänka mig att man i Kroatien är ytterst
            angelägen att få vara med i Europarådet.
          </note>
          <note>
            Jag kan också tänka mig att man är väldigt angelägen om att få
            vara med i EU. Statsrådet sade att Kroatien kommer att leva upp
            till avtalet, och det kanske man gör. Men medan vi i Sverige sitter
            och övervakar och undersöker Kroatiens mottagningskapacitet, och
            medan vi väntar på att Kroatien skall uppfylla de 21
          </note>
          <note>
            punkter som Europarådet ställde upp, varav man uppfyllt ett fåtal,
            så har avvisningarna från Sverige av bosnierna med kroatiska pass
            redan genomförts.
          </note>
          <note type="speaker">
            Anf. 94 EVA GOËS (mp):
          </note>
          <note>
            Herr talman! Jag vill ge ett exempel. Jag besökte ett sjuvånings
            pensionärshem - det är ganska rationellt där. På det pensionärshemmet
            hittade jag en femtioårig serbiska, som inte kan återvända till
            sitt hem. Hon var väldigt hatisk. Hon kan inte återvända till
            sitt hem i Belgrad. En sköterska som arbetade på hemmet sade till
            kvinnan att hon kunde ta sin semester till att åka och titta på
            hennes hem. Det var vad hon kunde erbjuda.
          </note>
          <note>
            Tiden är inte mogen. Det skapar ofred om man skickar tillbaka
            människor till de här områdena, till serbrensade områden, precis
            som Ulla Hoffmann sade. Jag åkte genom dessa döda byar, där det
            kanske lyste i var 15:e eller var 20:e hus. Jag undrade hur det
            kom sig att människorna hade fått de där husen. Vem har bestämt
            det? Hur går det till? Är det bara att roffa åt sig? Vad känner
            de som kommer tillbaka?
          </note>
          <note>
            Den 1 maj gjordes en manifestation, när man skulle följa Daytonavtalet
            och visa på att folk kunde återvända. Den blev mycket misslyckad.
            Vilken manifestation! Den slutade i tragedi.
          </note>
          <note>
            Jag tycker att helheten är viktig. Helheten är mer än delarna,
            brukar man säga. När man tittar på alla delar hos de här människorna,
            som ber om att få stanna, ser man att varje del är så allvarlig
            att några av dem skulle kunna vara tillräckliga humanitära skäl.
          </note>
          <note>
            Men ändå skickas människor tillbaka. Vad är tillräckliga asylskäl
            egentligen? Är svensk lag så dålig att man kan skicka tillbaka
            människor på de grunder som jag har läst mig till i de handlingar
            jag har fått? Jag tänker då också på alla de stackars oskyldiga
            vars handlingar jag inte har fått och som jag också skulle kunna
            hjälpa. Dem har jag inte ens sett - de är dolda och de kommer
            inte ut i pressen. Det är cyniskt att behandla människor på det
            här viset. Lagarna och reglerna måste skärpas. Jag tycker inte
            att de räcker.
          </note>
          <note type="speaker">
            Anf. 95 Statsrådet PIERRE SCHORI (s):
          </note>
          <note>
            Herr talman! Situationen i Kroatien är mycket svår för dem som
            återvänder. Det är naturligtvis ingen tebjudning. Det är klart
            att man möter hat på sina håll.
          </note>
          <note>
            Man möter motstånd och svårigheter.
          </note>
          <note>
            De länder i Europa som tagit emot flyktingar från före detta
            Jugoslavien har försökt utarbeta humanitära likartade regler tillsammans
            med FN:s flyktingkommissarie, som har huvudansvaret för flyktingarna
            efter kriget. Jag upprepar detta.
          </note>
          <note>
            För det första bryter inte vi i Sverige mot dessa regler - tvärtom
            följer vi dem mycket noga. Det finns andra länder som jag menar
            kanske bryter mot andan i vad UNHCR säger när de skickar tillbaka
            flyktingar.
          </note>
          <note>
            För det andra ger Sverige skydd åt dem från området som har skyddsbehov.
            Det har Sverige, procentuellt sett, gjort i mycket större utsträckning
            än något annat jämförbart land.
          </note>
          <note>
            För det tredje har Kroatien sitt ansvar att ta hand om sina medborgare
            - dem som har medborgarskap eller pass därifrån. Det är innebörden
            i den uppgörelse som gjorts internationellt i och med Dayton.
            Kroatien har detta ansvar. Som jag sade tidigare trycker man nu
            på för att Kroatien skall uppfylla detta ansvar.
          </note>
          <note>
            Det gäller flyktingmottagningen, och även att ordna med bostäder
            och annat. Men självfallet kommer det också att finnas flyktingläger
            som ingår i flyktingmottagningen. Man kan inte räkna med att komma
            in i bostäder direkt.
          </note>
          <note>
            I mitt svar upprepade jag det som är oförsvarbart i sammanhanget,
            nämligen att man inte får tvinga bort människor från deras eget
            hus osv.
          </note>
          <note>
            Slutligen vill jag säga att oavsett det arbete vi har lagt ned
            i Sverige på regler, som vi nu följer i enlighet med UNHCR, så
            finns det alltid humanitära individuella skäl som skall tillämpas
            om det finns anledning till det. Det gäller exempelvis om någon
            har oerhört traumatiska upplevelser. Ett sådant ärende har jag
            fått på mitt bord. Det gäller ett par från Vukovar som inte hade
            skyddsskäl i sig, inte heller enligt UNHCR. Men deras individuella
            humanitära situation, på grund av de hemska upplevelser de hade
            haft, var sådan att det skulle vara omänskligt att skicka tillbaka
            dem till den plats de kom ifrån, och där de upplevt allt detta.
            Detta är nu normgivande för Utlänningsnämnden och Invandrarverket.
            Samma sak gäller när barn är inblandade. Då är det barnkonventionen
            som träder in.
          </note>
          <note>
            Tidsaspekten spelar också in. Det tas alltså hänsyn till individuella
            skäl.
          </note>
          <note>
            Regelverket som sådant är dock det som jag har angivit, och Sverige
            följer det som man kommit överens om internationellt efter Dayton
            och i nära överensstämmelse med UNHCR.
          </note>
          <note type="speaker">
            Anf. 96 ULLA HOFFMANN (v):
          </note>
          <note>
            Herr talman! Jag vill ställa en fråga till Pierre
          </note>
          <note>
            Schori. Han talar om att de här människorna inte kommer att utsättas
            för förföljelse. Jag fick ett telefonsamtal från en man som är
            bosatt i Sverige. Han berättade om sina föräldrar. Mamman är kroat
            och pappan serb. De försökte hålla ut så länge som möjligt, men
            flydde sedan till Serbien. Nu har de försökt ta sig tillbaka,
            men när de kom till Kroatien kom de inte in i sitt hus. Myndigheterna
            vill inte hjälpa till över huvud taget. Pappan är diabetiker.
            Han gick till husläkaren som de har haft i över 30 år, men han
            sade: Du är serb. Åk till Serbien och skaffa dig ditt insulin.
          </note>
          <note>
            Dessutom kan det vara så att det är en bosnisk familj med kroatiska
            pass som sitter i detta hus och inte har någon annan bostad. Det
            finns bostäder i
          </note>
          <note>
            Bosnien, men inte i Kroatien. I så fall innebär detta förstås
            att det är de kroatiska myndigheternas skyldighet att bygga nya
            hus till bosnierna med kroatiska pass. Det måste väl vara så,
            eller hur? De skall alltså flytta ut från det hus där serberna
            skall kunna flytta in.
          </note>
          <note>
            Det kan de göra inom de få månader som återstår innan Sverige
            sätter i gång att skicka tillbaka bosnierna med kroatiska pass.
          </note>
          <note>
            Sverige följer UNHCR:s råd, säger statsrådet. Jag skulle vilja
            veta hur Pierre Schori ser på det som
          </note>
          <note>
            Arvind Gupta sade till oss när vi besökte UNHCR i
          </note>
          <note>
            Zagreb. Han sade att UNHCR aldrig hade pratat om tvångsavvisningar,
            utan om frivilliga återvändanden.
          </note>
          <note>
            Ivan Cicak säger att det beslut som den svenska regeringen har
            fattat gör att man ger flyktingarna kolonisatörernas roll i ett
            område som har rensats i etniskt syfte. Det är alltså fråga om
            en etnisk rensning.
          </note>
          <note>
            Han säger också att detta kommer att öka spänningarna i området.
          </note>
          <note>
            Jag vet att Pierre Schori har sett det här brevet.
          </note>
          <note>
            Hur ställer sig regeringen till detta?
          </note>
          <note type="speaker">
            Anf. 97 Statsrådet PIERRE SCHORI (s):
          </note>
          <note>
            Herr talman! I en sådan här situation kan naturligtvis ingen
            bli helt nöjd. Svårigheterna för dem som återvänder är betydande.
            Men det grundläggande ligger kvar: De som har skyddsbehov får
            stanna i
          </note>
          <note>
            Sverige. De som inte har det får återvända, och Kroatien får
            ta ett ansvar. Det finns naturligtvis friktioner och svårigheter
            för dem som återvänder, framför allt på det lokala planet. Men
            det är de kroatiska myndigheterna, och även polisen, som har att
            se till att man icke diskriminerar någon utan fullföljer de åtaganden
          </note>
          <note>
            Kroatien gjort internationellt. Det är därför som nu
          </note>
          <note>
            EU, och även vi i Sverige bilateralt genom vårt ombud på platsen,
            ambassaden, kommer att göra allt vad vi kan för att se till att
            Kroatien blir ett normalt land i detta avseende. Sverige avviker
            inte på något negativt sätt - men möjligtvis på ett positivt -
            från något annat lands agerande i det här fallet.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.37 på förslag av tredje vice talmannen
            att ajournera förhandlingarna till kl.
          </note>
          <note>
            18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            9 § Svar på interpellation 1996/97:267 om våldtäkter - en krigsförbrytelse
          </note>
          <note type="speaker">
            Anf. 98 Statsrådet PIERRE SCHORI (s):
          </note>
          <note>
            Herr talman! Ulla Hoffmann har ställt fyra frågor till mig. Avser
            regeringen att stödja bosniska kvinnor som utsatts för våldtäkt
            och nu befinner sig i Sverige med kroatiska pass? Avser regeringen
            att bidra till att ge dessa kvinnor upprättelse? Avser regeringen
            att vidta åtgärder för att SFOR skall fullfölja sina skyldigheter
            vad gäller krigsförbrytare? Slutligen: Kommer regeringen att verka
            för att kvinnorna ges permanent uppehållstillstånd för förföljelse
            på grund av kön?
          </note>
          <note>
            Utan tvekan är de kvinnor som våldtagits i samband med krigshändelserna
            en av de mest utsatta grupperna i konflikten i f.d. Jugoslavien.
            I bl.a. den senaste resolutionen av FN-kommissionen om de mänskliga
            rättigheterna sägs att våldtäkter har används i krigföringen.
            Sådana gärningar är att anse som krigsförbrytelser.
          </note>
          <note>
            UNHCR menar att skydd fortsatt bör ges till vissa grupper trots
            att krigshandlingarna upphört. En grupp som nämns är personer
            som utsatts för grym, förnedrande och omänsklig handling, t.ex.
            i koncentrationsläger och då även kvinnor som utsatts för våldtäkter.
          </note>
          <note>
            Sverige har stött UNHCR:s bedömning på denna punkt och uttryckt
            detta vid en rad tillfällen.
          </note>
          <note>
            Vad gäller enskilda beslut som Invandrarverket och Utlänningsnämnden
            fattar, kan regeringen av konstitutionella skäl inte påverka sådana
            beslut. Däremot ligger naturligtvis bl.a. regeringens olika praxisbeslut
            till grund för myndigheternas beslut. Den information som Utrikesdepartementet
            inhämtar om situationen för de mänskliga rättigheterna i olika
            länder står likaledes till myndigheternas förfogande.
          </note>
          <note>
            I avgöranden från Statens invandrarverk har förekommit att flyktingstatus
            getts åt bosniska kvinnor som blivit utsatta för sådana övergrepp
            som vi här talar om. När grunder för flyktingstatus föreligger
            i ett ärende finns det inte anledning att tillämpa den särskilda
            bestämmelse om förföljelse på grund av kön som sedan den 1 januari
            i år finns i utlänningslagen.
          </note>
          <note>
            Jag vill emellertid påminna om att denna uttryckliga bestämmelse
            nu finns.
          </note>
          <note>
            En våldtäkt är en svår kränkning, och det krävs både tid och
            kunskaper hos vårdgivare av olika slag för att de våldtagna kvinnorna
            skall kunna känna tillit och våga börja tala om sina svåra upplevelser.
            Jag har erfarit att medvetenhet om dessa kvinnors svåra situation
            finns hos flertalet av landets olika vårdinrättningar. Det behövs
            dock ytterligare kunskaper om hur de drabbade kvinnorna skall
            bemötas på bästa sätt. Olika utbildningsinsatser pågår bland vårdpersonal
            m.fl. De är inriktade dels på att öka kunskaperna om hur man känner
            igen symptomen vid kontakt med våldtagna kvinnor, dels på att
            generellt förbättra omhändertagandet av kvinnor, inte minst genom
            Röda korsets centra för torterade flyktingar i olika delar av
            landet.
          </note>
          <note>
            Flyktingmedicinskt centrum i Linköping och många psykiatriska
            kliniker har också erfarenheter från möten med dessa kvinnor och
            söker sprida sina kunskaper.
          </note>
          <note>
            Jag vill också erinra om att regeringen under de senaste tre
            budgetåren har avsatt särskilda medel för att stödja kompetensutvecklingen
            när det gäller upptäckt och omhändertagande av personer som varit
            utsatta för trauma och tortyr. Bl.a. har medel lämnats till ett
            krigs- och tortyrskadeprojekt i Göteborg. Projektet syftar särskilt
            till att beakta familjers behov, vilket möjliggjort att även kvinnor
            i större omfattning vänder sig till vårdgivarna inom projektet.
          </note>
          <note>
            Ett sätt att bidra till upprättelsen av dessa kvinnor är att
            de som begått brott mot dem ställs inför rätta.
          </note>
          <note>
            Det är i första hand staterna i området som skall se till att
            brott beivras. Sverige deltar aktivt i det internationella samfundets
            agerande för att dessa stater skall ställa krigsförbrytare inför
            rätta.
          </note>
          <note>
            Den mest centrala institutionen här är den internationella tribunalen
            för brott i f.d. Jugoslavien i Haag, som inrättats för att lagföra
            personer som är ansvariga för allvarliga brott mot internationell
            humanitär rätt begångna i f.d. Jugoslavien. Vid denna domstol
            kan åtal väckas mot en person även om anklagelserna mot honom
            redan prövats i nationell domstol eller om han omfattats av en
            nationell amnesti. Sverige har redan i ett inledningsskede verkat
            för att denna tribunal skulle komma till stånd. Vi är också beredda
            att ge skydd åt vittnen inför tribunalen.
          </note>
          <note>
            Slutligen vad gäller den NATO-ledda styrkan
          </note>
          <note>
            SFOR och dess möjlighet att gripa krigsförbrytare kan följande
            sägas. De FN-resolutioner som tillsammans med Daytonavtalet ligger
            till grund för SFOR:s agerande möjliggör ett kraftfullt militärt
            uppträdande främst i förhållande till avtalspartnernas stridskrafter.
          </note>
          <note>
            SFOR:s befogenhet att gripa personer som är misstänkta för krigsförbrytelser
            begränsar sig till att omfatta en skyldighet att agera i de fall
            en av tribunalen utpekad krigsförbrytare förekommer i samband
            med
          </note>
          <note>
            SFOR:s ordinarie verksamhet, dvs. det militära övervakandet av
            fredsavtalets genomförande.
          </note>
          <note>
            Sveriges uppfattning är att fredsöverenskommelsens parter måste
            ha det grundläggande ansvaret för att gripa och överlämna krigsförbrytare
            till Haagtribunalen. Den manifesterade oviljan att leva upp till
            denna förpliktelse utgör en allvarlig underlåtenhet i uppfyllandet
            av fredsavtalet. Detta kan utveckla sig till ett hot mot hela
            fredsprocessen. Sverige verkar tillsammans med andra för att de
            berörda staterna skall ta ett eget ansvar för fredsprocessen på
            denna punkt. Vår vilja att stödja dem i återuppbyggnad och närmandet
            till Europa är bl.a. avhängig deras samarbete med Haagtribunalen.
          </note>
          <note type="speaker">
            Anf. 99 ULLA HOFFMANN (v):
          </note>
          <note>
            Herr talman! Jag tackar statsrådet Schori för svaret. Jag vill
            börja med att säga att jag inte har någon anledning att betvivla
            uppriktigheten i statsrådets upprördhet över våldtäkterna i forna
            Jugoslavien. Inte heller har jag någonting att anföra gentemot
            de åtgärder som redan nu görs för att uppmärksamma problemet internationellt.
            Det är också bra att vårdpersonalen i Sverige utbildas och att
            deras kunskaper och erfarenheter sprids. Det är bra att Sverige
            agerar för att krigsförbrytarna skall gripas och överlämnas till
          </note>
          <note>
            Haagtribunalen. Statsrådet och jag har dock olika uppfattning
            om SFOR:s ansvar, vilket jag återkommer till i en replik.
          </note>
          <note>
            Men trots att allt det som statsrådet säger är bra, är det ändå
            inte riktigt det som jag vill ha svar på. Jag vill veta vad vi
            gör med de asylsökande kvinnor från forna Jugoslavien som befinner
            sig i Sverige i dag. Då räcker det inte med att börja utbilda
            vårdpersonal - all vårdpersonal är inte utbildad.
          </note>
          <note>
            Vad som sägs om den psykiater som svarar en asylsökande kvinna
            från Bosnien som våldtagits och där verkligheten hunnit ikapp
            henne i form av djup ångest och depression så här: Det är normalt
            att känna som du gör. Det bästa du kan göra är att försöka glömma
            och ta långa stärkande promenader.
          </note>
          <note>
            Vad hjälper det henne när hon ständigt hör våldtäktsmännens hånskratt
            och de egna barnens skrik?
          </note>
          <note>
            Eftersom hon endast får akut vård kan hon heller inte räkna med
            psykoterapi. Det skulle hon säkert behöva för att bli kvitt minnena,
            eller ännu hellre ett permanent uppehållstillstånd.
          </note>
          <note>
            Det räcker inte heller med att hänvisa till Haagtribunalen som
            i och för sig är bra och som vi alla vill skall lyckas med sitt
            viktiga uppdrag. De fyra män som trängde sig in i hennes bostad
            när mannen befann sig i armén kommer aldrig att bli anmälda. Två
            av dem var militärer och två var civilklädda. En av dem var en
            granne och en annan kände hon igen. Hon kan namnge båda, men vad
            hjälper det. När hon utvisas tillbaka till sin hemby finns männen
            kvar. Det är till dessa män hon skall anmäla att hon blivit våldtagen.
          </note>
          <note>
            Varför skulle de ta upp hennes anmälan nu, tre år senare, när
            de vägrade när hon omedelbart efter våldtäkterna försökte anmäla.
            Då bara hånskrattade de och sade att hon fick skylla sig själv.
            Det är sådant som händer när man är gift med en muslim.
          </note>
          <note>
            Statsrådet säger i sitt svar att våldtäkt är en svår kränkning
            och att det krävs både tid och kunskaper hos vårdgivare av olika
            slag för att de våldtagna kvinnorna skall kunna känna tillit och
            våga börja tala om sina svåra upplevelser. Det är just detta som
            mycket handlar om. Den kvinna som jag har refererat till blev
            våldtagen av fyra män i sina barns åsyn. Eftersom de män som våldtog
            henne om och om igen sade precis som polisen sade när hon försökte
            anmäla våldtäkterna, att detta var beroende av att hon är gift
            med en muslimsk man, så avkrävde hon barnen ett löfte att aldrig
            berätta vad som hänt för pappan när han kom hem.
          </note>
          <note>
            När familjen sedan flyr till Sverige lämnar de in en gemensam
            ansökan. Inte kan hon då nämna att hon har blivit våldtagen. Mannen
            skulle ju inte få veta för att han inte skall skämmas över sitt
            ursprung. När hon väl sedan berättar för Invandrarverkets tjänstemän
            vad hon utsatts för tror man henne inte.
          </note>
          <note>
            Då handlar det inte bara om att vårdpersonalen måste ha kunskap.
            Då handlar det om att Invandrarverkets och Utlänningsnämndens
            personal måste ha kunskap.
          </note>
          <note>
            Jag pratade med en professor i gynekologi och obstetrik som en
            förberedelse inför den här debatten.
          </note>
          <note>
            Han berättade att det är mycket vanligt att svenska kvinnor inte
            vill att deras makar eller sambor skall få veta att de har blivit
            våldtagna. De är rädda för mannens reaktion och lägger inte sällan
            skulden på sig själva. Då måste man särskilt betänka att det svenska
            samhället aktivt tar avstånd från och fördömer våldtäkter, även
            om domarna i våldtäktsmål många gånger kan bli underliga.
          </note>
          <note>
            I de samhällen där de systematiska våldtäkterna begicks var det
            som en aktiv krigshandling och ett led i den etniska rensningen.
            Våldtäkterna har med andra ord stöd i de olika etniska grupperna,
            bara det inte drabbar kvinnor av den egna etniciteten.
          </note>
          <note>
            Jag skulle därför vilja veta vad statsrådet har för avsikt att
            göra för att lösa de problem som jag har tagit upp här vad gäller
            de asylsökande kvinnorna från forna Jugoslavien som finns i Sverige
            i dag.
          </note>
          <note type="speaker">
            Anf. 100 EVA GOËS (mp):
          </note>
          <note>
            Herr talman! Ulla Hoffmanns frågor gällde att i samband med att
            tillfälliga uppehållstillstånd har gått ut, är det många kvinnor
            som finns kvar i Sverige som har utsatts för våldtäkt, sexuella
            övergrepp och andra kränkningar. Hon frågar om man inte kan ge
            dem permanent uppehållstillstånd.
          </note>
          <note>
            Jag tycker inte att vi har fått svar på den frågan.
          </note>
          <note>
            Åtminstone är det ett undvikande svar. Det är helt klart att
            kvinnorna har traumatiska upplevelser.
          </note>
          <note>
            I svaret står det: UNHCR menar att skydd fortsatt bör ges till
            vissa grupper trots att krigshandlingarna upphört. En grupp som
            nämns är personer som utsatts för grym, förnedrande och omänsklig
            behandling, t.ex. i koncentrationsläger och då även kvinnor som
            utsatts för våldtäkter. Sverige har stött UNHCR:s bedömning på
            denna punkt och uttryckt detta vid en rad tillfällen.
          </note>
          <note>
            Betyder det att de inte skall skickas tillbaka, att de får permanent
            uppehållstillstånd när det tillfälliga har gått ut? Eller hur
            har man tänkt stödja dem?
          </note>
          <note>
            Det står också: I avgöranden från Statens invandrarverk har förekommit
            att flyktingstatus getts åt bosniska kvinnor som blivit utsatta
            för sådana övergrepp som vi här talar om. När grunder för flyktingstatus
            föreligger i ett ärende finns det inte anledning att tillämpa
            den särskilda bestämmelsen om förföljelse på grund av kön.
          </note>
          <note>
            Vad menas? Vad blir resultatet? Blir förföljelse på grund av
            kön skäl för uppehållstillstånd eller inte? Vi vet ju att våldtäkt
            används i strukturellt våld. I t.ex.
          </note>
          <note>
            Kosova bryter man sig in nattetid, hotar barn och kvinnor under
            täckmantel av att man söker vapen, våldtar kvinnorna osv.
          </note>
          <note>
            Det är helt riktigt som Ulla Hoffmann säger: Det är en skam.
            Det är inte någonting man går med till tribunalen i Haag. Det
            står i svaret att man skall få skydd, att Sverige också är berett
            att ge skydd åt vittnen inför tribunalen. Men vem vill skylta
            med det i
          </note>
          <note>
            Haag?
          </note>
          <note>
            Och hur många är det som har kommit dit? Vilka finns med, vilka
            har över huvud taget blivit kallade till tribunalen? Det är ett
            fåtal bosnier. Jag hoppas att
          </note>
          <note>
            Pierre Schori hörde ett radioinslag häromdagen. Det var väldigt
            avslöjande. Det är inte de riktigt stora bovarna och krigsförbrytarna
            som finns i Haag. Det är bara ett fåtal. De blir nog fällda. Men,
            som sagt, de blir inte fällda för de oerhörda brott som de har
            utsatt civilbefolkningen för.
          </note>
          <note>
            Så till frågan om utbildning. Visst är det bra. Men finns det
            några särskilda medel avsatta för det? Hur är det med krisen inom
            vården? Finns det verkligen utrymme för att ta hand om de människor,
            de kvinnor, som finns här i Sverige?
          </note>
          <note>
            Jag ringde flyktingsamordnaren i min kommun.
          </note>
          <note>
            Han framförde att människor som har utsatts för våldtäkt mår
            oerhört dåligt i Sverige. Jag tror att de väldigt ofta är undangömda.
            Vi har ett kallt klimat, både psykiskt, socialt och fysiskt, tycker
            jag. Så jag tror inte att de får så mycket hjälp i Sverige som
            det ser ut. Det ser bra ut på papperet.
          </note>
          <note>
            Så till SFOR. Man gjorde en manifestation enligt
          </note>
          <note>
            Daytonavtalet och körde två bussar, och SFOR-
          </note>
          <note>
            styrkan var med, både före och efter. Men den kunde inte ingripa.
            Den fick inte göra någonting. Det tycker jag är fruktansvärt.
            Den finns där, men den får inte göra någonting. Det handlar ju
            om att skydda civilbefolkningen.
          </note>
          <note>
            Det här är ett av de värsta trauman. Det är tortyr.
          </note>
          <note>
            Det används i det strukturella våldet, som jag sade förut. Hur
            kan det komma sig att Sverige, som är så bra och som agerar på
            den internationella arenan, kan bli fällt för tredje gången enligt
            tortyrkonventionen?
          </note>
          <note type="speaker">
            Anf. 101 Statsrådet PIERRE SCHORI (s):
          </note>
          <note>
            Herr talman! Det var en svensk läkare som riktade omvärldens
            och den svenska opinionens uppmärksamhet just mot massvåldtäkterna.
            Jag träffade Christina Doctare precis när hon kom hem. Vi bor
            på Lidingö båda två, och jag fick mycket nära och direkt höra
            hennes ingående berättelse om våldtäkter som ett politiskt och
            militärt instrument.
          </note>
          <note>
            Jag tror att alla som har att hantera flyktingfrågor har tagit
            mycket starkt intryck - Invandrarverket,
          </note>
          <note>
            Utlänningsnämnden och de myndigheter och institutioner som jag
            nämner i mitt svar.
          </note>
          <note>
            Det är klart att det i vissa fall alltid blir fråga om tilltro
            till en berättelse. Men man måste vara oerhört lyhörd med tanke
            på den skam som inte minst muslimska kvinnor upplever inför själva
            våldtäkten, även inför sina närmaste. Därför tror jag att det
            är oerhört viktigt att man fortsätter att utbilda sig i dessa
            frågor.
          </note>
          <note>
            Det är viktigt med kompetensutbildning för myndigheter och på
            andra håll, och det har avsatts särskilda medel för detta. Även
            på Invandrarverket och på
          </note>
          <note>
            Utlänningsnämnden, särskilt Invandrarverket, genomgår personalen
            utbildning i dessa hänseenden.
          </note>
          <note>
            Här, liksom i fråga om tortyr, tycker jag att det är viktigt
            att man skall gå efter principen benefit of the doubt, dvs. man
            skall hellre fria än fälla. Det kan uppstå enskilda fall där man
            inte kan komma till någon annan uppfattning än att det här inte
            håller. Men det är bortom vår bedömning.
          </note>
          <note>
            Den fråga som är underliggande, kanske också direkt ibland, i
            de två interpellanternas framställning är huruvida man skall ge
            uppehållstillstånd när det gäller förföljelse på grund av kön,
            på grund av humanitära skäl i synnerhet eller på grund av flyktingskäl
            som sådana.
          </note>
          <note>
            Jag menar att vi från första stund har givit flyktingstatus åt
            offren för kriget och då också åt kvinnor som utsatts för våldtäkter.
            När vi i den nya utlänningslagen från den första januari tillfogade
            förföljelse på grund av kön var det framför allt med tanke på
            könsstympning, som kulturellt tillämpas på en del håll.
          </note>
          <note>
            När det gäller f.d. Jugoslavien kan man säga att våldtäkt mer
            är ett uttryck för strukturellt våld eller används som ett inslag
            i krigföringen. Det används mot kvinnor, det används mot män,
            och man använder även tortyr av annan art.
          </note>
          <note>
            Jag menar att vi inte behöver fördjupa oss i frågan om man skall
            tillämpa det ena eller det andra. Vi har ju nu en lag, och vi
            har också tillämpning i praxis.
          </note>
          <note>
            Kvinnorna får skydd i Sverige och det är viktigt.
          </note>
          <note type="speaker">
            Anf. 102 ULLA HOFFMANN (v):
          </note>
          <note>
            Herr talman! Jag skulle vilja återkomma till
          </note>
          <note>
            SFOR. Statsrådet Schori säger att det är fredsöverenskommelsens
            parter som har ansvaret för att gripa och överlämna krigsförbrytare.
          </note>
          <note>
            Amnesty International skriver om de olika Genèvekonventionerna:
            Det är IFOR:s och nu även
          </note>
          <note>
            SFOR:s uppgift att leta efter personer som är anklagade för att
            ha begått brott eller för att ha gett order om att grova brott
            skall begås. Man skall ta in personer oavsett deras nationalitet
            antingen till den egna nationella domstolen, till en annan stats
            domstol eller till en internationell domstol. Det finns med i
            olika konventioner som jag skulle kunna räkna upp. Men jag är
            övertygad om att statsrådet vet vilka de är.
          </note>
          <note>
            Jag ställer mig också frågande till att det i första hand är
            stater i området som skall se till att brott beivras och till
            Sveriges inställning, att parterna skall ha det grundläggande
            ansvaret. Vi kan titta tillbaka på det som hände under andra världskriget.
            Tysklands avsaknad av vilja att samarbeta kring krigsförbrytarfrågor
            är ju väl dokumenterad. Jag tror inte att Sverige skulle bete
            sig på något annat sätt om det gällde att gripa och överlämna
            våra egna medborgare till en internationell domstol.
          </note>
          <note>
            Det som jag tycker är den stora frågan nu är hur de här krigsförbrytarna
            över huvud taget skall kunna komma inför rätta, med tanke på det
            exempel jag drog
          </note>
          <note>
            - det finns alltså fler - om den här kvinnan. När hon kommer
            tillbaka till sin by skall hon alltså gå till den polis som har
            varit med och våldtagit henne och där man också tidigare vägrat
            att ta emot hennes anmälan och bara hånat henne därför att hon
            gift sig med en man av fel etnicitet. Hur skall hon kunna gå till
            de här människorna och anmäla brottet så att de kan gripas och
            sedan dras antingen inför den egna domstolen eller inför en internationell
            domstol? Det förstår inte jag.
          </note>
          <note>
            Jag tycker att det är bra och glädjande att statsrådet tar upp
            Christina Doctare. Det har talats för litet om hennes insatser
            just för de kvinnor som utsattes för systematiska våldtäkter.
            Jag tycker att hon i sin bok väldigt bra har beskrivit hur kvinnor
            reagerar när någonting sådant här har inträffat. Men jag skulle
            vilja veta vad som händer med de kvinnor som finns här i dag.
            Just det här med förföljelse på grund av kön tycker jag passar
            så bra in på de systematiska våldtäkterna. Det är ju inte så att
            de inte kommer att förföljas när de kommer tillbaka till sitt
            hemland, eftersom förövarna inte är gripna.
          </note>
          <note type="speaker">
            Anf. 103 EVA GOËS (mp):
          </note>
          <note>
            Herr talman! Tack för svaret! Min sista fråga gällde att trots
            att vi tycker det är så viktigt att komma till rätta med tortyroffer
            och att de skall kunna återupprättas har Sverige nu blivit fällt
            för tredje gången. Man kan fråga sig hur det kommer sig. Vad var
            det som orsakade det?
          </note>
          <note>
            Här säger man att parterna skall komma överens.
          </note>
          <note>
            Men precis som Ulla Hoffmann var inne på: När de kommer tillbaka
            kommer de tillbaka till samma polis som kanske har våldfört sig
            på dem. Det var det som t.ex. var uppe när de vittnade i Haagtribunalen
            - det var ju samma människor som stod där som hade tagit in dem,
            deras grannar osv. De kunde alltså inte gå på dem. Jag menar att
            det här är en väldigt bräcklig grund - att försöka få parterna
            att komma överens om vilka man skall föra till någon tribunal
            eller huruvida man skall föra upp det till Haag.
          </note>
          <note>
            Jag skulle vilja veta: Vad är det egentligen som har gjort att
            Sverige har fällts tidigare när det gäller tortyr? Det här med
            strukturellt våld är också något som man fortsätter med, och därför
            undrar jag: Hur agerar Sverige nu? Kosova är ju fortfarande en
            del av
          </note>
          <note>
            Förbundsrepubliken Jugoslavien, och där är 90 %
          </note>
          <note>
            albaner. Dessa blir hela tiden, trots att de är en majoritet,
            utsatta för strukturellt våld. Man kan säga att det råder en typ
            av apartheid, och där är människorna verkligen inte skyddade.
          </note>
          <note>
            Jag tycker att man måste agera innan det är för sent även där.
            Skall vi skydda människor nu efter det att kriget har upphört
            i det forna Jugoslavien får vi kanske också fundera på om det
            inte håller på att bryta ut ett nytt krig. Vi kan stå på tröskeln
            till ett nytt krig i Kosova.
          </note>
          <note type="speaker">
            Anf. 104 Statsrådet PIERRE SCHORI (s):
          </note>
          <note>
            Herr talman! En kvinna som utsatts för våldtäkt och som kommer
            hem till sin hemby och skall försöka få upprättelse - det är naturligtvis
            en väldigt svår sak.
          </note>
          <note>
            Men det är samtidigt en sak som det är väldigt svårt för oss
            att agera för härifrån. Däremot har vi en skyldighet och en plikt
            att ta oss an fallet om kvinnan befinner sig i Sverige, inger
            sin berättelse och söker asyl.
          </note>
          <note>
            Mig veterligt har ingen som kunnat åvisa och göra troligt att
            man utsatts för denna form av omänsklig behandling skickats tillbaka
            på något sätt. Det väsentliga är ju att man får flyktingstatus
            på grund av omänsklig behandling - inte att diskutera huruvida
            det skall vara för förföljelse på grund av kön, enligt den nya
            lagen, eller om det skall vara av andra skäl. Det viktiga är att
            man får skydd.
          </note>
          <note>
            När det gäller SFOR är det ingenting som vi styr med flyktinglagar,
            utan där handlar det om det stora, övergripande Daytonavtalet
            och vad det stipulerar samt SFOR:s mandat. Och det är ju, såsom
            jag angav i mitt svar, ett begränsat mandat när det gäller just
            att t.ex. rycka ut och gripa krigsförbrytare. Man kan bara göra
            det i linje med sin fredsfrämjande verksamhet, om man skulle råka
            stöta på Mladic eller Karadzic.
          </note>
          <note>
            Däremot tror jag inte att det finns några realpolitiska förutsättningar
            för att riskera en större militär konfrontation genom att rycka
            in i Pale och försöka få tag i dem. Det är realpolitiken, och
            det finns inte heller något tydligt mandat för detta. Därför får
            vi i stället fortsätta och försöka isolera, trycka på, stärka
          </note>
          <note>
            Haagtribunalen, erbjuda vittnesskydd i Sverige och -
          </note>
          <note>
            framför allt - isolera Paleregimen tills den inser att också
            den en dag måste sona sina synder.
          </note>
          <note>
            När det slutligen gäller det senaste fallet där Sverige för tredje
            gången har fällts i Tortyrkommittén kom det in i fredags, och
            jag har precis bara tittat som hastigast på det. Det daterar sig
            till 1995, tror jag.
          </note>
          <note>
            Personen i fråga är nu i Sverige och kommer naturligtvis inte
            att skickas till Peru. Om detta är väl bara att säga att det är
            oerhört svåra saker - att göra en bedömning av det enskilda fallet,
            huruvida man riskerar tortyr och annan omänsklig behandling eller
            inte.
          </note>
          <note>
            Här gick det till domstolen, till kommittén, och den har just
            till uppgift att göra vad vi kan kalla för en överprövning. Nu
            har den gjort det, och Sverige har nu att rätta sig efter detta.
          </note>
          <note>
            Jag menar att med de nya skrivningarna i lagen från den 1 januari
            har det här med tortyr blivit mycket tydligare. Förhoppningsvis
            skall vi undvika sådana här konflikter i framtiden.
          </note>
          <note type="speaker">
            Anf. 105 ULLA HOFFMANN (v):
          </note>
          <note>
            Herr talman! Jag inser också svårigheterna för
          </note>
          <note>
            SFOR att kunna göra någonting. Det är förstås också svårt rent
            civilt - jag tror också att jag skulle dra mig för att gå in och
            försöka gripa Karadzic. Jag tror inte att jag skulle komma levande
            därifrån. De problemen förstår jag.
          </note>
          <note>
            Sedan gäller det vad vi kan göra åt dem. Vi skulle t.ex. kunna
            få den internationella polisstyrkan att agera på ett särskilt
            sätt, framför allt för att ge de här kvinnorna en viss trygghet.
            När de går skall de även kunna gå dit för att anmäla och få hjälp
            och stöd.
          </note>
          <note>
            Jag tycker också att det är svårt att agera härifrån för de här
            kvinnorna när de kommer tillbaka till byn, men frågan är vad vi
            kan göra innan de kommer tillbaka. Ett sätt är förstås att de
            får stanna, att det här blir tillräckliga skäl för att de skall
            få stanna och att
          </note>
          <note>
            Invandrarverket och Utlänningsnämnden nu uppfattar dessa, skulle
            jag vilja säga, väldigt klara signaler från statsrådet.
          </note>
          <note>
            Jag vet sedan tidigare att statsrådet tar frågorna om våldtäkter
            som krigshandling på fullaste allvar.
          </note>
          <note>
            Jag tvivlar inte en sekund på det. Men jag har också förstått,
            efter samtal med Utlänningsnämnden, att det som vi säger här i
            kammaren inte spelar någon större roll för invandringsmyndigheterna.
            De vill bara ha lagtext osv. Därför får vi väl försöka driva det
            här på något annat sätt.
          </note>
          <note>
            Jag skulle ändå - jag vet inte om statsrådet har någon talartid
            kvar - vilja veta hur vi skall kunna göra någonting för de kvinnor
            som finns här i dag och som har utsatts för våldtäkterna.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 1996/97:270 om uttalande efter brand
            i flyktingförläggning
          </note>
          <note type="speaker">
            Anf. 106 Statsrådet PIERRE SCHORI (s):
          </note>
          <note>
            Herr talman! Sten Andersson har frågat mig vilka åtgärder jag
            är beredd att vidta med anledning av mina uttalanden i nyhetsprogrammet
            Rapport i SVT 2
          </note>
          <note>
            den 10 april. Intervjun i programmet föranleddes av att en kontorslokal
            vid flyktingförläggningen i Alvesta hade eldhärjats.
          </note>
          <note>
            Den svenska flyktingpolitiken skall vara human, tydlig och trovärdig.
            Det är en mänsklig rättighet att söka asyl, och det är en rättighet
            att få en noggrann prövning av asylansökan. Många av de människor
            som söker sig till Sverige har traumatiska upplevelser i form
            av tortyr och annat bakom sig, såsom vi just talade om här. Inte
            minst av denna anledning är det viktigt att vi kan erbjuda en
            trygg och säker tillvaro för de asylsökande som bor på våra förläggningar.
          </note>
          <note>
            De allra flesta ställer upp bakom dessa ideal, men tyvärr finns
            det, har vi fått erfara, undantag. Flyktingförläggningar i Sverige
            har under de senaste åren drabbats av attacker med främlingsfientliga
            förtecken.
          </note>
          <note>
            Polisen rapporterade under åren 1993-1996 om 116
          </note>
          <note>
            indicier som var riktade mot flyktingförläggningar. I
          </note>
          <note>
            de värsta fallen handlade det om korsbränning, brandbombsattacker
            och sprängning av en tvättstuga.
          </note>
          <note>
            Förövarna har varit allt från rasist- och nazistgrupper till
            ungdomar och fyllerister. Oavsett graden av brottslighet och förövarens
            identitet måste vi agera kraftfullt när sådana brott inträffar.
          </note>
          <note>
            Rasistisk och nazistisk brottslighet är inte bara ett hot mot
            demokratin och öppenheten - den ger också upphov till ångest och
            rädsla bland asylsökande och människor med utländsk bakgrund som
            bor i Sverige.
          </note>
          <note>
            Det är ett uttryck för den allra uslaste feghet och inskränkthet
            att ge sig på dessa utsatta och drabbade människor. Vi, som vill
            försvara demokratins ideal, har ett gemensamt ansvar att reagera
            när hot mot demokratin och enskilda människor uppkommer.
          </note>
          <note>
            Det visade sig i det aktuella fallet i Alvesta att det
          </note>
          <note>
            - lyckligtvis - inte var fråga om ett rasistdåd. Jag anser emellertid
            fortfarande att den som tänder eld på en kontorslokal vid en flyktingförläggning
            har brustit stort i omdöme. Att det i detta fall visade sig att
            det var en asylsökande som var skyldig till brottet ändrar inte
            min generella inställning. Sålunda ämnar jag inte heller vidta
            några åtgärder med anledning av mina uttalanden.
          </note>
          <note>
            Arbetet för ett öppet och tolerant Sverige måste drivas ständigt
            och på bred front, vilket jag också gav uttryck för i nyhetsinslaget.
            Det gäller att vara tydlig i sin inställning, att liera sig med
            goda krafter och, inte minst, att ta avstånd från krafter som
            vill isolera och stänga ute.
          </note>
          <note type="speaker">
            Anf. 107 STEN ANDERSSON (m):
          </note>
          <note>
            Herr talman! Jag håller självklart med om att flyktingpolitiken
            skall vara human, tydlig och trovärdig.
          </note>
          <note>
            Det tycker jag är helt onödigt att poängtera i en riksdagsdebatt.
            Baserat på den inställningen har Sverige faktiskt i stort sett
            lyckats hålla borta rasism, nazism och även kommunismens avarter.
          </note>
          <note>
            Den här interpellationsdebatten baseras på att en brand anlades
            vid en flyktingförläggning. Statsrådet yttrade sig någon timme
            senare och sade att detta hade utförts av förstelnade och förvirrade
            hjärnor.
          </note>
          <note>
            I detta fall hade dådet faktiskt utförts av en asylsökande som
            misstänkte att han inte skulle få asyl i Sverige.
          </note>
          <note>
            Det är inte första gången som en ledande politiker gör ett sådant
            uttalande. Det blev stora rubriker i medierna, men när det visade
            sig att det inte var som man trodde blev det tyst. Jag tycker
            att statsrådets agerande är ett skolexempel på om man vill skapa
            missförstånd. Då agerar man på det sätt som statsrådet gör och
            som tyvärr en del andra ledande politiker har gjort tidigare.
          </note>
          <note>
            Statsrådet skriver i interpellationssvaret om 116
          </note>
          <note>
            indicier. Det är ett litet väl konstigt ord i detta sammanhang,
            eftersom det har hänt, hoppas jag. Han nämner korsbränning, brandbombsattacker
            och sprängning av en tvättstuga. Han nämner även att förövarna
            har varit nazister, fyllerister och ungdomar.
          </note>
          <note>
            Men om vi skall vara ärliga så har en del av de tråkigheter som
            har skett på förläggningar utförts av asylsökande och handlar
            oftast om konflikter mellan asylsökande grupper. Det kan jag inte
            blunda för, eftersom man kan läsa om det i tidningarna ganska
            ofta. Det är beklagligt vem som än utför detta. Men om man bara
            pekar ut en grupp cementerar man bara de missförstånd som tyvärr
            finns i alltför stor omfattning.
          </note>
          <note>
            Herr talman! Visst skall vi motverka, bekämpa och bestraffa rasistiska
            brott. Samtidigt får det inte bli som det är i Halland och som
            visades på TV i går, där
          </note>
          <note>
            Polisen av tidsbrist får kasta bort tusentals anmälningar. En
            del av dessa brott var av ganska kvalificerad art. Folk måste
            kunna förstå hur vi politiker tänker och reagerar.
          </note>
          <note>
            Till sist skulle jag vilja ställa två frågor till statsrådet.
          </note>
          <note>
            Vilka krafter av betydelse är det i dag enligt statsrådet som
            agerar för att vi skall isolera och stänga ute
          </note>
          <note>
            Sverige?
          </note>
          <note>
            Det var något i det som statsrådet sade som jag uppfattade som
            en liten insinuation. Han talade om vi som försvarar demokratins
            ideal. Vilka är vi, och vilka är de som inte ställer upp avseende
            försvaret av demokratins ideal?
          </note>
          <note type="speaker">
            Anf. 108 Statsrådet PIERRE SCHORI (s):
          </note>
          <note>
            Herr talman! Det som jag sade i nyhetsinslaget var följande:
          </note>
          <note>
            Detta visar - detta dåd - att här finns människor som antingen
            är förvirrade i sinnet eller förstelnade i själen.
          </note>
          <note>
            Det finns ingen anledning att ta tillbaka detta uttalande. Det
            var en människa som var förvirrad i sinnet som begick detta dåd.
          </note>
          <note>
            Sten Andersson har gjort många inlägg om flyktingpolitiken i
            och utanför riksdagen under årens lopp. Alla har varit kritiska
            mot flyktingpolitiken.
          </note>
          <note>
            Alla har fört in olika typer av glidande fördomar, anser jag.
            Nu säger han också att mycket händer mellan flyktinggrupper på
            flyktingförläggningar. Han missar aldrig ett tillfälle att ta
            upp sådana saker. Inga av hans inlägg, interpellationer, frågor
            eller tal har handlat om inlevelseförmåga i människors lidande,
            i förföljdas och förtrycktas helvete.
          </note>
          <note>
            Visst skall man beivra alla typer av brott som begås, och man
            skall kräva respekt för lagen av alla, av asylsökande, av dem
            som har fått asyl och av svenskar och infödda i allmänhet. Men
            samtidigt som vi visar respekt för lagen måste vi ha respekt för
            förföljda människors situation och för flyktingskapets problem,
            trauma och helvete.
          </note>
          <note>
            Sten Andersson frågade vilka det är som inte står för demokratins
            ideal i detta sammanhang. Jag kan t.ex. nämna en församling som
            heter Folkviljan och massinvandringen. Den består av en rad organisationer
            med ett litet antal människor men med mycket obskyra och, som
            jag ser det, odemokratiska åsikter.
          </note>
          <note>
            Där har Sten Andersson deltagit i möten. Han borde därför känna
            dessa människor bättre än jag.
          </note>
          <note type="speaker">
            Anf. 109 STEN ANDERSSON (m):
          </note>
          <note>
            Herr talman! Man borde nästan bli stolt över att ett statsråd
            har noterat allt som jag har sagt och skrivit under de senaste
            åren. Jag har varit mycket kritisk mot svensk flyktingpolitik.
            Det står jag för. Jag vet också att alla mina motioner och artiklar
            framför allt under de senaste tre veckorna har luslästs av medier
            i alla dess former och kanske även av en del personer på vissa
            departement. Men ingen har vid ett enda tillfälle - tydligen till
            stor sorg - kunnat finna att jag vid något tillfälle har kritiserat
            en enskild flykting eller ett enskilt flyktingkollektiv.
          </note>
          <note>
            Jag tycker att föreningen Folkviljan och massinvandringen, som
            jag inte är medlem i, har fått så enormt mycket reklam under de
            senaste veckorna.
          </note>
          <note>
            Frågan är om den är värd all denna reklam.
          </note>
          <note>
            Jag skulle vilja ställa en fråga till statsrådet. Jag vet att
            massmedier även i detta fall har kontrollerat denna förenings
            styrelse in på bara märgen. Men ännu har man inte, enligt medier,
            funnit något som skulle peka på att denna sammanslutning är obskyr.
            Vad är det för information som statsrådet sitter inne med och
            som tydligen i stort sett Sveriges samlade journalistkår tydligen
            har misslyckats med att hitta? När statsrådet gör ett sådant uttalande
            i Sveriges riksdag förutsätter jag att det finns någon som helst
            grund för det.
          </note>
          <note>
            Om det inte finns det, tycker jag att det är, för att använda
            statsrådets egen terminologi, uselt att kasta ut ett påstående
            som man så att säga inte har på fötterna för.
          </note>
          <note type="speaker">
            Anf. 110 Statsrådet PIERRE SCHORI (s):
          </note>
          <note>
            Herr talman! Jag tycker att det vore närmast en plikt för Sten
            Andersson själv när han deltar i den här typen av sammankomster
            att ta reda på vilka som ingår. Folkviljan och massinvandringen
            - bara i ordet ligger ju felaktigheten, förvridningen och perversionen.
          </note>
          <note>
            Jag har tagit in information om vilka som ingår i den här typen
            av nätverk som de vill skapa. Och där finns allehanda figurer.
            Det tycker jag att även Sten
          </note>
          <note>
            Andersson borde ha gjort innan han gick in och lierade sig med
            dessa krafter och gav dem ytterligare legitimitet i kraft av sitt
            riksdagsledamotskap. Han kan få den här listan av mig sedan.
          </note>
          <note type="speaker">
            Anf. 111 STEN ANDERSSON (m):
          </note>
          <note>
            Herr talman! Jag vet inte hur långt ett statsråd får lov att
            gå, men att tala om allehanda figurer! Vi har i den här debatten
            t.ex. fått höra att de personer som jag vet har informerat har
            haft ett förflutet bakom bom och galler, böter och allting. Men
            det får inte jag lov att vidareförmedla, trots att det finns offentliga
            domar. Det finns alltså fem personer i den styrelsen. Det är ett
            rätt litet antal. Där finns tydligen personer som statsrådet ensam
            i hela det mediala Sverige har uppgifter om. Jag skall med glädje
            ta emot den lista som statsrådet har.
          </note>
          <note>
            Det kan inte vara så att man skall döma en organisation baserat
            på att det kommer 2 personer av 200
          </note>
          <note>
            som åskådare på ett möte. Jag vet t.ex. att när LO:s ordförande
            Bertil Jonsson förstamajtalade i Malmö satt det tolv stycken skinheads
            där. Inte kan man väl beskylla Bertil Jonsson för att han talade
            för nazister eller för skinheads.
          </note>
          <note>
            Jag måste säga att det finns ett uttryck som har försvunnit i
            den här debatten om Folkviljan. Det var statsrådet Schori som
            kom in på detta. Jag sade så här:
          </note>
          <note>
            Jag ber om ursäkt för en sak. Jag har i riksdagsdebatter jämställt
            skinheads med amöba. Men det ber jag om ursäkt för, och det bad
            jag om ursäkt för, därför att amöban faktiskt har en fungerande
            hjärncell. Det uttrycket kommer av mycket konstiga skäl aldrig
            fram till medierna.
          </note>
          <note>
            Tack, herr statsråd, ge mig gärna den lista som statsrådet läste
            upp här i dag.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 1996/97:285 om avvisning av personer
            med anknytning till militant organisation
          </note>
          <note type="speaker">
            Anf. 112 Statsrådet PIERRE SCHORI (s):
          </note>
          <note>
            Herr talman! Elisa Abascal Reyes har frågat mig dels om jag avser
            att verka för ett klargörande av vilka principer som kan åsidosätta
            ett skyddsbehov hos en person, dels om jag avser att verka för
            att ändra den praxis som fråntar personer som stämplats som terrorister
            rätten till fristad och dels om jag avser att verka för att svenska
            myndigheter i Peru följer upp fallet Velita Flores.
          </note>
          <note>
            Frågorna har ställts främst mot bakgrund av uppgifterna om att
            den peruanske medborgaren José Luis
          </note>
          <note>
            Velita Flores skall ha gripits och utsatts för övergrepp efter
            att han avvisats från Sverige.
          </note>
          <note>
            I interpellationen söker Elisa Abascal Reyes antyda att regeringen
            skulle vara oinformerad om förhållandena i Peru. Det är ingalunda
            fallet. Jag vill påminna om att jag bara för några veckor sedan
            här i kammaren uttalade att situationen rörande de mänskliga rättigheterna
            i Peru, trots vissa förbättringar, är långt ifrån tillfredsställande
            och att Sveriges regering därför är angelägen om att på olika
            sätt fortsätta att ge stöd till arbetet för de mänskliga rättigheterna
            i Peru och det pågående demokratiarbetet där.
          </note>
          <note>
            Vad gäller Elisa Abascal Reyes första fråga, om jag avser verka
            för ett klargörande om vilka principer som kan åsidosätta en persons
            skyddsbehov, har jag följande svar.
          </note>
          <note>
            Grunderna för rätten till uppehållstillstånd finns reglerade
            i 3 kap. 4 § utlänningslagen. Den huvudregel som slås fast där
            är att flyktingar och skyddsbehövande i övrigt har rätt till uppehållstillstånd.
            I vissa fall får dock uppehållstillstånd vägras. Bl.a. stadgas
            att t.ex. flyktingar får vägras uppehållstillstånd av hänsyn till
            vad som är känt om vederbörandes tidigare verksamhet eller med
            hänsyn till rikets säkerhet. Motsvarande reglering fanns även
            före den från årsskiftet gällande utlänningslagstiftningen. Stadgandet
            tar således bl.a. sikte dels på sådana omständigheter som medger
            undantag i enlighet med artikel 1 F i 1951 års
          </note>
          <note>
            Genèvekonvention angående flyktingars rättsliga ställning, dels
            på situationer då det med hänsyn till rikets säkerhet inte är
            möjligt att ge asyl. Det finns även andra undantag angivna i utlänningslagen.
          </note>
          <note>
            Enligt artikel 1 F i Genèvekonventionen är konventionens skyddsbestämmelser
            inte tillämpliga då det finns allvarliga skäl att anta att personen
            har förövat brott mot freden, krigsförbrytelser eller brott mot
            mänskligheten, förövat grovt icke-politiskt brott utanför tillflyktslandet
            eller gärningar stridande mot FN:s syften och grundsatser. Den
            borgerliga regeringen bedömde år 1992 att denna uteslutandegrund
            i Genèvekonventionen var tillämplig i vissa peruanska asylärenden.
            Även den nuvarande regeringen har år 1995 i några vägledande beslut
            bedömt att konventionens skyddsbestämmelser inte var tillämpliga.
          </note>
          <note>
            I sammanhanget önskar jag också understryka att det är en organisations
            metoder och handlingar som är avgörande för bedömningen om en
            person får anses omfattas av nämnda uteslutandegrund eller inte.
            Det förhållandet att en person verkat för en gerillarörelse är
            således inte i sig avgörande.
          </note>
          <note>
            Jag kan inte kommentera enskilda fall. Några av personerna beviljades
            emellertid uppehållstillstånd, även om det bedömdes att konventionens
            skyddsbestämmelser inte var tillämpliga.
          </note>
          <note>
            Jag vill också påminna om att Sverige har ratificerat FN-konventionen
            mot tortyr och annan grym, omänsklig eller förnedrande behandling
            eller bestraffning och även den europeiska konventionen mot tortyr.
            Som en följd av Sveriges förpliktelser enligt
          </note>
          <note>
            FN-konventionen mot tortyr infördes i 1989 års utlänningslag
            ett generellt förbud mot att verkställa avlägsnandebeslut till
            ett land, om det finns grundad anledning tro att utlänningen löper
            risk för dödsstraff, kroppsstraff eller tortyr. Motsvarande hinder
            hade enligt praxis gällt tidigare. I syfte att göra lagstiftningen
            ännu tydligare infördes vid årsskiftet i utlänningslagen dessutom
            en särskild skyddsbestämmelse för dem som är i fara att straffas
            med döden eller med kroppsstraff eller att utsättas för tortyr
            eller annan omänsklig eller förnedrande behandling eller bestraffning.
          </note>
          <note>
            Även artikel 3 i den europeiska konventionen angående skydd för
            de mänskliga rättigheterna och de grundläggande friheterna, som
            numera är en del av vår nationella lagstiftning, utgör hinder
            mot att sända en person till ett land där han eller hon löper
            risk att utsättas för tortyr. Till skillnad från Genèvekonventionen
            är skyddet mot att skickas till ett land där man riskerar tortyr
            eller omänsklig behandling absolut.
          </note>
          <note>
            Avslutningsvis önskar jag understryka att det avgörande vid skyddsbedömningen
            är om det i det enskilda fallet finns skälig anledning tro att
            vederbörande vid ett återvändande till hemlandet är i fara att
            utsättas för något av de nämnda övergreppen.
          </note>
          <note>
            Såväl regeringen som Invandrarverket och Utlänningsnämnden måste
            naturligtvis följa lagstiftningen och beakta våra internationella
            åtaganden.
          </note>
          <note>
            Med stöd av det jag redovisat anser jag att den nuvarande lagstiftningen
            i de avseenden som Elisa
          </note>
          <note>
            Abascal Reyes tar upp är tydlig och står i överensstämmelse med
            internationella konventioner.
          </note>
          <note>
            Vad gäller den andra frågan anser jag att den får anses besvarad
            genom den redovisning om bl.a. Genèvekonventionens och utlänningslagens
            bestämmelser som jag nu lämnat.
          </note>
          <note>
            Vad slutligen gäller Elisa Abascal Reyes fråga om jag avser verka
            för att svenska myndigheter i Peru följer upp fallet Velita Flores
            kan jag meddela att så redan har skett. Naturligtvis gör ambassaden
            sitt yttersta för att följa upp fallet och utreda vad som verkligen
            hände honom vid ankomsten till Peru. Även om utredningen ännu
            inte är helt avslutad kan jag redan nu meddela kammaren att svenska
            ambassadören i
          </note>
          <note>
            Lima, Ulf Lewin, personligen sammanträffat med
          </note>
          <note>
            Velita Flores.
          </note>
          <note type="speaker">
            Anf. 113 ELISA ABASCAL REYES (mp):
          </note>
          <note>
            Herr talman! Jag vill först och främst tacka statsrådet för ett
            långt och utförligt svar. I inledningen till detta sade statsrådet
            att jag i min interpellation sökt antyda att regeringen skulle
            vara oinformerad om förhållandena i Peru. Statsrådet tillbakavisar
            detta och hänvisar bl.a. till den interpellationsdebatt som hölls
            i kammaren den 22 april med anledning av Eva Zetterbergs interpellation
            om situationen i Peru, där statsrådet närmare beskrev sin uppfattning
            av situationen.
          </note>
          <note>
            Jag vill understryka att jag inte på något sätt menar att statsrådet,
            som jag väl vet har en djup och bred kunskap om förhållandena
            i Latinamerika, skulle vara okunnig i denna fråga. Han, liksom
            jag och många andra är väl medvetna om att rättssäkerheten i landet
            är långt ifrån intakt och att situationen i Perus fängelser är
            långt ifrån klanderfri. Förhoppningsvis framgår det av detta att
            jag i alla fall inte är intresserad av någon prestigedebatt.
          </note>
          <note>
            De antydningar som statsrådet emellertid gör i sitt svar utgör
            en retorisk beskrivning av orsaken till min interpellation, nämligen
            att personer med uppenbart skyddsbehov avvisats enligt praxis
            om nekat skyddsbehov för viss organisationstillhörighet.
          </note>
          <note>
            Jag ifrågasätter denna praxis mycket starkt. Statsrådet redogjorde
            i sitt svar för de konventioner som är tillämpbara. De undantag
            som statsrådet tar upp är enligt min mening, med hänsyftning till
            det enskilda fall som beskrivs i interpellationen, inte tillämpbara.
          </note>
          <note>
            Det finns endast några diffusa uttalanden från säpos ledning
            som styrker att MRTA-medlemmar skulle vara ett hot mot rikets
            säkerhet. Likaså gäller individuellt ansvar och juridiskt ansvar
            för svåra krigsförbrytelser. Det räcker alltså inte bara att ha
            varit medlem, man måste även ha utfört en handling. Någon sådan
            bevisning, om direkt brottslig handling, har inte skett i några
            av fallen, ej heller i det konkreta fall som jag tagit upp i interpellationen.
            Här blev organisationstillhörigheten huvudskäl för avvisning.
          </note>
          <note>
            Det viktigaste i statsrådets svar år dock att man hänvisar till
            den individuella prövning som sker av de asylsökande från fall
            till fall. Jag vill här ställa detta svar mot två uttalanden som
            starkt motsäger detta. Det gäller för det första ett uttalande
            från Invandrarverkets generaldirektör Johan Fischerström i Expressen
            den
          </note>
          <note>
            14 april: "Människor som är medlemmar i gerillaeller terroristorganisationer
            är undantagna allt skydd enligt internationella regler." Detta
            påstående talar för en generell behandling och mot individuell
            prövning.
          </note>
          <note>
            För det andra kommenterade statsrådet Leif
          </note>
          <note>
            Blomberg i oktober 1995 avvisningen av en peruan med följande
            ord: "Personer som har varit verksamma i organisationer som arbetar
            med terror, våld och tortyr som medel har inte rätt till asyl
            i Sverige."
          </note>
          <note>
            Också detta talar emot en individuell prövning.
          </note>
          <note>
            Dessa två uttalanden visar klart och tydligt att enbart organisationstillhörighet,
            som för övrigt inte är straffbar i Sverige, bedöms generellt.
            Jag noterar även att statsrådeet inte valt att i sitt svar kommentera
            detta citat, som finns med i interpellationen.
          </note>
          <note>
            I dag har vi även nåtts av beskedet att FN:s kommitté mot tortyr
            kritiserar Sveriges regering för en avvisning av asylsökande till
            Peru 1995. Enligt kommittén skulle det sakna betydelse vilken
            organisation personen varit verksam i, om personen löpte risk
            att bli torterad. Denna kritik står i motsättning till
          </note>
          <note>
            3 kap. 4 § utlänningslagen. Min fråga blir således:
          </note>
          <note>
            Kommer regeringen att beakta denna kritik och i så fall på vilket
            sätt?
          </note>
          <note>
            Det är naturligtvis så att min interpellation grundar sig på
            etiska frågeställningar. Jag hävdar att den som utvisar en person
            medveten om att denna kan riskera tortyr är medansvarig för detta.
            Har den svenska regeringen någon uppfattning i frågan?
          </note>
          <note>
            Jag hävdar vidare att aktivitet i en gerillaorganisation måste
            ses i ett helhetsperspektiv. Utan att på något sätt rättfärdiga
            våldshandlingar vare sig i krig eller i enskilda attentat som
            utförs av en gerillaorganisation menar jag, att när handlingen
            fördöms måste man ta hänsyn till under vilka omständigheter en
            människa eller en grupp verkar. När det gäller en stat som själv
            agerar odemokratiskt och med terror som medel är det att göra
            det lätt för sig att enbart fördöma ena sidan.
          </note>
          <note>
            När statsrådet hävdar att enbart gerillaverksamhet inte räcker
            utan att även organisationens metoder beaktas vill jag hänvisa
            till det som jag sagt om hänsyn till ett lands situation. I detta
            fall visar det sig även att MRTA endast står för någon eller några
            procent av det grova politiska våldet i Peru. I det fall som jag
            tar upp i interpellationen framgår det även att
          </note>
          <note>
            Velita Flores gått ur organisationen två år efter att han sökt
            asyl i Sverige. Hur länge måste en människa bära ansvaret för
            sina tidigare handlingar?
          </note>
          <note type="speaker">
            Anf. 114 Statsrådet PIERRE SCHORI (s):
          </note>
          <note>
            Herr talman! Jag kommenterar inte citat från andra personer.
            Jag har en lång erfarenhet av att det som står i pressen inte
            alltid är exakt korrekt. Särskilt när det gäller så här grannlaga
            saker tror jag att man inte alltid skall utgå från det som står
            i tidningarna.
          </note>
          <note>
            Men en sak är klar, och det säger jag också i mitt svar, nämligen
            att skyddet mot att skickas till ett land där man riskerar tortyr
            eller omänsklig behandling är absolut.
          </note>
          <note>
            Det är svårt med definitionerna av begrepp som terrorister, gerillarörelser
            och befrielserörelser. Det finns faktiskt inte någon riktig definition
            av terrorism som håller fullt ut. Det har också att göra med den
            ideologiska kamp som länge pågick mellan olika kolonialmakter,
            supermakter och andra om dessa definitioner. Vad vi har utgått
            från här är dock den enskilda människans situation - om det finns
            skyddsbehov eller inte, om det finns humanitära omständigheter
            eller inte. När det gäller fall avseende tortyr är skyddet absolut.
            Man får inte skicka tillbaka vederbörande.
          </note>
          <note>
            När vi i det aktuella fallet fick kunskap om att något hade hänt
            personen Velita Flores väckte vi omedelbart den svenske ambassadören
            i Peru, där annan tid gäller. Vi bad honom agera för att ta reda
            på vad som hade hänt. Jag menar att det är vårt ansvar att göra
            så när den här typen av uppgifter kommer.
          </note>
          <note>
            Jag och mina medarbetare har följt det här fallet dagligen fram
            till i dag, då ambassadören i Lima kommit hem och vi har haft
            ett nytt samtal. Jag kan inte komma fram till någon annan slutsats
            än att man har varit mycket noggrann och mycket aktivt och seriöst
            har följt upp det här fallet, som inte är glasklart. Man har inte
            kunnat belägga de uppgifter som först kom ut, att Velita Flores
            fördes bort flera timmar för att torteras grovt, att han sedan
            är försvunnen osv.
          </note>
          <note>
            Fortfarande löper en undersökning, och när den är klar kan jag
            redovisa den. Jag har i det här fallet ett stort förtroende för
            vår ambassadör, som inte bara har kontakter med Velita Flores
            familj och med experter på mänskliga rättigheter, advokater som
            vi kopplar in i sådana här fall, utan faktiskt också med Velita
            Flores själv.
          </note>
          <note type="speaker">
            Anf. 115 ELISA ABASCAL REYES (mp):
          </note>
          <note>
            Herr talman! Statsrådet säger att skyddet är absolut. Men om
            det finns ett praxisbeslut som säger att man med tanke på en persons
            tidigare verksamhet kan åsidosätta dennes behov av skydd inför
            ett hot, hur kan skyddet då vara absolut? Jag ifrågasätter alltså
            praxis. Hur generellt tillämpas den egentligen, och hur kan man
            hänvisa till en individuell prövning när det inträffar fall som
            de med Velita Flores och Napoleon Aponti och som det fall som
            FN:s kommitté mot tortyr har behandlat?
          </note>
          <note>
            Statsrådet vill inte kommentera citaten. De skulle kunna dementeras
            på något sätt, men det har inte skett. Det finns liknande uttalanden
            från dåvarande kulturminister Birgit Friggebo angående hur denna
            praxis skall tillämpas. Man har inte rätt tillämpat uppehållstillstånd
            och tidsbestämmelser för den som har varit medlem i en sådan här
            organisation.
          </note>
          <note>
            Jag skulle vilja veta dels hur man kommer att besvara kritiken
            från FN:s kommitté mot tortyr, dels vad det säger om den enskilda
            prövningen i Sverige.
          </note>
          <note>
            Statsrådet har menat att man har en god uppfattning om förhållandena
            i Peru. Hur kan det då komma sig att den här kritiken kommer och
            att det här är ett av många fall?
          </note>
          <note type="speaker">
            Anf. 116 Statsrådet PIERRE SCHORI (s):
          </note>
          <note>
            Herr talman! Först och främst är det här inte ett av många fall.
            Det är lyckligtvis bara i knappt en handfull fall som Sverige
            har fällts i den här kommittén.
          </note>
          <note>
            Det är en mycket svår uppgift för myndigheter att bedöma en persons
            berättelse. Ibland kan det få den följden att den internationella
            institution som nästan har rätt att överpröva nationell lagstiftning
            kommer fram till ett annat resultat. Då utgår man från den enskilde
            individens situation, inte bara situationen i landet.
          </note>
          <note>
            I det aktuella fallet har Sverige bara att rätta sig efter det
            beslut som har fattats, om personen i fråga är kvar i Sverige.
            Jag anser att den nya utlänningslagen är så tydlig i skrivningarna
            om tortyr att det här förhoppningsvis inte skall upprepas.
          </note>
          <note>
            I fråga om tortyr är det en absolut regel att man inte får utlämna
            en person som riskerar att utsättas för tortyr eller annan förnedrande
            behandling. Det tar över allt annat. I övrigt har jag alltså,
            herr talman, inte mer att tillfoga. Jag tycker att jag har besvarat
            Elisa
          </note>
          <note>
            Abascal Reyes i mitt långa och utförliga svar.
          </note>
          <note type="speaker">
            Anf. 117 ELISA ABASCAL REYES (mp):
          </note>
          <note>
            Herr talman! Det blir ju en häxprocessituation för en person
            som uppger tidigare medlemskap i MRTA
          </note>
          <note>
            som skäl för att få stanna. Om det blir känt att en person har
            varit medlem i en sådan organisation, kan man vänta sig väldigt
            komplicerade rättegångar i Peru för den personen, när han eller
            hon kommer tillbaka.
          </note>
          <note>
            Det kan bli ett väldigt långt fängelsestraff med fruktansvärda
            förhållanden i fängelserna, tortyr och annan vanskötsel av människor.
          </note>
          <note>
            Det är därför en fara för en person redan att uppge att man har
            tillhört MRTA. Samtidigt som man säger att man behöver skydd därför
            att man har varit medlem i MRTA säger regeringen: Har du varit
            medlem i
          </note>
          <note>
            MRTA, faller du under den antiterroristpraxis som vi har fattat
            beslut om. Med hänsyn till din tidigare verksamhet har du inte
            rätt till skydd. Det blir alltså en häxprocess, ett dilemma.
          </note>
          <note>
            Statsrådet rättade mig och sade att det var fråga om bara knappt
            en handfull fall, inte många fall. Jag syftade inte på de tillfällen
            när regeringen har kritiserats av FN:s kommitté mot tortyr utan
            på de människor som har skickats tillbaka. De är ganska många.
          </note>
          <note>
            Man inväntade också en praxis innan man beslöt att skicka tillbaka
            personer.
          </note>
          <note>
            Jag föreslår helt enkelt att man skriver om 4 kap. 3
          </note>
          <note>
            § så att den blir tydligare och mer i överensstämmelse med den
            kritik som man har fått. Det som stadgas där om vad som är känt
            om utlänningens tidigare verksamhet bör alltså förtydligas.
          </note>
          <note type="speaker">
            Anf. 118 Statsrådet PIERRE SCHORI (s):
          </note>
          <note>
            Herr talman! Jag vill bara klargöra att personer som har uppgivit
            medlemskap i organisationer av typen MRTA och även PKK har exkluderats
            från att bli avvisade och alltså har fått tillstånd att stanna
            i
          </note>
          <note>
            Sverige. Det finns också sådana undantag.
          </note>
          <note>
            Återigen: Man behöver inte skriva om lagen. Det är definitivt
            så som jag sade i mitt svar, nämligen att om man riskerar tortyr
            blir det inte tal om avvisning.
          </note>
          <note>
            Slutligen: Vi känner ett starkt ansvar för en person som skickas
            i väg till ett annat land. Jag kan säga att de advokater som har
            blivit inblandade tillsammans med ambassadören och även den hemmaorganisation
            som Velita Flores har anlitat i Lima har understrukit att han
            själv inte har någonting att frukta, eftersom han inte är efterlyst.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 1996/97:290 om en levande skärgård
          </note>
          <note>
            Anf. 119 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Christina Pettersson har frågat mig om vilka åtgärder
            jag är beredd att vidta för att bevara en levande skärgård.
          </note>
          <note>
            Inledningsvis vill jag framhålla att frågor om en levande skärgård
            och dess näringsstruktur är utomordentligt viktiga. Landshövdingen
            i Stockholms län har nyligen i ett brev också uppmärksammat regeringen
            om skärgårdens situation. Vad jag i detta sammanhang främst vill
            inrikta mitt svar på är de aviserade besparingar som trafikverket
            Sjöfartsverket ämnar vidta för att uppfylla de krav som riksdagen
            har ställt på verket och dess verksamhet.
          </note>
          <note>
            Sjöfartsverkets huvudsakliga uppgift är att se till att sjöfart
            kan bedrivas året runt i svenska farvatten och på samtliga svenska
            hamnar av betydelse under säkra och effektiva former. Vidare ansvarar
            verket för säkerheten ombord på svenska fartyg, oberoende av farvatten.
          </note>
          <note>
            Sjöfartsverket är ett affärsverk, och med detta följer att riksdag
            och regering uttalar vissa mål inte endast vad beträffar själva
            verksamheten utan även vad beträffar verkets ekonomi. Sjöfartsverket
            har att självständigt ta ställning till hur de övergripande målen
            skall uppnås. Sjöfartsverket skall sträva efter att detta sker
            på ett kostnadseffektivt sätt. Som ett led i detta har regeringen
            föreslagit och riksdagen fastställt vissa ekonomiska mål.
          </note>
          <note>
            För att uppfylla de krav som ställts från regering och riksdag
            har Sjöfartsverket inlett ett arbete med att effektivisera sin
            verksamhet, dvs. för att använda de tillgängliga resurserna på
            ett bättre sätt.
          </note>
          <note>
            Den tekniska utvecklingen medför ju också att förutsättningarna
            för verkets sätt att utföra verksamheten förändras. Förändras
            förutsättningarna krävs ofta en översyn av själva organisationen.
            Detta är inte något unikt för Sjöfartsverket.
          </note>
          <note>
            För närvarande genomför därför verket en genomlysning av sin
            organisation.
          </note>
          <note>
            Jag vill dock poängtera att Sjöfartsverket inte lämnar skärgården.
            Skärgården kommer även fortsättningsvis att vara en naturlig och
            viktig plats för verkets verksamhet. Tittar man exempelvis på
            Sandhamn och Landsort finner man att ändå ett femtontal tjänster
            på respektive plats kommer att finnas kvar.
          </note>
          <note>
            Det är också fullt klart, både för mig och för Sjöfartsverket,
            att de åtgärder som vidtas definitivt inte får innebära att sjösäkerheten
            åsidosätts. Som jag tidigare deklarerat ett antal gånger under
            våren är detta också vad departementet kommer att följa när vi
            informerar oss i frågan.
          </note>
          <note type="speaker">
            Anf. 120 CHRISTINA PETTERSSON (s):
          </note>
          <note>
            Herr talman! Jag vill inledningsvis tacka kommunikationsministern
            för svaret. Jag vill också uttala att det är mycket positivt att
            vi är helt överens om att frågor som rör en levande skärgård och
            dess näringsstruktur är mycket viktiga. Min uppfattning är också
            att arbete för en levande skärgård är ett nationellt intresse.
          </note>
          <note>
            Vår skärgård är unik i världen, och det finns stora utvecklingsmöjligheter,
            inte minst när det gäller turismen. Men för att man skall kunna
            ha en levande skärgård måste det finnas möjligheter att bo permanent
            och att verka i skärgården. Det måste också finnas arbetsplatser
            och tillgång till samhällets service.
          </note>
          <note>
            När vi har begränsade resurser till vårt förfogande är samordning
            och gemensamt nyttjande av de resurser vi har en viktig väg.
          </note>
          <note>
            Stockholms läns landsting satsar varje år mer än
          </note>
          <note>
            100 miljoner kronor på verksamheter i och för skärgården. Det
            är allt från Waxholmsbolagets trafik och
          </note>
          <note>
            Skärgårdsstiftelsens verksamhet till projektet Skärgårdskraft.
            Landstinget har under många år sett som sin uppgift att medverka
            till att i skärgården skapa varaktig sysselsättning, bra kommunikationer
            och service. Det har bidragit till att kommunerna inte bara kan
            behålla utan även bygga ut exempelvis skolverksamhet.
          </note>
          <note>
            Om vi skall ha en levande skärgård måste det finnas människor
            där, familjer som bor och verkar i skärgården. Det går inte att
            ha en levande skärgård några få sommarmånader. Sedan 1974 har
            befolkningsutvecklingen i skärgården varit positiv. Då beslutade
            Stockholms läns landsting att göra en helhetssatsning utifrån
            den då gjorda skärgårdsutredningen.
          </note>
          <note>
            Jag ifrågasätter inte behovet av rationalisering och effektivisering
            eller att ny teknik skapar förändrade förhållanden och även nya
            möjligheter, men jag saknar en samhällsekonomisk konsekvensanalys.
            Besparingar inom Sjöfartsverket kan innebära ökade kostnader inom
            exempelvis tull och polis.
          </note>
          <note>
            En annan aspekt är om det går att ersätta människor med teknik.
            Kan man ersätta det mänskliga ögat?
          </note>
          <note>
            Det finns tre huvudinfartsleder till Stockholm: Landsortsleden,
            Sandhamnsleden och Söderarmsleden. Jag vill litet kort uppehålla
            mig vid Söderarms lots- och sjöräddningsstation.
          </note>
          <note>
            Man räknar med att det där passerar ungefär 5 000
          </note>
          <note>
            färjor varje år. Där finns också tusentals fritidsbåtar.
          </note>
          <note>
            Jag förstår reaktionerna från många som tillhör det s.k. båtfolket
            och som är emot att man drar in sjöräddningen och lotsningen just
            före Furusundsleden.
          </note>
          <note>
            Här är det svårt att finna att tekniken kan ersätta det mänskliga
            ögat. Detta kan på ett helt annat sätt bedöma annalkande väderomslag.
          </note>
          <note>
            Det har här anförts att Sjöfartsverket inte lämnar skärgården.
            Det är sant, men man drar in verksamhet från skärgårdsöarna, där
            båttrafiken är intensiv och där det händer saker.
          </note>
          <note>
            Som jag inledningsvis sade är det viktigt med arbetsplatser i
            skärgården. De förslag som nu finns går ut på att man med insättande
            av teknik skall kunna dra in arbetsplatser till fastlandet. Jag
            vill ställa frågan om man inte kan göra tvärtom, dvs. utlokalisera
            arbetsplatser med hjälp av insättande av teknik.
          </note>
          <note type="speaker">
            Anf. 121 EVA ARVIDSSON (s):
          </note>
          <note>
            Herr talman! Sjöfartsverkets förslag om neddragningar av verksamhet
            vid Landsort, Sandhamn och
          </note>
          <note>
            Söderarm motverkar direkt de åtgärder som bl.a.
          </note>
          <note>
            landstinget genomför i syfte att åstadkomma en levande skärgård.
            För en levande skärgård krävs att människor bor i den året om.
          </note>
          <note>
            Syftet med landstingets satsning kan omintetgöras av besparingar
            i ett statligt verk. Det kan leda till en samhällsekonomisk förlust
            när en helhetssyn saknas.
          </note>
          <note>
            Jag förstår att Sjöfartsverket för att klara de av riksdagen
            fastställda ekonomiska målen måste effektivisera och rationalisera
            sin verksamhet. Jag är också medveten om att Sjöfartsverket självständigt
            har att ta ställning till hur de övergripande målen skall uppnås.
          </note>
          <note>
            Men om Sjöfartsverkets huvudsakliga uppgift är att se till att
            sjöfart kan bedrivas året runt i svenska farvatten och på samtliga
            svenska hamnar av betydelse under säkra och effektiva former,
            förstår jag inte
          </note>
          <note>
            Sjöfartsverkets beslut att minska bemanningen med
          </note>
          <note>
            15-20 personer i Stockholms skärgård.
          </note>
          <note>
            Jag skall exemplifiera med Landsort som ligger i min hemkommun
            Nynäshamn. Landsort är en av
          </note>
          <note>
            Sveriges äldsta lotsplatser, från 1500-talet, och har en strategisk
            betydelse för sjöfarten. Här finns 25 personer, bofasta året runt.
            Enligt Sjöfartsverkets förslag försvinner 15-18 personer från
            Landsort. 6 utkikar tas bort helt. Båtsmän och lotsar flyttas
            till fastlandet, närmare bestämt Ankarudden på Torö.
          </note>
          <note>
            Lotsarnas placering på Ankarudden betyder att de inte alltid
            kan uppfylla Sjöfartsverkets huvudsakliga uppgifter, dvs. främst
            se till sjösäkerheten. Ibland går det inte att ta sig ut från
            Ankarudden på grund av att isen ligger tjock i viken. Vem skall
            då lotsa fartygen genom vår ömtåliga skärgård? Hur länge ligger
            fartygen på redden och väntar på lotsen? Finns det risk för att
            fartygen får dispens att gå utan lots?
          </note>
          <note>
            Sjöfarten ökar enligt uppgifter från flera håll.
          </note>
          <note>
            Lotsningen över Landsort har mer än fördubblats de senaste åren.
            En ökning av sjöfarten kräver sjösäkerhet, och det kräver lotsar
            som finns i skärgården.
          </note>
          <note>
            Jag tror att det mänskliga ögat är överlägset tekniken i det
            här sammanhanget. Tekniken behövs. Men tekniken kan slås ut, och
            självfallet även människan.
          </note>
          <note>
            Men skall man arbeta i skärgården krävs det också att man bor
            där. Öar med en fyr som behöver ses över bara en gång om året
            kan inte kallas en levande skärgård.
          </note>
          <note>
            Jag saknar en helhetssyn och en samordning i den här frågan.
            Ett stort problem i samhället i dag är sektorsgränserna. Vi måste
            lära oss att samverka bättre över sektorsgränserna på alla nivåer.
            De krympande resurserna som vi har till vårt förfogande kräver
            en bättre samordning - precis som Christina Pettersson sade. Vem
            är ansvarig för effekterna av föreslagna neddragningar?
          </note>
          <note>
            Många myndigheter bygger sin verksamhet, i större eller mindre
            grad, på att vi har en befolkad och fungerande skärgård, t.ex.
            för turism, naturvård, kultur, minnesvård, bevakning eller förvaltning.
          </note>
          <note>
            Det är viktigt, inte minst i dag, att vi ser till att behålla
            de arbetsplatser vi har och i bästa fall skapa nya arbetsplatser
            - framför allt i skärgården. Ett sätt kan vara - precis som Christina
            Pettersson också sade -
          </note>
          <note>
            att utlokalisera delar av Sjöfartsverkets verksamhet till skärgården
            i stället för tvärtom.
          </note>
          <note>
            Jag ser det som en risk att Sjöfartsverkets besparingar på 30
            miljoner genererar kostnader inom andra myndigheter och för skärgårdens
            befolkning.
          </note>
          <note>
            Eftersom vår unika skärgård är ett nationellt intresse, som även
            EU intresserar sig för, undrar jag om kommunikationsministern
            och regeringen - även om det inte är kommunikationsministerns
            bord - kan arbeta för att skärgården blir ett regionalt stödområde?
            På det sättet kan området kompenseras för minskningen av antalet
            arbetsplatser.
          </note>
          <note>
            Anf. 122 PETER WEIBULL
          </note>
          <note type="speaker">
            BERNSTRÖM (m):
          </note>
          <note>
            Herr talman! Med tanke på rubriken på interpellationen, kan jag
            inte avhålla mig från att gå in i debatten. Statsrådet inleder
            sitt svar med att framhålla hur viktiga hon anser att frågor om
            en levande landsbygd och dess näringsliv är, för att sedan försvara
            Sjöfartsverkets indragningar av lotsstationerna på Sandhamn och
            Landsort.
          </note>
          <note>
            Det finns som jag ser det två aspekter på en levande skärgård.
            Interpellanten belyser de ökande säkerhetsriskerna - vi har hört
            dem belysas ytterligare här
          </note>
          <note>
            - med en alltmer ökande trafik i området. En stor och ökande
            risk är miljöskador till följd av oljeutsläpp i samband med en
            olycka. Jag skulle vilja fråga statsrådet: Har sjöfartsverket
            och departementet vägt in dessa risker? Har någon miljökonsekvensbeskrivning
            gjorts inför ett sådant beslut som Sjöfartsverket har fattat?
          </note>
          <note>
            En levande skärgård innebär också att folk har möjlighet att
            bo kvar - som interpellanten också påpekade. Men regeringen ger
            inte människor denna möjlighet på grund av skattepolitiken. Fastighetsskatten
            tvingar folk som bott hela sitt liv i skärgården att sälja ett
            älskat hem och lämna hembygd och vänner.
          </note>
          <note>
            Den fasta skärgårdsbefolkningen kommer att ersättas av förmöget
            fritidsfolk som har råd att betala skatten.
          </note>
          <note>
            Om man anser att denna effekt är skadlig, såväl ur enskilda människors
            som samhällets perspektiv, måste man anstränga sig att finna en
            lösning på problemet.
          </note>
          <note>
            Vilka åtgärder kommer regeringen att vidta för att skärgården
            inte skall avfolkas på grund av bl.a. fastighetsskatten?
          </note>
          <note>
            Anf. 123 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Att kunna bo permanent och ha fasta arbetstillfällen
            i skärgården är en oerhört viktig regional- och näringspolitisk
            fråga. Man kan föra en diskussion om de enskilda statliga myndigheternas,
            verkens, bolagens roll i hur man åstadkommer denna näringspolitik.
          </note>
          <note>
            Christina Pettersson eller Eva Arvidsson pratade om att det behövs
            en samordning. Jag tror att det var
          </note>
          <note>
            Christina Pettersson. Jag tror också att samordningen är oerhört
            viktig vad gäller olika statliga instanser.
          </note>
          <note>
            Men det gäller inte bara de statliga instanserna. Vi måste också
            ha kommunala och landstingskommunala insatser. Där tycker jag
            att Stockholms läns landstings insatser är föredömliga. Jag tror
            att det är just landstinget och länsstyrelsen som bör vara drivande
            i frågorna. Det är grunden till möjligheten att utveckla skärgården
            eller andra delar av landet som kan ha särskilda behov.
          </note>
          <note>
            Det är återigen viktigt att slå fast att Sjöfartsverket kommer
            att vara kvar i Stockholms skärgård, precis som verket kommer
            att vara kvar i Göteborgs och
          </note>
          <note>
            Bohus skärgård osv. En rationalisering är nödvändig.
          </note>
          <note>
            Rationaliseringskravet på Sjöfartsverket har här uttryckts som
            ungefär 30 miljoner kronor. I själva verket tror jag att rationaliseringskravet
            på Sjöfartsverket är betydligt högre. Men det görs också andra
            stora insatser på att effektivisera - inte minst med teknikens
            hjälp.
          </note>
          <note>
            Sjöfartsverket får inte skattepengar. Det är inte heller riksdagen
            som fattar beslut om finansieringen av Sjöfartsverket. Det är
            avgifterna från handelsflottan som betalar Sjöfartsverkets lotslöner,
            utprickning, sjömätning osv. Om vi inte ställer krav på en rationell
            hantering, måste vi vara beredda på att diskutera de ökande kostnaderna
            för transportköparna på sjön. Vi måste se helheten.
          </note>
          <note>
            Vi kan inte så lättvindigt säga att det vore jättebra att behålla
            lotsutkiken på både Landsort, Söderarm och Vinga. Men det får
            konsekvenser för skärgården på ett annat sätt, dvs. ökade transportkostnader
            på sjön.
          </note>
          <note>
            När man diskuterar de problem som rationaliseringar i skärgården
            innebär för Sjöfartsverket, måste man också komma ihåg att pengarna
            måste tas någon annanstans. Jag återkommer till övriga frågor.
          </note>
          <note type="speaker">
            Anf. 124 CHRISTINA PETTERSSON (s):
          </note>
          <note>
            Herr talman! Att en levande skärgård är en viktig regionalpolitisk
            fråga stämmer. Men det är också en nationell angelägenhet. Skärgården
            är unik, och den måste vi hjälpas åt att slå vakt om för att få
            ha en levande skärgård. Som jag sade inledningsvis behövs här
            samordning. Vi kan kanske också fundera över om det finns andra
            lösningar, om det finns flera intressenter när det gäller att
            bekosta sjöräddningen i skärgården. Jag tror att det finns utvecklingsmöjligheter.
            Det är bra att Sjöfartsverket kommer att vara kvar, och det måste
            det ju vara även om det är litet konstigt att man flyttar in tjänster
            till fastlandet när det är ute på öarna som verksamheten finns.
            Det är också där som man behöver sjöräddningen, det vakande ögat.
          </note>
          <note>
            Man kan tycka att det inte är så många sjöräddningstillfällen,
            men det beror på att målet är att dra ned antalet sjöräddningstillfällen
            genom förebyggande verksamhet. Sådan verksamhet sker ute vid Söderarm,
            där det är en väldigt stor aktivitet. Människor ringer och frågar
            hur höga vågorna är, åt vilket håller det blåser, om det kommer
            dimma osv. Det här är väldigt viktiga insatser för att det inte
            skall ske stora sjöolyckor.
          </note>
          <note>
            När det gäller besparingarna hos Sjöfartsverket tycker jag att
            det är viktigt att göra en samhällsekonomisk konsekvensanalys:
            Vad betyder det om man sparar på Sjöfartsverkets verksamhet? Blir
            det kostnader på andra ställen i samhället, exempelvis tull och
            polis? Transportnäringen får ökade kostnader. Men vi har en väldigt
            stor fritidsverksamhet, turismen, som också borde stå för en del
            av kostnaderna för sjöräddningen och dess verksamhet.
          </note>
          <note type="speaker">
            Anf. 125 EVA ARVIDSSON (s):
          </note>
          <note>
            Herr talman! Det är bra att lotsarbetsplatserna finns kvar i
            skärgården, men jag tycker inte att det är riktigt rätt att säga
            så. Om man flyttar in arbetsplatserna från öarna till kustlandet
            avfolkas öarna, och det är speciellt på öar som ligger i ytterskärgården
            som det är viktigt att det finns människor året om.
          </note>
          <note>
            Jag hörde inte själv på Dagens Eko i dag, men där hade man talat
            om det som jag tog upp om stödområde och att Sjöfartsverket skulle
            kunna köpa tjänster om man bolagiserar det eller om det var privat.
            Jag skulle önska att kommunikationsministern tittade närmare på
            det.
          </note>
          <note>
            Sjöfarten ökar hela tiden. Det finns ett utredningsuppdrag för
            att utreda hur sjöfarten kommer att se ut i framtiden. Det ser
            ut i dag som att den kommer att öka. Det är ett miljövänligt transportmedel.
            EU har ett sjöfartspolitiskt program för miljövänliga transporter.
          </note>
          <note>
            Eftersom Sverige har 270 mil kust från Strömstrand till Haparanda
            med en livlig kustsjöfart, kan man i framtiden se många små miljövänliga
            båtar utefter vår kust. Det är betydligt miljövänligare att transportera
          </note>
          <note>
            100 långtradare på ett kustfartyg än att ha dem rullande på våra
            vägar. Med den utvecklingen kan man förstå att det kommer att
            behövas kanske ännu flera människor ute i skärgården.
          </note>
          <note>
            Anf. 126 PETER WEIBULL
          </note>
          <note type="speaker">
            BERNSTRÖM (m):
          </note>
          <note>
            Herr talman! Jag fick aldrig något riktigt svar på mina frågor
            till kommunikationsministern. Den ena, som berör skatteområdet,
            kanske inte är så intressant för en kommunikationsminister att
            svara på. Icke desto mindre vill jag fästa statsrådets uppmärksamhet
            på att Stockholms läns socialdemokratiska länsförbund för någon
            månad sedan fattat ett beslut för att arbeta för att få bort fastighetsskatten
            just som ett led i att få behålla och kanske t.o.m. utveckla en
            levande skärgård.
          </note>
          <note>
            Miljökonsekvenserna av en eventuell olycka, som just kan bero
            på att man drar in lotsstationer och minskar bevakning och väderutkikar
            i skärgården, kan bli förödande. De kan uppgå till betydligt större
            ekonomiska värden än de miljoner som man sparar med att lägga
            ned ett par lotsstationer.
          </note>
          <note>
            Jag undrar återigen vad det har gjorts för miljökonsekvensanalyser
            av indragningarna. Jag tror att det är väldigt viktigt att få
            detta belyst med tanke på hur
          </note>
          <note>
            Sjöfartsverket annars kanske fortsätter att lägga ned lotsutkikar
            osv. i andra delar av vårt väldigt långa kust med skärgård.
          </note>
          <note>
            Anf. 127 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! För att Peter Weibull Bernström inte skall råka
            ut för att inte få svar en gång till, skall jag börja med hans
            frågor. Fastighetsskatten är inte, precis som Peter Weibull Bernstöm
            sade, en fråga för i första hand Kommunikationsdepartementet.
            Men självklart har regeringen ett samlat ansvar också för det,
            och den frågan analyseras i särskild ordning. Det är inte så att
            jag är alldeles oinformerad om eller alldeles ointresserad av
            den saken. Det kan vara en viktig del i frågan om en levande skärgård.
            Det kan vi inte komma ifrån.
          </note>
          <note>
            Miljökonsekvensanalyser och lotsutkikar är också en fråga inte
            bara för Sjöfartsverket utan främst för kustbevakningen och sjöräddningen.
            Sjöfartsverket samarbetar där mycket nära med de andra verken
            inom Försvarsdepartementets område för att klara de här frågorna
            om det händer en olycka. När det gäller oljeutsläppen, som kanske
            är det som vi i första hand tänker på, arbetar Sjöfartsverket
            också internationellt för att komma åt de fartyg som ägnar sig
            åt sådant i förväg, innan olyckan har skett, och jobbar mycket
            starkt med den saken. Detta är ett särskilt problem.
          </note>
          <note>
            Regelsystemet finns men övervakningsfrågorna är svåra.
          </note>
          <note>
            Jag delar helt Christina Petterssons och Eva Arvidssons uppfattning
            att man bör göra en samhällsekonomisk konsekvensanalys av helheten
            av den här typen av verksamhet. Men den som jag menar i första
            hand bör göra det är statens regionala organ. Statens regionala
            organ i det här fallet är länsstyrelsen, som bör ha samordningsansvaret
            för detta i samarbete med de aktuella myndigheter och verk som
            det faktiskt handlar om - kustbevakningen och Sjöfartsverket men
            också rent regionalpolitiska insatser av näringslivskaraktär.
            Det är trots allt så att Sjöfartsverket ensamt inte kan ta på
            sig ansvaret för att vi skall ha ett bra näringsliv. Det är egentligen
            det som är målet med en bra skärgårdspolitik att vi har ett bra
            näringsliv i skärgården.
          </note>
          <note>
            Sedan frågar Christina Pettersson: Kan man inte göra tvärtom,
            kan man inte utlokalisera arbetsplatser i stället? Jag förutsätter
            att detta är någonting som
          </note>
          <note>
            Sjöfartsverket tittar på, men man skall ha klart för sig att
            det krävs en viss kritisk massa för ett rationellt arbete, dvs.
            att det inte går att ha en och en på öarna, utan det måste finnas
            några som arbetar tillsammans även om vi arbetar i ett IT-samhälle.
            Det är naturligtvis så att tekniken skall användas på bästa sätt.
          </note>
          <note>
            Christina Pettersson säger att det kan finnas andra än sjöfartsnäringen
            som är intressanta, och det är fritidsbåtarna naturligtvis. Nu
            har olika remissinstanser haft synpunkter på fritidsbåtsregister
            och fritidsbåtsavgifter. Man kan tänka sig att det är någonting
            att fundera på i framtiden.
          </note>
          <note>
            När det slutligen gäller Eva Arvidssons fråga om stödområden
            och EU:s målstöd är detta en ny uppgift för mig. Jag har inte
            heller hört någonting på Ekot i dag. Men är det på det sättet
            finns det all anledning att analysera och titta på det.
          </note>
          <note type="speaker">
            Anf. 128 CHRISTINA PETTERSSON (s):
          </note>
          <note>
            Herr talman! Detta med att utlokalisera arbetsplatser är intressant,
            tycker jag. Det har man ju gjort inom landstingen. Man har utlokaliserat
            taxiväxlar, försäkringsbolagskontor osv., och det fungerar alldeles
            utmärkt. Då vore det naturligt att utlokalisera också
          </note>
          <note>
            Sjöfartsverkets verksamhet, eftersom det verkligen arbetar inom
            området. Det känns väldigt bra att få det svaret av kommunikationsministern,
            att man självfallet tittar på möjligheten att utlokalisera eller
            att lösa det den andra vägen.
          </note>
          <note>
            För övrigt är vi överens på många punkter. Interpellationssvaret
            visar att det finns beröringspunkter som vi kan fortsätta att
            föra diskussionen utifrån, en konstruktiv diskussion om hur vi
            skall arbeta för en levande skärgård. Det är mycket positivt.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 1996/97:295 om olyckor i sjöfarten
          </note>
          <note>
            Anf. 129 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Göthe Knutson har frågat mig vilka åtgärder jag
            avser vidta i syfte att förhindra internutredningar med åtföljande
            mörkläggning av olyckor i sjöfarten, detta mot bakgrund av att
            ro-ro passagerarfartyget Silja Symphony fångade Kryckans boj i
            januari i år.
          </note>
          <note>
            Silja Symphony är certifierat enligt ISM-koden, dvs. den internationella
            säkerhetsorganisationskoden.
          </note>
          <note>
            Detta innebär att fartyget och rederiet har ett säkerhetssystem
            som skall följas. I säkerhetssystemet ingår att fartyget och rederiet
            vid inträffade olyckor eller incidenter skall genomföra en intern
            utredning för att vid behov anpassa sitt säkerhetssystem.
          </note>
          <note>
            Sjöfartsverket har tagit del av det material som rederiet har
            tagit fram med anledning av den inträffade händelsen. Sjöfartsverket
            har därefter självständigt tagit ställning till materialet och
            skrivit sin utredningsrapport som innehåller uttalad kritik mot
            det sätt som incidenten hanterats på av fartyget och dess befäl.
          </note>
          <note>
            I sammanhanget vill jag också nämna att cirka en vecka efter
            händelsen drog Stockholms sjötrafikområde in befälhavarens på
            Silja Symphony farledstillstånd, dvs. hans tillstånd att föra
            fartyget genom
          </note>
          <note>
            Stockholms skärgård utan anlitande av lots.
          </note>
          <note>
            Sjöfartverkets utredning publicerades den 28 april
          </note>
          <note>
            1997, dvs. tre månader efter den inträffade händelsen.
          </note>
          <note>
            Tre månader bedöms vara en tämligen normal tidsåtgång för en
            utredning av detta slag. Sjöfartsverket har som policy att inte
            diskutera utredningsresultat förrän verket slutligt bildat sig
            en uppfattning om det inträffade.
          </note>
          <note>
            Den aktuella händelsen var sådan att sjöförklaring skulle hållas.
            Enligt sjölagen kan Sjöfartsverket dock medge att sjöförklaring
            inte hålls, om tillfredsställande utredning av händelsen kan väntas
            bli tillgänglig på annat sätt. Händelsen, som innebar att fartyget
            fångade en farledsboj på babords stabilisatorfena, är i sig inte
            svårutredd. Vidare låter sig inte konsekvenserna av att ett bojankare
            släpats med fartyget utredas genom en sjöförklaring. Sjöfartsverket
            beslöt därför att självt utreda händelsen, vilket inte är helt
            ovanligt.
          </note>
          <note>
            Enligt sjöförklaringskungörelsen skall Sjöfartsverket förvissa
            sig om att en sjöolycka eller annan händelse liknande den nu inträffade
            är känd för vederbörande polismyndighet. Detta skall göras i de
            fall då händelsen kan föranleda förundersökning enligt brottsbalken.
            Det normala är att Sjöfartsverket inväntar resultatet av sin egen
            utredning innan en rapport till polismyndigheten sker, eftersom
            det är först när utredningen är gjord som man kan bedöma om det
            finns skäl att anta att ett brott som hör under allmänt åtal har
            begåtts. I fallet med Silja Symphony fick åklagaren kännedom om
            händelsen genom massmedierna samma dag som Sjöfartsverkets rapport
            offentliggjordes, alltså innan Sjöfartsverket hunnit agera i frågan.
          </note>
          <note>
            Mot bakgrund av vad jag nu har sagt finns det inga skäl att påstå
            att den aktuella händelsen skulle ha mörklagts, och därför finner
            jag heller inga skäl att vidta några åtgärder.
          </note>
          <note type="speaker">
            Anf. 130 GÖTHE KNUTSON (m):
          </note>
          <note>
            Herr talman! Jag säger tack till kommunikationsministern för
            svaret.
          </note>
          <note>
            Jag hör till de många som fick en olustkänsla av att denna händelse
            inträffade för så pass längesedan innan den blev offentlig, tre
            månader efter det att denna superfärja tillhörande Silja Line
            hade tagit med sig en lysboj - som inte är detsamma som en farledsutprickning
            - i Stockholms ofta mycket trånga farled, särskilt med tanke på
            dessa fartygs storlek.
          </note>
          <note>
            Först månaden efter fick åklagare och polis kännedom om händelsen.
          </note>
          <note>
            Jag fick en känsla som påminde om en tidigare rysk - sovjetisk,
            om man så vill - situation. Där ansåg man att händelser av den
            här typen inte angick allmänheten. Men vi svenskar berömmer oss
            gärna av ett öppet samhälle. Jag vill gärna fråga statsrådet hur
            hon själv upplever den öppna demokratin i ett fall där man har
            gjort sig skyldig till eller misstänks för brott mot gällande
            lag. Det är alldeles klart att det här förelåg fara för både materiel
            och samhället som sådant. Det gällde telekablar på botten tvärs
            över farleder, vattenledningar och elledningar. Det har uppgetts
            att det t.o.m. finns mineringar i dessa farvatten.
          </note>
          <note>
            Så kommer då denna superfärja dragande med ca
          </note>
          <note>
            8 ton kättingar och bojankare utmed botten. Att detta inte är
            någon oskyldig liten incident är alldeles klart, eftersom befälhavaren
            omedelbart blev fråntagen sitt certifikat.
          </note>
          <note>
            Det är Sjöfartsverket som har makt och myndighet att vidta en
            sådan här åtgärd, och det är ju bra att man reagerar snabbt. Men
            jag tycker att det system som har utvecklats faktiskt inte hör
            hemma i ett öppet samhälle som vårt. Vi vill veta vad som händer.
            Vi kan acceptera att Försvarsmakten hemlighåller främmande undervattensverksamhet
            och att små händelser som inte har medfört fara eller har förklaringen
            tämligen given inte får den uppmärksamhet som en sådan här händelse
            skulle få. Den blev nu ett faktum när det hela omsider kryper
            fram.
          </note>
          <note>
            Man får också en känsla av att det rör sig om ett hemlighetsmakeri.
            Jag har levt med närheten till havet i uppfostran och barndomsmiljö,
            och jag har som vanlig medborgare - jag åberopar ingenting annat
            -
          </note>
          <note>
            kollat med andra om deras intryck, och de har fått samma intryck
            som jag har fått, låt vara att det finns redare som gärna ser
            att man hanterar det så här.
          </note>
          <note>
            Anf. 131 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Jag kan hålla med om att man får en olustkänsla,
            i första hand inte beroende på att det tog lång tid innan händelsen
            offentliggjordes utan mer beroende på det faktum att den inträffade.
            Bristen på bedömningar från fartygsbefälets sida medförde att
            man tänkte göra en omkörning i en trång farled. Det skapar för
            mig en verklig olustkänsla.
          </note>
          <note>
            Därför var det väldigt bra att Sjöfartsverket handlade snabbt
            i den avgörande frågan, så att möjligheten att köra utan lots
            i det här fallet togs bort.
          </note>
          <note>
            Vi kan säkert diskutera frågan när den här typen av händelser
            skall offentliggöras. Jag kan i mycket dela Göthe Knutsons uppfattning
            att det just på sjöfartsområdet finns ett antal rutiner som bygger
            mycket på att man litar på varandra och på rederierna. Det är
            väldigt mycket i det här transportslaget som går många hundra
            år tillbaka i tiden, och det tar tid att göra förändringar.
          </note>
          <note>
            Den ISM-kod som vi nu har ratificerat i Sverige och som samtliga
            svenska fartyg lyder under bygger också på att rederiet tar ett
            helhetsansvar för säkerhetsfrågorna, alltifrån den yngste däcksmatrosen
            till redaren själv. Att ha detta säkerhetssystem bygger också
            på att man låter sig undersökas och får certifikat regelbundet.
            Men sedan är det redarnas ansvar att leva upp till detta.
          </note>
          <note>
            ISM-koden har det positiva med sig att den är internationellt
            vedertagen. Det finns knappast något transportslag som är så internationellt
            präglat som just sjöfarten, och det är skälet till att det ofta
            är ganska meningslöst att ha bara nationella säkerhetsföreskrifter.
            Därför är det väldigt bra att vi har ISM-koden.
          </note>
          <note>
            Jag kan dela uppfattningen att det är olyckligt att utredningar
            av det här slaget skall ta så lång tid. Därvidlag är jag också
            övertygad om att Sjöfartsverket verkar för att snabba upp sitt
            arbete.
          </note>
          <note type="speaker">
            Anf. 132 GÖTHE KNUTSON (m):
          </note>
          <note>
            Herr talman! Jag noterar naturligtvis med tillfredsställelse
            att kommunikationsministern delar min inställning i väsentlig
            del. Jag håller helt med kommunikationsministern om att ISM-koden
            och det internationella systemet är utomordentligt bra och angelägna.
            Men så är vi där vid det som jag kallar ett ryskt system, genom
            det faktiska hemlighållandet.
          </note>
          <note>
            En sjöåklagare och sjöpolisen har möjlighet att träda in och
            agera, men det måste ju finnas en kännedom om det inträffade.
            Det är ett märkligt frimureri.
          </note>
          <note>
            Inget ont sagt om frimureri som en företeelse i samhället, men
            det är någonting av ett fostbrödralag i dessa kretsar av sjöfartsnäringens
            huvudmän. En och annan tidning har nu också på ledarplats kommit
            att kritisera det - med all rätt.
          </note>
          <note>
            Man kan förstå att det kunde ta tre månader att rapportera att
            ett fartyg med en vetelast hade förlist nära Australien på den
            tiden när dagens kommunikationer saknades. Men man kan inte förstå
            att ett fartyg mitt inne i Stockholms skärgård seglar på en farledsutprickning
            och sedan är helt ovetande om att detta har inträffat och t.ex.
            förklarar ett vattenavbrott till den andra sidan av Stockholms
            skärgård, ett teleavbrott e.d. Här skulle de olika verksamheter
            som har hand om de här faciliteterna kunna leta på egen hand.
          </note>
          <note>
            De finns ju inte med i Sjöfartsverkets interna fostbrödralag,
            som jag sade, där det gäller att hålla tyst.
          </note>
          <note>
            Det är alldeles tydligt.
          </note>
          <note>
            Det finns journalister som näst intill häpnar över att de själva
            inte har lyckats få kännedom om det här.
          </note>
          <note>
            Nu är inte detta att en journalist någon gång missar någonting
            vägledande i sig, men här tycks man ständigt bli utan kännedom,
            därför att det är en policy.
          </note>
          <note>
            Det är bra att statsrådet säger att Sjöfartsverket bör verka
            för att man skall "öppna sig" - det var mina ord. Jag är övertygad
            om att det inte sker förrän statsrådet själv har tagit itu med
            det här. I annat fall måste vi vänta på ett statsråd från en borgerlig
            regering. Jag är ganska säker på att nuvarande statsrådet Uusmann
            gärna vill se till att vi får ett öppet samhälle också på det
            här området.
          </note>
          <note>
            Anf. 133 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Utan att gå in alltför mycket på det enskilda fallet
            vill jag påminna om att man ganska raskt kom underfund med att
            detta var en incident, att det inte var en olyckshändelse som
            ledde till en allvarlig skada. Det skulle ha kunnat bli så, vilket
            är allvarligt i sig. Men det handlar om att utreda en incident,
            och det är någonting annat än att agera i samband med att det
            händer en olycka.
          </note>
          <note>
            Silja Line lät själv göra simuleringar av resan när fartyget
            tog med bojen fram till kaj, för att se var bojstenen skulle ha
            kunnat slå i botten under resan.
          </note>
          <note>
            Man kunde då konstatera att detta inte hade inträffat.
          </note>
          <note>
            De här simuleringarna har inte analyserats av Sjöfartsverket
            i efterhand och har inte heller överlämnats av rederiet.
          </note>
          <note>
            Detta att finna ett bra system för hur incidenter skall rapporteras
            är oerhört viktigt. Parterna på sjöarbetsmarknaden arbetar nu
            t.ex. med att skapa databaserade rutiner för hur man skall rapportera
            avvikelser som hänger ihop med ISM-koden och som också skall göra
            det möjligt för anmälaren att vara anonym. Det är klart att det
            inträffar incidenter som inte ens Sjöfartsverket får kännedom
            om. Rederierna är i och för sig inte alltid så angelägna om att
            det sprids - precis som flygbolag inte är det. Det är inte bara
            på sjöfartsområdet som dessa problem finns.
          </note>
          <note>
            Sjösäkerhetskommittén har också tagit upp den här frågan, och
            där tycker man att det är väldigt viktigt att det finns ett incidentrapporteringssystem
            som ger anonymitetsskydd för anmälaren, för att det snabbt skall
            kunna göras någonting när det händer saker. Vi har också erfarenhet
            från Sjöfartsverket av hur angeläget det är att kunna sammanställa
            olika incidenter för att se om det finns något mönster i vad som
            händer när det gäller det framåtsyftande sjösäkerhetsarbetet.
          </note>
          <note>
            De förslag som ligger i Sjösäkerhetskommitténs utredning bereder
            vi nu i Regeringskansliet, och efter sedvanlig remissbehandling
            kommer vi med förslag på det här området.
          </note>
          <note type="speaker">
            Anf. 134 GÖTHE KNUTSON (m):
          </note>
          <note>
            Herr talman! Jag tackar statsrådet för att vi kan föra debatten
            på ett resonerande sätt. Jag vill gärna ta fasta på jämförelsen
            med flygbolag - den är bra.
          </note>
          <note>
            Jag vill i all hövlighet ställa några frågor.
          </note>
          <note>
            Det går inte att jämföra en händelse där ett fartyg släpar på
            en lysboj med någonting som händer i luften, men det har ju varit
            händelser där det uppenbart har stannat vid en incident men där
            hundratals liv hade varit i fara om någonting annat hade skett
            och oturen hade varit framme. Med ett fartyg inne i en trång farled
            handlar det faktiskt om tusentals liv och lem.
          </note>
          <note>
            Jag vill fråga statsrådet om det rent av accepteras att man inte
            omedelbart rapporterar ett intermezzo i luften. Det har ju på
            sistone gjorts minst en utredning om en incident med ett flygplan
            här över Stockholmsområdet som var på väg till eller från min
            hemstad Karlstad.
          </note>
          <note>
            Jag tycker att vi nu har kommit fram till att statsrådet bör
            ta sig en funderare på åtgärder för att skapa en öppenhet inom
            sjöfarten. Sjöfartsverket kan säkert bli mycket, mycket bättre.
          </note>
          <note>
            Anf. 135 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Avslutningsvis är det självfallet inte acceptabelt,
            vare sig på flygområdet eller på sjöfartsområdet, att incidenter
            inte rapporteras och utreds.
          </note>
          <note>
            Det är viktigt att respektive myndigheter underrättas om dem
            omedelbart. Det är ett stort ansvar för de bolag och rederier
            eller vad det är fråga om att faktiskt leva upp till detta. Det
            borde också vara ett kommersiellt intresse för både rederier och
            flygbolag att vara så säkerhetssinnade att de inte är rädda för
            att rapportera incidenter.
          </note>
          <note>
            Jag delar uppfattningen att öppenhet är viktigt.
          </note>
          <note>
            Men det räcker inte med öppenhet. Det måste också till något
            mer, dvs. en ordentlig framåtsyftande utredning för att förbättra
            situationen inför de incidenter som säkert kommer att inträffa
            också i framtiden, eftersom de ibland hänger ihop med att vi som
            människor felar eller att de tekniska systemen faller ur osv.
          </note>
          <note>
            Men då är det viktigt att lära sig av erfarenheterna.
          </note>
          <note>
            Öppenhet, ja, men det är inte tillräckligt. Incidenter måste
            också utredas och användas framåtsyftande.
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 1996/97:278 om kulturprogram i SVT
          </note>
          <note>
            Anf. 136 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Birgitta Wistrand har frågat vad jag avser att göra
            för att förbättra situationen för att svenskarna skall få se högkvalitativa
            kulturprogram i
          </note>
          <note>
            Sveriges Television.
          </note>
          <note>
            Birgitta Wistrand är kritisk till att det förekommer sponsring
            i public-service-kanalerna eftersom hon anser att programutbudet
            måste kunna finansieras inom budget. Hon pekar på behovet av högtstående
            kulturprogram och menar att de är minst lika viktiga som sportprogrammen
            för ett mångsidigt programutbud.
          </note>
          <note>
            Frågan om sponsring av program i Sveriges Television är inte
            oproblematisk. Å ena sidan ger sponsorsintäkterna företaget möjlighet
            att förvärva sändningsrätten till vissa attraktiva idrottsevenemang
            utan att det går ut över resurserna för andra program, t.ex.
          </note>
          <note>
            kulturprogram. Å andra sidan får inte företaget göra sig beroende
            av sponsring så att den programmässiga integriteten kan påverkas.
          </note>
          <note>
            De olika regler som har gällt för sponsring inom
          </note>
          <note>
            Sveriges Television är resultatet av en strävan att uppnå balans
            mellan dessa önskemål.
          </note>
          <note>
            Möjligheten för Sveriges Television att sända sponsrade program
            infördes efter beslut av riksdagen år 1991 (prop. 1990/91:149,
            bet. 1990/91:KU39, rskr.
          </note>
          <note>
            1990/91:370). Motivet var att Sveriges Television skulle ges
            samma möjligheter som andra programföretag att sända stora idrottsevenemang.
            Möjligheten att sända sponsrade program var emellertid inte begränsad
            enbart till idrottsområdet.
          </note>
          <note>
            Möjligheten till sponsorsfinansiering inskränktes något i samband
            med riksdagens beslut om villkoren för tillståndsperioden 1997-2001
            (prop. 1995/96:161, bet. 1995/96:KrU12, rskr. 1995/96:297). I
            enlighet med de tillståndsvillkor som gäller för Sveriges Television
            får sponsring förekomma dels i Sveriges
          </note>
          <note>
            Televisions sändningar i samband med sportevenemang, dels av
            program som innebär utsändning av en allmän sammankomst eller
            offentlig tillställning där
          </note>
          <note>
            Sveriges Television är arrangör. Förutsättningen i det senare
            fallet är dock att det är ett evenemang inom ramen för ett åtagande
            gentemot Europeiska Radiounionen, EBU, eller ett arrangemang av
            liknande betydelse samt att programmet direktsänds till flera
            länder.
          </note>
          <note>
            Det sistnämnda riksdagsbeslutet innebär också att
          </note>
          <note>
            Sveriges Television skall vidga och fördjupa sitt kulturansvar.
            Företaget skall stimulera till debatt kring viktigare samhälls-
            och kulturfrågor, bevaka och granska händelser och utveckling
            på kulturlivets olika områden och i samspel med det övriga kulturlivet
            stimulera och förmedla olika kulturaktiviteter. Programmen skall
            spegla kulturlivet i olika delar av landet. Sveriges Television
            skall vidare öka samarbetet med kulturinstitutionerna i syfte
            att öka antalet utsändningar av föreställningar och evenemang.
          </note>
          <note>
            Som statsråd skall jag inte värdera hur Sveriges
          </note>
          <note>
            Television fyller sitt uppdrag. Den uppgiften ligger som bekant
            på Granskningsnämnden för Radio och
          </note>
          <note>
            TV. Jag kan ändå konstatera att det sänds många kulturprogram
            i Sveriges Television, både i form av program som speglar och
            kommenterar kulturlivet och i form av olika föreställningar inom
            t.ex. teater, musik och dans.
          </note>
          <note>
            Till sist vill jag nämna att regeringen nyligen har gett en särskild
            utredare (dir. 1997:28) i uppdrag att identifiera och analysera
            de problem som kan finnas för fria producenters och programbolags
            möjligheter att göra och sprida svenska kvalitetsprogram för TV.
          </note>
          <note>
            Utredaren skall bedöma vad som kan göras för att öka den inhemska
            produktionen av kvalitetsprogram för distribution i TV-kanaler
            som riktar sig till svensk publik.
          </note>
          <note type="speaker">
            Anf. 137 BIRGITTA WISTRAND (m):
          </note>
          <note>
            Herr talman! Först vill jag tacka kulturministern för svaret.
          </note>
          <note>
            Det är bra att vi är överens om att dessa frågor inte är helt
            oproblematiska. Jag efterlyste inte enbart högkvalitativa program,
            utan jag efterlyste också kulturprogram av internationell klass.
            Då menade jag inte bara att de skulle vara av hög kvalitet utan
            att de också skulle vara sådana att de kunde rikta sig till en
            internationell publik. När vi nu är medlemmar i EU
          </note>
          <note>
            och tror på ett större internationellt samarbete är det viktigt
            att det finns ett samarbete också på kulturens område.
          </note>
          <note>
            I anledning av det svar som jag har fått skulle jag vilja ställa
            ytterligare några frågor. Hur kan det komma sig att sponsringsmöjligheterna
            finns kvar för sportprogrammen men inte för kulturprogrammen?
          </note>
          <note>
            Varför skall man i så många lägen stötta de stora sportprogrammen?
            Om man nu skall ha sponsrade program, hade det väl varit lika
            bra att det även hade gällt för kulturprogrammen. Detta är inte
            frågor för mig att ta upp i detta sammanhang, men det är intressant
            att notera att idrotten tycks gå före kulturen.
          </note>
          <note>
            Vad jag däremot vill fråga är hur statsrådet tänker sig att den
            här typen av stora program skall finanieras.
          </note>
          <note>
            Jag menar då inte de program där, i och med det nya riksdagsbeslutet,
            företagen skall stimulera till debatt om viktiga samhälls- och
            kulturfrågor samt bevaka och granska viktiga händelser. Allt detta
            är väldigt bra. Det är ett bra beslut. De program som jag tänker
            på är inte de som visar sportevenemang utan stora operaföreställningar,
            stora aktiviteter med världsstjärnor som kan anordnas i Stockholm,
            Göteborg, Malmö eller Umeå. De kräver höga gager och stora engagemang
            och kan inte på vanligt sätt rymmas i Sveriges
          </note>
          <note>
            Radios budget. Hur menar statsrådet att sådana program skall
            kunna anordnas? Det borde väl vara möjligt även för Sverige att
            ordna sådana program. Det är då också fråga om att de skall sändas
            för en internationell publik. Därför vill jag fråga vad det fattade
            beslutet betyder för möjligheten att sända program, som visar
            allmän sammankomst eller offentlig tillställning, för vilka Sveriges
            Television är arrangör.
          </note>
          <note>
            Betyder det att Sveriges Television måste vara den som arrangerar,
            eller kan man säga att Sveriges Television är teknisk arrangör
            medan någon annan arrangerar själva programinnehållet? Kan det
            vara Stockholmsoperan, som ger Sveriges Television i uppdrag att
            ordna en sådan aktivitet? För mig är det oklart vad det egentligen
            betyder och vilka slags arrangemang som kan finnas inom det området.
            Det vore intressant att få ett förtydligande.
          </note>
          <note>
            Jag vill också fråga hur statsrådet ser på kulturhuvudstadsåret.
            Hur skall det bli känt utanför Sverige, för en stor internationell
            publik?
          </note>
          <note>
            Anf. 138 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Fru talman! Det finns naturligtvis ingenting i statens krav i
            SVT:s sändningstillstånd som uppmanar
          </note>
          <note>
            Sveriges Television att prioritera sportprogram på bekostnad
            av kulturprogram. Det ganska blygsamma tillskottet av sponsringspengar
            på knappt 19 miljoner kronor under 1996 innebär att företaget
            har haft möjlighet att förvärva sändningsrätten till vissa attraktiva
            idrottsevenemang utan att det behövt gå ut över resurserna till
            andra program, t.ex. kulturprogram. Det är hela tiden en balansgång.
            Formuleringarna i det nya sändningstillståndet för Sveriges Television
            innehåller en mycket kraftig markering av kulturuppdraget. I
          </note>
          <note>
            kulturpropositionen har vi också valt att tydligt räkna in television
            och radio i kulturpolitiken. Vi talar där om dem som de största
            scenerna med den största möjligheten att nå ut. Därmed skapas
            ett tryck på
          </note>
          <note>
            Sveriges Television att vidga och fördjupa kulturansvaret.
          </note>
          <note>
            Birgitta Wistrand tar upp kulturhuvudstadsåret.
          </note>
          <note>
            Som statsråd kan jag inte lägga mig i de planer som ett kommunalt
            bolag har. Kulturhuvudstadsåret drivs inom ramen för ett kommunalt
            bolag. Jag kan heller inte som statsråd lägga mig i den programverksamhet
            som Sveriges Radio och Sveriges Television ägnar sig åt. Jag kan
            inte påverka vilka program som skall sändas i Sveriges Television.
            Jag vill inte heller göra det.
          </note>
          <note>
            Min allmänna kunskap är att det kommer att bli ett nära samarbete
            mellan det kommunala bolaget som har hand om kulturhuvudstadsåret
            och Sveriges Television. Vi kommer att få se ovanligt mycket kultur
            i
          </note>
          <note>
            TV. Vi kommer att få höra mycket kultur i radio. I
          </note>
          <note>
            uppdraget till public service-företagen ingår också att spegla
            hela landets kultur. Därmed kommer inte bara det som sker i Stockholm
            att portioneras ut till allmänheten i andra delar av landet. Vi
            kommer också att få ett återflöde och en spegling av allt det
            spännande som pågår i kulturlivet utanför storstadsregionen.
          </note>
          <note type="speaker">
            Anf. 139 BIRGITTA WISTRAND (m):
          </note>
          <note>
            Fru talman! Jag återkommer till det internationella. Jag håller
            med om att det lokala är lika viktigt. Jag tror på ett lokalt
            samhälle där både det lokala och det globala finns med. Det är
            viktigt att vi ser kulturhuvudstadsåret som ett år som skall spegla
            både det som finns i Stockholm och det som finns i övriga landet.
          </note>
          <note>
            Det skall speglas i Europa. Stockholm är kulturhuvudstad i Europa.
            Detta år har inte skapats för Sverige, utan för Europa. Det är
            frågan om vad Europa skall se av Sverige och framför allt av Stockholm.
            Jag vill gärna betona det internationella och inte bara tala om
            det nationella.
          </note>
          <note>
            Jag vill också fråga statsrådet om ökningen av antalet utsändningar
            av föreställningar och evenemang. Det ser spännande ut. Elisabeth
            Fleetwood, som sitter i kammaren just nu, har under många år pläderat
            för fler direktsändningar från operaföreställningar och teaterföreställningar.
            Är det något som statsrådet tycker skall uppmuntras? Att kunna
            visa föreställningar från Dramaten i hela landet vore en framgång
            för hela landet.
          </note>
          <note>
            Jag är envis när det gäller det internationella. En utredare
            skall ju se på de problem som finns i fråga om fria producenters
            och programbolags möjlighet att sprida svenska kvalitetsprogram.
            Men varför skall han bara studera spridning av programmen till
            svensk publik? Varför skall han inte också se på hur svenska program
            skall kunna visas för en internationell publik? Det är ett minst
            lika viktigt uppdrag.
          </note>
          <note>
            Anf. 140 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Fru talman! Först den internationella frågan. Naturligtvis är
            det oerhört viktigt att Sverige finns med och visar i vår omvärld
            vad Sverige kan också när det gäller television och radio. Vi
            vet att en del av våra kulturprogram från televisionen har fått
            stora internationella priser. Ett av de senare är dansföreställningen
          </note>
          <note>
            Rök, som har fått mycket sympati och utmärkelser.
          </note>
          <note>
            Det finns möjlighet att använda sponsorsmedel för program som
            innebär utsändning av det som kallas allmän sammankomst eller
            offentlig tillställning där
          </note>
          <note>
            Sveriges Television är arrangör. Sponsring får förekomma även
            där, inte bara i samband med sportevenemang. Det handlar i hög
            grad om kulturevenemang.
          </note>
          <note>
            Förutsättningen är att det finns ett åtagande gentemot
          </note>
          <note>
            EBU, Europeiska radiounionen, och att programmet direktsänds
            till flera länder. Det är ingenting som ett statsråd kan åstadkomma.
            Det har att göra med om vi gör bra och spännande program som skildrar
            kulturlivet under kulturhuvudstadsåret eller kulturlivet i stort,
            som väcker uppmärksamhet. Då blir det lätt att skapa ett intresse
            för dem utomlands. Vi ser att det finns ett sådant redan i dag.
            Det sker ett stort utbyte mellan
          </note>
          <note>
            Sverige och andra länder. Det kan dock säkert bli bättre.
          </note>
          <note>
            Vi har i kulturpropositionen ägnat en viss uppmärksamhet åt frågan
            om direktsändningar från t.ex.
          </note>
          <note>
            nationalscenerna eller från konserter. Kulturpropositionen behandlades
            och antogs av riksdagen före jul.
          </note>
          <note>
            Överföringar, transmitteringar av teater- och operaföreställningar,
            är inte alldeles enkla att göra. Man kan dock se föreställningar
            där det verkligen lyckas. Kung
          </note>
          <note>
            Lear gick i en av TV-kanalerna för någon månad sedan. Det var
            en transmittering. Den passade alldeles utmärkt i TV. Det finns
            andra föreställningar där det krävs att man gör om, att man t.ex.
            använder sig av en annan scen.
          </note>
          <note>
            Det finns långtgående planer, både på Dramaten och Operan, för
            att åstadkomma flera särskilda TV-
          </note>
          <note>
            föreställningar och radioutsändningar och i vissa fall enklare
            transmitteringar. Det finns en stark vilja hos styrelserna vid
            de båda nationalscenerna att åstadkomma det.
          </note>
          <note>
            Det finns också en rad konkreta planer. Samma sak gäller t.ex.
            TV 4, som har långt framskridna planer och avtal med andra teatrar.
            Detta kommer äntligen på en bredare front än tidigare.
          </note>
          <note type="speaker">
            Anf. 141 BIRGITTA WISTRAND (m):
          </note>
          <note>
            Fru talman! Fru statsråd! Vad spännande! Nyheten om transmitteringarna
            gläder mig verkligen. Jag tror att det kommer att ha stor betydelse
            för svenskt kulturliv och för våra nationalscener. Då kan de på
            allvar bli nationalscener, som de faktiskt bör vara.
          </note>
          <note>
            Jag vill tacka statsrådet. Jag hoppas att vår utredare får utreda
            hur våra program skall bli bra för en internationell publik.
          </note>
          <note>
            Överläggningen var härmed avslutad.
          </note>
          <note>
            15 § Svar på interpellation 1996/97:289 om
          </note>
          <note>
            Skeppsholmsbron i Stockholm
          </note>
          <note>
            Anf. 142 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Fru talman! Rolf Åbjörnsson har frågat mig om vilka överväganden
            som legat till grund för beslutet att riva Skeppsholmsbron, om
            regeringen beaktat det förhållande att bron är belägen inom nationalstadsparken
            och vidare om regeringen beaktat den nya brons utformning.
          </note>
          <note>
            Jag vill inleda med en beskrivning av bakgrunden till regeringens
            beslut om att jämka skyddsföreskrifterna för det statliga byggnadsminnet
            Skeppsholmen och Kastellholmen så att Skeppsholmsbron inte längre
            omfattas av byggnadsminnesförklaringen. Detta beslut fattades
            av regeringen den 20 februari 1997 och utgör i sig inte ett tillstånd
            att riva Skeppsholmsbron.
          </note>
          <note>
            Skeppsholmen och Kastellholmen är statligt byggnadsminne sedan
            1935. Hela denna miljö är av mycket stort kulturhistoriskt värde.
            Skeppsholmsbron utgör en betydelsefull del av kulturmiljön. Statens
            fastighetsverk förvaltar således detta kulturarv och är ansvarigt
            för bl.a. Skeppsholmsbron.
          </note>
          <note>
            Skeppsholmsbron har under de senaste 3-4 åren varit föremål för
            diskussioner, undersökningar och utredningar beträffande brons
            tekniska skick. Riksantikvarieämbetet är den myndighet som har
            det antikvariska ansvaret för våra statliga byggnadsminnen. Ett
            bevarande av bron har varit Riksantikvarieämbetets övergripande
            målsättning i de diskussioner som förts om bron under de senaste
            åren.
          </note>
          <note>
            Statens fastighetsverk gav under hösten 1995 Korrosionsinstitutet
            i uppdrag att genomföra en utredning bl.a. för att klarlägga de
            tekniska förutsättningarna för ett bevarande av bron. Utredningen
            visade att korrosionsskadorna var omfattande. Statens fastighetsverk
            hemställde därför den 28 februari 1996 hos Riksantikvarieämbetet
            om att få riva Skeppsholmsbron.
          </note>
          <note>
            Riksantikvarieämbetet beslutade den 21 mars 1996
          </note>
          <note>
            med reservation för regeringens kommande ställningstagande till
            skyddsföreskrifterna att godkänna rivningen.
          </note>
          <note>
            Riksantikvarieämbetet föreslog i en skrivelse till regeringen
            den 28 juni 1996 att gällande skyddsföreskrifter skulle jämkas
            så att Skeppsholmsbron inte längre omfattas av skyddsbestämmelser.
            Nästan ett år senare, den 20 februari i år, fattade regeringen
            ett beslut i enlighet med Riksantikvarieämbetets förslag.
          </note>
          <note>
            Regeringens beslut, som fattades med stöd av bestämmelserna i
            förordningen om statliga byggnadsminnen m.m. (SFS 1988:1229),
            utgör inte i sig ett tillstånd att riva Skeppsholmsbron. Det möjliggör
            dock förändringar som ansvariga myndigheter bedömer som nödvändiga.
            Regeringen har inte haft anledning att beakta bestämmelserna om
            nationalstadsparken i lagen om hushållning med naturresurser m.m.
          </note>
          <note>
            Det ankommer i stället på de berörda myndigheterna att beakta
            dessa bestämmelser.
          </note>
          <note>
            Enligt min bedömning har frågan om huruvida
          </note>
          <note>
            Skeppsholmsbron kan bevaras eller måste ersättas av en ny bro
            utretts på ett omsorgsfullt sätt. Om det skulle visa sig att ett
            bevarande trots allt vore möjligt finns heller inga hinder för
            ett sådant beslut.
          </note>
          <note>
            Riksantikvarieämbetet har angivit att den nya bron kommer att
            byggas med modern konstruktion men med bibehållande av den gamla
            brons utseende. Statens fastighetsverk har ett ansvar som förvaltare
            av det nationella kulturarvet. Jag är övertygad om att man har
            ägnat frågan om den nya brons utformning stor möda. Jag förutsätter
            vidare att Riksantikvarieämbetet med centralt ansvar för de antikvariska
            frågorna deltar i beredningen av den nya brons utformning. Jag
            utgår från att Riksantikvarieämbetets sakkunskap beträffande Skeppsholmen
            tas till vara i ärendets fortsatta hantering.
          </note>
          <note type="speaker">
            Anf. 143 ROLF ÅBJÖRNSSON (kd):
          </note>
          <note>
            Fru talman! Jag tackar för kulturministerns svar.
          </note>
          <note>
            Vid närmare genomgång av svaret finner jag en besvärande vaghet.
            Enighet råder om att regeringens beslut berör en byggnad inom
            nationalstadspark med särskilt skyddsvärde. Bron är världens äldsta
            välljärnsbro, dvs. världens äldsta byggnad i sitt slag.
          </note>
          <note>
            Bron är Stockholms näst äldsta över huvud taget.
          </note>
          <note>
            Regeringen har det yttersta ansvaret för förvaltningen av statens
            egendomar. Riksantikvarieämbetets hemställan om att bron inte
            längre skulle vara byggnadsminnesmärke grundades på ämbetets önskan
            att möjliggöra rivning av bron i enlighet med Statens fastighetsverks
            yrkande härom. I ärendets behandling hos regeringen utgår jag
            ifrån att regeringen känt till att regeringsbeslutet skulle möjliggöra
            rivning och dessutom att den rivna bron skulle ersättas med en
            ny bro som skulle vara 90 cm bredare än den tidigare och betongbaserad.
            Av den gamla bron skulle egentligen enbart dess räcken bevaras.
          </note>
          <note>
            I svaret sägs att regeringen inte haft anledning att beakta bestämmelserna
            om nationalstadsparken. Bestämmelserna härom har följande lydelse:
            Inom en nationalstadspark får ny bebyggelse och nya anläggningar
            komma till stånd och andra åtgärder vidtas endast om det kan ske
            utan intrång i parklandskap eller naturmiljö och utan att det
            historiska landskapets natur- och kulturvärden i övrigt skadas.
            Dessa bestämmelser anger statsrådet att det i stället ankommer
            på de berörda myndigheterna att beakta.
          </note>
          <note>
            Genom beslutsunderlaget framgår att bestämmelserna inte avses
            att iakttas med hänsyn till att en helt ny bro med annan konstruktion
            och annat utseende kommer att uppföras. Borde inte regeringen
            i ett sådant läge övervägt frågan och i varje fall gjort beslutet
            villkorat av vissa direktiv för den händelse man inte delade underställda
            myndigheters bedömning?
          </note>
          <note>
            Det kan heller inte helt uteslutas att regeringen är bunden av
            naturresurslagen, eftersom beslutet berör användandet av en naturresurs.
          </note>
          <note>
            I svaret sägs det att kulturministern förutsätter att
          </note>
          <note>
            Riksantikvarieämbetet med centralt ansvar för de antikvariska
            frågorna deltar i beredningen av den nya brons utformning. Kulturministern
            utgår ifrån att
          </note>
          <note>
            Riksantikvarieämbetets sakkunskap beträffande
          </note>
          <note>
            Skeppsholmen tas till vara. Vidare sägs i svaret att det, om
            det skulle visa sig att ett bevarande trots allt vore möjligt,
            inte finns några hinder för ett sådant beslut.
          </note>
          <note>
            Jag noterar att regeringen synes ha gått längre i sitt beslut
            än Riksantikvarieämbetet yrkat. Regeringen har inte bara tagit
            bort bron som byggnadsminnesmärke utan dessutom ändrat gränsdragningen
            så att gränsen för skyddsområdet går vid Skeppsholmens strand.
            Det gör att hela det vattenområde som berörs av brobygget ej längre
            berörs av skyddsbestämmelserna. Vad är anledningen till den justeringen?
          </note>
          <note>
            Jag har uppfattat situationen som att alla beslut är fattade.
            Upphandling av rivning och byggande av ny bro har ägt rum, och
            entreprenör är utsedd. Bygget skulle ha startat den 28 april i
            år. Att rivning inte ännu kommit till stånd förefaller mig vara
            resultatet av den offentliga debatt som kommit till stånd. Jag
            undrar om kulturministern har andra besked beträffande vad som
            äger rum hos Fastighetsverket i denna fråga.
          </note>
          <note>
            Kulturministern säger också i sitt svar att frågan om huruvida
            Skeppsholmsbron kan bevaras eller måste ersättas av ny bro utretts
            på ett omsorgsfullt sätt. Av de handlingar jag har tagit del av
            kan jag inte se annat än att den utredning som föreligger har
            gjorts av Korrosionsinstitutet. Denna utredning har fastslagit
            att bron är behäftad med omfattande rostskador, men utredningen
            säger ingenting om huruvida det är möjligt att renovera bron eller
            ej. Inte heller föreligger någon utredning om vilka kostnader
            som skulle varit förknippade med en renovering. Borde det inte
            i ärendet göras en kvalificerad bedömning av dessa kostnader innan
            beslut fattas? Jag är medveten om att det inte är helt lätt att
            göra en sådan beräkning, men en hygglig skattning skulle säkert
            vara möjlig.
          </note>
          <note>
            Innebär regeringens beslut ett indirekt godkännande av att den
            rivna bron ersätts med en ny bro, eller innebär den vaghet som
            ligger i svaret att regeringen underförstått anser att Fastighetsverket
            skall ompröva sina tidigare beslut i mera kulturvänlig riktning?
          </note>
          <note type="speaker">
            Anf. 144 ELISABETH FLEETWOOD (m):
          </note>
          <note>
            Fru talman! Jag tror att vi som sitter här kan vara överens om
            att det är en viktig interpellation som Rolf
          </note>
          <note>
            Åbjörnsson har ställt. Jag kommer naturligtvis att försöka undvika
            att upprepa vad Rolf Åbjörnsson redan har sagt, men jag vill börja
            med att konstatera att Skeppsholmsbron är Stockholms näst äldsta
            bro.
          </note>
          <note>
            Den är mycket vacker. Den är uppskattad. På något sätt skiljer
            den Skeppsholmen från den övriga innerstaden. Det ser vi stockholmare
            också som en tillgång.
          </note>
          <note>
            Detta är på något sätt en övergång mot skärgården.
          </note>
          <note>
            Den 20 februari 1997 jämkade regeringen skyddsföreskrifterna
            för det här statliga byggnadsminnet, för
          </note>
          <note>
            Skeppsholmen och Kastellholmen. Då skulle jag vilja fråga Kulturministern:
            Enligt vilka överväganden gjorde man denna jämkning av kulturskyddet?
            Jag har inte fått klart för mig vilka instanser som regeringen
            ger möjlighet att yttra sig inför en sådan jämkning.
          </note>
          <note>
            När man beslutar om kulturskydd är det ju i allmänhet många instanser
            som har fått yttra sig. Jag tar för givet att det också är flera
            instanser som får yttra sig innan man jämkar. Eller är det bara
            Riksantikvarieämbetet som gör det, och sedan kommer regeringens
            beslut? I så fall, men jag kanske skall vänta med det till nästa
            omgång, tycker jag inte att det ser riktigt tillfredsställande
            ut.
          </note>
          <note>
            Fastighetsverket har bl.a. hänvisat till Djurgårdsbron. Man har
            sagt att den skulle breddas osv. och jämfört dessa två objekt.
            Det märkliga är bara att när det gäller Djurgårdsbron frångick
            man, till allas glädje i dag, en breddning. Man fick samma bro,
            och den har fungerat.
          </note>
          <note>
            Skönhetsrådet i Stockholm - som ju inte har någon beslutsrätt,
            men väl yttranderätt, och som är väldigt engagerad i vad som händer
            i vår stad - avvisar en breddning, en nybyggnation som vad jag
            kan förstå bara skulle innehålla gamla räcken och kronor från
            bron och inget mer. Det är inte att bevara våra kulturella värden.
          </note>
          <note>
            Också Stadsbyggnadskontoret avvisar en ny bro.
          </note>
          <note>
            Det är ju så, som Rolf Åbjörnsson började med tror jag, att nya
            anläggningar inom nationalstadsparken bara får komma till stånd
            om det inte sker intrång i park- eller naturmiljö, och det skulle
            det ju definitivt göra här.
          </note>
          <note>
            Låt mig också nämna att Stadsbyggnadskontoret anser att det är
            uppenbart att det historiska landskapet skulle skadas om Fastighetsverket
            skulle få riva bron och bygga en ny. Man säger också att den bro
            som i dag finns i och för sig är möjlig att behålla, och att det
            är möjligt att slippa få en mycket intensifierad trafik.
          </note>
          <note>
            Man säger att det kanske t.o.m. är bra att bussar med kulturmänniskor
            - höll jag på att säga, alltså besökare till museerna - får stanna
            på andra sidan, på Nybrokajen, och att besökarna får vandra över.
            Då gör vi inte hela Skeppsholmen till en trafikrondell. Man säger
            också att den här ljusanläggningen har fungerat.
          </note>
          <note>
            Till slut, eftersom lampan i talarstolen nu börjar blinka och
            jag alltså bara har en halv minut kvar, vill jag också nämna att
            man planerar att försöka få två färjeförbindelser till Skeppsholmen.
            Det gäller dels en förbindelse över Nybroviken, som skulle ha
            förbindelse både med södra Djurgården och andra sidor, dels en
            förbindelse söder om af Chapman. Där skulle
          </note>
          <note>
            Vaxholmsbåtarna också kunna hjälpa till att frakta besökare till
            och från.
          </note>
          <note>
            Anf. 145 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Fru talman! Det kommer upp många frågor här som är intressanta
            när det gäller Skeppsholmsbron, men som inte är relaterade till
            det som regeringen har haft att besluta om. Till Rolf Åbjörnsson
            vill jag bara säga att vi självfallet har varit mycket medvetna
            om vad beslutet innebär när vi har fattat det. Fastighetsverket,
            som förvaltar Skeppsholmen och därmed
          </note>
          <note>
            Skeppsholmsbron, har efter ett antal års studier och diskussioner
            lämnat ett uppdrag till Korrosionsinstitutet. Det visar sig att
            man skulle tvingas byta ut så stora delar av den här bron, som
            man har lagat och lappat på i åtskilliga år, och därmed förvanskat
            på ett ganska fult sätt på sina ställen, att det som är intressant
            ur byggnadsteknisk och teknikhistorisk synvinkel skulle försvinna.
            Det är deras bedömning.
          </note>
          <note>
            Vi har naturligtvis haft klart för oss att det är en bedömning
            de gör. Vi har dock inte tagit ställning till den, utan vi har
            tagit ställning till att den myndighet som förvaltar Skeppsholmen,
            den myndighet som har det högsta ansvaret och den största sakkunskapen
            när det gäller kulturmiljöfrågorna och fram för allt de antikvariska
            frågorna, nämligen Riksantikvarieämbetet, anser att detta är den
            bästa vägen att gå. Riksantikvarieämbetet anser också att det
            är av största vikt att bron ser ut på det sätt som den gör i dag
            samtidigt som det inte inbjuder till ökad trafik.
          </note>
          <note>
            Det är också något som Stadsbyggnadskontoret har påpekat i det
            utlåtande man lämnade ifrån sig i juli 1996. Det lydde så här:
            Stockholms stadsbyggnadskontor bedömer att förslaget till ombyggnad
            och breddning av Skeppsholmsbron omkring 90 cm -
          </note>
          <note>
            alltså inte fördubbling av bredden, som Rolf Åbjörnsson skriver
            i sin interpellation - är acceptabel med hänsyn till omständigheterna.
            Kontoret finner vidare att breddningen av bron är så begränsad
            i förhållande till den befintliga brons bredd att det inte krävs
            en detaljplan. I stället behövs en utredning som visar vilka åtgärder
            Statens fastighetsverk föreslår för att motverka en trafikökning
            på Skeppsholmen.
          </note>
          <note>
            Detta med biltrafiken återkommer också i handlingar från Statens
            fastighetsverk. Man säger: Biltrafiken kommer inte att tillåtas
            öka på Skeppsholmen. I
          </note>
          <note>
            stället skall biltrafiken begränsas genom hårdare trafikrestriktioner
            på ön. Jag hittar inte dateringen för detta, men det är ganska
            aktuella uppgifter från Statens fastighetsverk. Jag kan bara konstatera
            att det kulturhistoriska värdet av denna del av Stockholm är oerhört
            högt. Det här är en nationell angelägenhet, inte bara något som
            är viktigt för stockholmare. Men bron klarar inte ens att bära
            en brandbil i dag, och det bor faktiskt 70 människor och arbetar
            700 personer på
          </note>
          <note>
            Skeppsholmen i dag.
          </note>
          <note type="speaker">
            Anf. 146 ROLF ÅBJÖRNSSON (kd):
          </note>
          <note>
            Fru talman! Jag har här ett yttrande av Stockholms stadsmuseum
            från den 5 maj i år. Där säger man:
          </note>
          <note>
            Skeppsholmsbron har av Stadsmuseet bedömts ha ett synnerligen
            stort kulturhistoriskt värde. Skeppsholmsbrons stora egenvärde
            innebär givetvis att
          </note>
          <note>
            Stadsmuseet inte kan tillstyrka rivning. En nykonstruktion med
            breddning är inte heller förenlig med brons kulturhistoriska värde,
            vilket Stadsmuseet redan
          </note>
          <note>
            1994 framfört i samband med diskussioner på Fastighetsverket
            om brons framtid. Bron är, med sin speciella konstruktion, också
            teknikhistoriskt synnerligen värdefull. Stadsmuseet anser inte
            att det är tillräckligt att bara spara räckena och de dekorativa
            kronorna.
          </note>
          <note>
            Det är litet olika uppfattning här om de kulturhistoriska värdena
            och om hur de skall bevaras. Jag tror att vi kan vara helt överens
            om att bron är rostskadad
          </note>
          <note>
            - till stor del beroende på bristande underhåll genom åren. Man
            kan i och för sig bekymra sig över att det har varit på det viset,
            men är det så, kanske man blir tvungen att i det här läget ta
            den kostnad som ett bristfälligt underhåll kommit att innebära.
          </note>
          <note>
            Sedan finns det en annan problematik, som gäller om man skall
            renovera bron, om man skall ta bort den och göra en replik eller
            om man, som jag ser det nu, skall bygga en helt ny bro. Man har
            valt att bygga en helt ny bro. Den är tvåfilig, jag har skrivit
            fel. Men poängen var väl kanske mer att man i stället för att
            ha en enfilig bro nu har en tvåfilig. Det kommer att innebära
            en ökar trafikmängd, det måste väl ändå nästan per definition
            bli på det viset.
          </note>
          <note>
            Jag efterlyser kulturministerns och regeringens uppfattning.
            Regeringen är ju inte något slags viljelöst redskap i händerna
            på ett antal myndigheter som är ute i terränglådan och hanterar
            verkligheten. Tvärtom styr och ställer regeringen, om den så vill.
            Jag är litet tveksam. När jag talar om vagheten i svaret undrar
            jag vad det egentligen är uttryck för. Man kan faktiskt läsa svaret
            som att regeringen inte riktigt ställer upp på det som Fastighetsverket
            är i färd med att genomföra. Är det en riktig läsning av svaret?
            Eller försöker man liksom att passa, trots att man känner till
            alla sakförhållanden? Regeringen måste ju vara fullständigt informerad
            om vad som gäller. Kan man då medverka till sådana här ändringar
            av bestämmelser som medför sådana här intrång? Regeringen måste
            ju ändå ha gjort någon bedömning av vad detta innebär och tyst
            ha sanktionerat detta. Jag efterlyser ett förtydligande i det
            stycket.
          </note>
          <note type="speaker">
            Anf. 147 ELISABETH FLEETWOOD (m):
          </note>
          <note>
            Fru talman! Lappat och lagat, sade kulturministern. Det stämmer
            faktiskt. Men det betyder inte att loppet är kört. En genomgripande
            renovering är i dag möjlig. Frågan är bara vad den kommer att
            kosta.
          </note>
          <note>
            Bl.a. det måste utredas ordentligt.
          </note>
          <note>
            Fastighetsverket har sagt att en ny bro är den bästa vägen att
            gå. Det anser icke majoriteten i Stockholm och i de politiska
            nämnderna. Stadsbyggnadsnämnden med sina ledamöter från olika
            partier har ju reagerat starkt mot den eventuella rivningen. Man
            vill se till att bron i möjligaste mån kan behållas som den är.
          </note>
          <note>
            Jag vill, för protokollets skull, citera ett par saker som har
            sagts av Stadsbyggnadskontoret:
          </note>
          <note>
            "Jämförelsevis är trafiksituationen på Skeppsholmen gynnsam och
            trafiken begränsad. Trafiken är inte mer omfattande än att en
            kö vid ljussignalerna avlastas vid grönt ljus. Förhållandena är
            bättre än på de flesta ställen i innerstadens trafikmiljö där
            det finns trafikreglering med ljussignaler."
          </note>
          <note>
            Vidare säger man: "det är väsentligt att hålla nere trafiktrycket
            på Skeppsholmen. - - - Med en förstärkt bro kan dock tunga transporter,
            utryckningsfordon och handikappbussar köra över bron vilket är
            positivt."
          </note>
          <note>
            Detta säger man naturligtvis fullt medveten om hur viktigt det
            är att vi bereder möjlighet för alla kulturintresserade människor
            som vill besöka Moderna museet, Arkitekturmuseet och hela kulturmiljön
            på
          </note>
          <note>
            Skeppsholmen. Därför tar jag också för givet att man kommer att
            fortsätta utredningen och att man inte handlar stick i stäv med
            vad stockholmarna önskar, trots att jag anser att kulturministern
            har alldeles rätt i att detta är ett nationellt intresse och inte
            bara ett
          </note>
          <note>
            Stockholmsintresse.
          </note>
          <note>
            Anf. 148 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Fru talman! Rolf Åbjörnsson! Stadsmuseet i all ära, men Riksantikvarieämbetet
            är ändå den myndighet som har den totala överblicken, särskilt
            när det precis som Elisabeth Fleetwood säger gäller kulturmiljöer
            och kulturarv som är en nationell angeläget.
          </note>
          <note>
            Och det är Skeppsholmen, och det är Skeppsholmsbron.
          </note>
          <note>
            Jag vet inte hur långt man skall gå när det gäller renoveringen.
            Om vi nu skall bli väldigt detaljerade när det gäller att exakt
            återställa den bro som finns kan jag tala om att det t.ex. inte
            är möjligt att få fram välljärnet, som har använts i den ursprungliga
            bron.
          </note>
          <note>
            Sedan är det naturligtvis i slutändan en penningfråga.
          </note>
          <note>
            Det är det som Fastighetsverket har tagit upp. Om det på något
            sätt skulle gå att ordna en finansiering som gjorde det möjligt
            att återställa bron utan att riva den finns det självfallet inget
            hinder för en sådan aktion, även om det skulle vara en mödosam
            historia och delar kanske skulle behöva bytas ut som gjorde att
            det inte blev samma teknikhistoriska värde som i dag. Vi skriver
            ju också från regeringens sida att det faktum att vi jämkar på
            den här punkten inte betyder att vi tar ställning mot ett sådant
            arrangemang, om det skulle visa sig vara möjligt.
          </note>
          <note>
            Även när det gäller trafiksituationen har jag fullt förtroende
            för det som Stadsbyggnadsnämnden,
          </note>
          <note>
            Stadsbyggnadskontoret och Statens fastighetsverk understryker
            i olika skriftväxlingar, nämligen att det icke får innebära en
            ökad trafikbelastning på Skeppsholmen. Det handlar om att det
            skall finnas möjlighet att föra över varutransporter och naturligtvis
            föremålstransporter och också bussar i kollektivtrafik med sådana
            som vill besöka museerna och Skeppsholmen.
          </note>
          <note>
            Vi vill från regeringens sida självfallet icke se en ökad trafikbelastning
            på Skeppsholmen.
          </note>
          <note type="speaker">
            Anf. 149 ROLF ÅBJÖRNSSON (kd):
          </note>
          <note>
            Fru talman! Då är det bästa sättet att inte ha en tvåfilig bro.
          </note>
          <note>
            Om jag har läst dessa myndigheter rätt - det är inte helt lätt
            - vill egentligen ingen ha den bro som nu föreslås, den här betongbaserade
            tvåfiliga historien.
          </note>
          <note>
            Även Riksantikvarieämbetet hade tänkt sig en annan version. Jag
            har alltså inte hittat något stöd för detta hos någon. Moderna
            museet kräver inte heller detta.
          </note>
          <note>
            Kort sagt: Ingen kräver i dag att bron skall ha det utseende
            som den har fått - inte staden heller. Bron har alltså fått ett
            utseende som så långt som möjligt fjärmar sig från den gamla bron.
            Det är ganska egendomligt, om man helt enkelt inte bara lägger
            in en nyttoaspekt. Sett ur en nyttoaspekt och rent ekonomiskt
            är det förslag som föreligger kanske det bästa.
          </note>
          <note>
            Men i det här fallet var det faktiskt fråga om kulturvärden.
            Då måste man väga in litet andra aspekter. Då är det också egendomligt
            att man har hamnat så långt ifrån den ursprungliga bron.
          </note>
          <note>
            Avslutningsvis vill jag säga att man nog är litet besviken över
            att det inte har lagts ned särskilt stor möda på att verkligen
            ta reda på möjligheterna att restaurera den gamla bron.
          </note>
          <note>
            Tack!
          </note>
          <note>
            Anf. 150 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Fru talman! Den nuvarande bron går faktiskt också att använda
            för tvåfilig trafik - för personbilar. Det är däremot ett mycket
            riskfyllt företag att åka på ett litet sparsammare sätt: kollektivt.
            Det går fortfarande, men det är riskfyllt. Och om man skall hävda
            säkerhetsbestämmelserna kan, som sagt, brandbilar inte färdas
            över denna bro. Det finns två filer, men det är säkerhetsskäl
            som gör att sådan trafik i praktiken inte förekommer särskilt
            mycket i dag.
          </note>
          <note>
            Jag skall egentligen inte polemisera med Rolf
          </note>
          <note>
            Åbjörnsson i mitt sista inlägg. Men jag tycker inte att det är
            en riktig beskrivning att säga att man med den nya bron så långt
            som möjligt har valt att distansera sig från den gamla brons utseende.
          </note>
          <note>
            Jag har mycket stor respekt för den sakkunskap och det allvar
            som Fastighetsverket förvaltar vårt nationella kulturarv med,
            och Riksantikvarieämbetet har som vår mest sakkunniga myndighet
            på detta område arbetat med att ge bron en så nära överensstämmelse
            som möjligt med originalet, även om originalet egentligen inte
            finns längre. Det är ett lappverk. Jag vill också noga understryka
            att det är viktigt att Riksantikvarieämbetet fortsätter att kommunicera
            med och vara indraget i arbetet tillsammans med
          </note>
          <note>
            Fastighetsverket vid den fortsatta hanteringen. Jag vet också
            att det pågår - och har gjort även den allra senaste tiden - diskussioner
            om den fortsatta utformningen av denna bro.
          </note>
          <note>
            Överläggningen var härmed avslutad.
          </note>
          <note>
            16 § Svar på interpellation 1996/97:240 om regionala skillnader
          </note>
          <note>
            Anf. 151 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Olle Lindström har frågat vilka åtgärder statsministern
            är beredd att vidta för att förbättra situationen i norra Sverige
            i allmänhet och i Norrbotten i synnerhet.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Inledningsvis kan jag konstatera att det som är avgörande för
            utvecklingsmöjligheterna i både norra
          </note>
          <note>
            Sverige och Norrbotten är den ekonomiska utvecklingen i hela
            Sverige.
          </note>
          <note>
            Arbetslösheten är den viktigaste faktorn bakom ökad utflyttning.
            Arbetslösheten är också ett allvarligt hot mot kommunernas möjligheter
            att upprätthålla en god kvalitet i utbildning, vård och omsorg.
            Det är därför regeringen satt som sin främsta uppgift att bekämpa
            arbetslösheten.
          </note>
          <note>
            Kampen mot arbetslösheten kräver en samverkan av politiken inom
            flera områden. En viktig förutsättning är sunda statsfinanser
            och prisstabilitet. Att fullfölja saneringen av de offentliga
            finanserna är en avgörande förutsättning för att Sveriges ekonomi
            varaktigt skall kunna stärkas. Sveriges samlade resurser måste
            växa för att utvecklingsmöjligheterna i hela landet skall förbättras.
          </note>
          <note>
            Inom Närings- och handelsdepartementet pågår nu arbetet med att
            utforma en regionalpolitisk proposition, som regeringen avser
            att förelägga riksdagen i september. Målen för regionalpolitiken
            är att få till stånd en bättre regional balans och en ökad ekonomisk
            tillväxt i landets alla delar. Med hjälp av bl.a. en ny regionalpolitik
            skall arbetstillfällen skapas i alla regioner efter deras olika
            förutsättningar.
          </note>
          <note>
            Saneringen av statsfinanserna är som sagt en nödvändig grund
            för att över huvud taget kunna före en politik som syftar till
            att utveckla olika regioner och för att upprätthålla en samhällsservice
            även i glest befolkade delar av landet.
          </note>
          <note>
            Statens skuldproblem accelererade under perioden
          </note>
          <note>
            1991-1994 som en följd av den nyliberalt betingade ekonomiska
            politik som den borgerliga regeringen förde. Det ledde till fallande
            tillväxt under en följd av år, dramatiskt ökande arbetslöshet
            samt minskat utrymme för en självständig nationell politik som
            följd av penningplacerares misstro mot den svenska kronan. Sammantaget
            var detta en utveckling som hotade inte bara utsatta delar av
            landet utan hela välfärdsstaten i dess grundvalar. Där kan Olle
            Lindström se det verkliga hotet mot bl.a. Norrbottens utvecklingsmöjligheter.
            Det är ett hot som Socialdemokraterna och
          </note>
          <note>
            Centern i förening har undanröjt.
          </note>
          <note>
            I interpellationen hänvisas bl.a. till att REKO-
          </note>
          <note>
            STAT-utredningen nu lämnat sitt betänkande, SOU
          </note>
          <note>
            1997:13, Regionalpolitik för hela Sverige. I betänkandet beskrivs
            ett antal konsekvenser av de organisatoriska förändringar statliga
            verksamheter genomgått
          </note>
          <note>
            1980-1995.
          </note>
          <note>
            Under perioden har statliga verksamheter varit utsatta för stora
            förändringar. Verksamheter har bytt huvudmän, myndigheter och
            verk har rationaliserat sina verksamheter och affärsverk har till
            viss del bolagiserats. Dessa förändringar har drivits fram dels
            mot bakgrund av förändrade krav på den statliga verksamheten,
            dels på grund av besparingskrav inom den statliga sektorn.
          </note>
          <note>
            Betänkandet remissbehandlas för närvarande och är ett av de underlag
            som regeringen kommer att lägga till grund för utformningen av
            den framtida regionalpolitiken.
          </note>
          <note>
            För de mest utsatta regionerna är det också viktigt att staten
            bidrar med särskilda medel till den regionala utvecklingen. Till
            Länsstyrelsen i Norrbottens län har regeringen under år 1997 avsatt
            163 miljoner kronor.
          </note>
          <note>
            Även inom ramen för de insatser som görs med medel från EG:s
            strukturfonder tillhör de mest utsatta delarna av norra Sverige
            det i vårt land högst prioriterade mål 6-området. Under perioden
            1995-1999
          </note>
          <note>
            avsätts runt 2,4 miljarder kronor för insatser i Norrlands inland.
          </note>
          <note type="speaker">
            Anf. 152 OLLE LINDSTRÖM (m):
          </note>
          <note>
            Fru talman! Tack för svaret, näringsministern. Jag delar näringsministerns
            uppfattning att den ekonomiska utvecklingen i Sverige är av avgörande
            betydelse för alla regioner i landet. Problemet är ändå att det
            finns regionala skillnader, och det finns många olika anledningar
            till det. Näringsministerns och min valkrets har fått uppleva
            kraftiga punktskattehöjningar och diskriminerande förbud som resulterat
            i ökad arbetslöshet och utflyttning. Vad värre är: Det slår hårdare
            mot glesbygden än mot storstadsområden.
          </note>
          <note>
            Näringsministern säger att regeringens främsta uppgift är att
            bekämpa arbetslösheten och att grundförutsättningen för detta
            är att fullfölja saneringen av de offentliga finanserna. För det
            första kan näringsministern inte visa på någon åtgärd som minskat
            arbetslösheten. Det som nu aviserats i vårpropositionen är egentligen
            den gamla socialdemokratiska politiken i form av mer utbildning
            och AMS-politik. Utbildningen är väl bra, men det är inga stabila
            fasta jobb.
          </note>
          <note>
            För det andra har det sätt på vilket ni har sanerat de offentliga
            finanserna orsakat en del av de regionala skillnaderna. Förutom
            energiskattehöjningar, som ofelbart drabbar medborgarna i glesbygden
            hårdare, har nedskärningarna inom statliga verk ökat arbetslösheten
            ytterligare. Vidare har företagen generellt drabbats av högre
            kostnader. Dessutom har tillkommit förbud i samband med gränshandeln
            - det gäller den röda dieseln - och mer omfattande förbud för
            laxfisket i regionen utefter Norrlandskusten. Detta tillsammans
            gör att företagare, entreprenörer och, yrkesfiskare har stora
            problem.
          </note>
          <note>
            När det gäller det generella förbudet mot röd diesel, som har
            diskuterats mycket, har det resulterat i problem för just entreprenörer
            i hela Tornedalen som har haft nog svårt med jobb sedan tidigare.
            Jag tycker att regeringen i stället borde harmonisera punktskatterna
            och regelsystemet mellan Sverige och Finland så att gränshandeln
            främjas. Det är så den inre marknaden mellan EU:s medlemsländer
            skall fungera. Nu har en proposition lagts fram. Men tyvärr räcker
            inte det förslaget till förändring för att lagstiftningen skall
            vara likvärdig över gränserna.
          </note>
          <note>
            Näringsministern säger att regeringen avser att lägga fram en
            proposition till riksdagen om regionalpolitiken. Det ser jag fram
            emot. Men jag har mycket svårt att tro att en statlig regionalpolitik
            ändå kan uppväga de negativa konsekvenser som också REKO-
          </note>
          <note>
            STAT-utredningen visat på och dessutom dessa energiskattehöjningar.
            Med det menar jag också bränsleskatterna.
          </note>
          <note>
            Med något som närmast liknar fanatisk besvärjelse återkommer
            näringsministern och även många andra ministrar till att allt
            tänkbart elände som hände i Sverige beror på den borgerliga regeringen
            1991-1994.
          </note>
          <note>
            Men det går inte, Anders Sundström, att försöka gömma sina misslyckanden
            hur länge som helst genom att skylla på andra. Det är nu två år
            och åtta månader sedan ni övertog regeringsmakten, och fortfarande
            är arbetslösheten, er högst prioriterade fråga, högre nu än när
            ni tillträdde. I Norrbotten är den dubbelt så hög som riksgenomsnittet,
            och i vissa kommuner 20 %.
          </note>
          <note>
            Därför vill jag ställa ytterligare en fråga. Är inte näringsministern
            orolig för utflyttningen från Norrbotten och den mycket höga arbetslösheten?
          </note>
          <note>
            Anf. 153 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag har några synpunkter med anledning av Olle Lindströms
            inlägg. Först och främst gäller det de regionala skillnaderna.
            Sverige är tillsammans med Norge, tror jag, de länder i världen
            som har de minsta regionala skillnaderna. Man kan fundera över
            varför det är så. Jag tror att förklaringen finns i att Sverige
            och Norge har mindre av de nyliberala värderingar som Olle Lindström
            står för.
          </note>
          <note>
            Det måste finnas något samband mellan de länder där man har mycket
            litet av välfärdsstat och mycket litet av omfördelning från starka
            regioner till svaga regioner. Det är de länder som präglas av
            de nyliberala idéerna. Där är klyftorna störst mellan rika och
            fattiga regioner. I Sverige och Norge är skillnaden minst. Det
            är i mycket den socialdemokratiska välfärdsmodellen som är orsaken
            till att vi har mindre klyftor i Sverige och i Norge än i andra
            länder.
          </note>
          <note>
            Därmed inte sagt - som ett svar på frågan - att jag inte är orolig
            för utvecklingen. Jag var mycket orolig när vi för två och ett
            halvt, snart tre år sedan började att regera.
          </note>
          <note>
            Nu känner jag mig något mindre orolig, inte därför att inte problemen
            fortfarande är stora utan därför att vi nu har skapat oss ett
            handlingsutrymme genom saneringen av statsfinanserna.
          </note>
          <note>
            När jag läste Olle Lindströms interpellation blev jag faktiskt
            litet bekymrad. I interpellationen beskrivs konsekvenserna av
            en budgetförstärkning på
          </note>
          <note>
            100 miljarder kronor. Om man genomför en sådan budgetförstärkning
            minskar sysselsättningen i inre
          </note>
          <note>
            Norrland med 6-12 % och i storstadsområdena med
          </note>
          <note>
            4-5 %, säger Olle Lindström. Var det så Olle Lindström tänkte
            mellan 1991 och 1994? Kan han ha tänkt att det blir katastrof
            för Sverige om man har en budget som går ihop? I så fall är det
            väldigt allvarligt.
          </note>
          <note>
            Jag har nämligen en motsatt uppfattning. Att vi har gjort budgetförstärkningar
            med skattehöjningar och besparingar, vilket gör att statsfinanserna
            går ihop, är bra också för de perifera regionerna. När statsfinanserna
            urholkas är det ju alltid de som är beroende av att få sig resurser
            tilldelade som far mest illa. Det är de svagaste människorna,
            de med den lägsta inkomsten och den sämsta utbildningen. Men också
            de regioner som ligger längst bort från marknadens mitt far illa
            om staten inte har möjlighet att omfördela resurser och göra så
            att de regionerna kommer närmare marknadens mitt.
          </note>
          <note>
            Det är ett skrämmande resonemang som Olle
          </note>
          <note>
            Lindström för här. Menar han att det är positivt för sysselsättningen
            att ha ett stort budgetunderskott? Är det vad man skall läsa in
            i det tredje stycket i interpellationen?
          </note>
          <note>
            När det gäller gränshandeln mellan Sverige och
          </note>
          <note>
            Finland vill jag först och främst göra ett konstaterande: Det
            är inte något paradis på den finska sidan av
          </note>
          <note>
            Tornedalen. Arbetslösheten där är högre än på den svenska sidan.
            Det visar också att regelverket i Sverige inte är mer besvärligt
            än i Finland. Så när Olle
          </note>
          <note>
            Lindström söker tröst i hur bra arbetsmarknaden är i
          </note>
          <note>
            Finland, bör han ta en av sina riksdagsfria dagar och åka till
            finska Lappland och sedan jämföra med sitt eget valdistrikt.
          </note>
          <note type="speaker">
            Anf. 154 OLLE LINDSTRÖM (m):
          </note>
          <note>
            Fru talman! Jag har varit många gånger i norra
          </note>
          <note>
            Finland, så jag vet hur läget är där. Jag har inte sagt att arbetsmarknaden
            där är så mycket bättre, men jag har påpekat att vi i alla fall
            borde ha lika konkurrensförhållanden i Finland och Sverige. Det
            gäller särskilt när man har ett så intensivt konkurrensförhållande
            som i dessa gränstrakter. Det senaste dryga året har det varit
            mycket besvärligt, eftersom de finska entreprenörerna har kunnat
            köra på mycket billigare bränsle.
          </note>
          <note>
            Anders Sundström och jag var faktiskt överens om att vi behöver
            sanera statsfinanserna och att det är viktigt för alla regioner.
            Att vi får högre arbetslöshet om vi skall förbättra statsfinanserna
            med
          </note>
          <note>
            100 miljarder är precis vad REKO-STAT-utredningen har pekat på.
            Exakt de siffrorna har man angett i utredningen, och det är därför
            jag har tagit upp dem här.
          </note>
          <note>
            Jag har inte själv hittat på dem.
          </note>
          <note>
            I REKO-STAT-utredningens analys som avser åren mellan 1980 och
            1995 konstaterar man att statliga rationaliseringar, besparingar
            och nedläggningar har vidgat de regionala klyftorna. Detta har
            accelererat efter 1995, och dessutom har snedvridande skattehöjningar,
            t.ex. på energi, tillkommit och förstärkt dessa skillnader. Risken
            är uppenbar att de nära 2 000
          </note>
          <note>
            människor som flyttade ut från Norrbotten förra året blir minst
            lika många och kanske fler i år, om man inte kan göra något åt
            detta.
          </note>
          <note>
            Företagarklimatet i Norrbotten är ju inte bättre än i övriga
            delar av landet, och därför hyser man inte så stora förhoppningar
            om nya jobb. Under första kvartalet 1997 ökade antalet konkurser
            med 22 % i Norrbotten, medan antalet minskade i stora delar av
            landet.
          </note>
          <note>
            Skulle dessutom förslagen i KOMKOM-
          </note>
          <note>
            betänkandet och miljöministerns förslag om att höja bränsleskatterna
            drastiskt varje år gå igenom, kommer det att bli än svårare för
            dem som bor i glesbygden.
          </note>
          <note>
            Det gäller inte bara Norrbotten, men i det här fallet har jag
            tagit Norrbotten som exempel. De får säkert svårigheter att klara
            sig. Det är svårt redan i dag på många håll och kanter.
          </note>
          <note>
            De sammantagna effekterna av REKO-STAT-
          </note>
          <note>
            utredningen visar i alla fall att detta är ett problem som man
            måste ta itu med. Därför tycker jag att det är viktigt att näringsministern
            också tar det här till sig och verkligen gör någonting åt det.
            Jag skulle gärna vilja få något konkret exempel på hur man skulle
            kunna motverka den här negativa trenden, som nu är ett faktum.
            Näringsministern är den person som borde kunna svara på den frågan.
          </note>
          <note>
            Anf. 155 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Först skall jag ta upp det här med villkoren i norra
            Sverige och norra Finland. Vi måste hålla fast vid frågan eftersom
            Olle Lindström återkommer till den då och då. Menar Olle Lindström
            att levnadsstandarden i norra Finland är mycket bättre än i norra
            Sverige? Om villkoren är mycket bättre i norra
          </note>
          <note>
            Finland än i norra Sverige borde det ju på något sätt också återspeglas
            i levnadsstandarden. Vill Olle
          </note>
          <note>
            Lindström ha samma system i norra Sverige som finns i norra Finland?
            Gäller det på alla områden eller bara på de områden där Sverige
            råkar ha en något högre kostnad? Det är en fråga som Olle Lindström
            borde svara på.
          </note>
          <note>
            Den andra frågan är: Menar Olle Lindström det han skriver om
            en budgetförstärkning med
          </note>
          <note>
            100 miljarder? Vi hade ett budgetunderskott på över
          </note>
          <note>
            200 miljarder kronor. Om man genomför en budgetförstärkning på
            100 miljarder leder det alltså till en ökad arbetslöshet? Är det
            verkligen den ekonomiska teori som Olle Lindström lutar sig mot?
            Det kan väl ändå inte vara möjligt att han tror att man genom
            att fortsätta låna pengar kan öka sysselsättningen på lång sikt?
            I och för sig kan han ha trott på det en gång i tiden, men jag
            hade hoppats att den tron hade lämnat också honom.
          </note>
          <note>
            Frågan om energiskatterna kommer tillbaka. Det är riktigt att
            vi har genomfört skattehöjningar på energi. Dock är energiskatterna
            i Norrbotten är betydligt lägre än i övriga Sverige. Dessutom
            har skattehöjningarna använts till några saker som är viktiga
            också för Norrbotten.
          </note>
          <note>
            För det första har de använts till att öka utbildningssatsningarna.
            Sammantaget blir det 200 000 fler utbildningsplatser i Sverige.
            För det andra har de använts till att ställa om energisystemet,
            dvs. öka insatsen av inhemsk förnybar energi. Det är sådant som
            produceras också i Norrbotten och som leder till en stor aktivitet
            i form av utbyggnad av fjärrvärme, kraftvärme och bioenergiproduktion.
            Detta ger tryggad energiförsörjning på sikt också för den norrbottniska
            basindustrin.
          </note>
          <note>
            Skatterna har alltså inte varit till nackdel för Norrbotten,
            utan de har verkligen använts till kunskap, kompetens och långsiktig
            energiförsörjning, producerad av den råvara som finns i länet.
          </note>
          <note>
            Jag tycker faktiskt att Olle Lindström borde fundera över dessa
            frågor. Är verkligen klimatet i Finland bättre? På vilket sätt
            syns det i levnadsstandarden?
          </note>
          <note>
            Och drar Olle Lindström, efter att ha läst REKO-
          </note>
          <note>
            STAT-utredningen, slutsatsen att vi med
          </note>
          <note>
            100 miljarder i sämre statsfinanser hade haft en lägre arbetslöshet?
            Menar Olle Lindström det?
          </note>
          <note type="speaker">
            Anf. 156 OLLE LINDSTRÖM (m):
          </note>
          <note>
            Fru talman! Nej, Anders Sundström, jag har aldrig sagt att levnadsstandarden
            i Finland är högre än i
          </note>
          <note>
            Sverige. Men skillnaden som uppkom på grund av det generella
            förbud mot röd diesel som regeringen införde har diskriminerat
            ett stort antal entreprenörer och företagare i Tornedalen. Det
            var det jag sade, och det är det som också står i min interpellation.
            Det har ingenting att göra med levnadsstandarden i övrigt, utan
            detta gäller enbart konkurrensförhållandena mellan de här medlemsländerna
            i EU som gränsar till varandra.
          </note>
          <note>
            De 100 miljarderna beror på vilket sätt man tar ut dem. Det gäller
            förstås inte generellt, men om man tar ut dem på det sätt som
            regeringen nu har gjort uppstår de här regionala skillnaderna.
            Det är så de har uppstått. Det är också på det viset jag har läst
            REKO-
          </note>
          <note>
            STAT-utredningen.
          </note>
          <note>
            Av kända anledningar har vi sedan tidigare i
          </note>
          <note>
            Norrbotten lägre energiskatter - det är riktigt. Men för varje
            energiskattehöjning vi nu fortsätter med, och som skedde under
            förra året, blir ändå skillnaden större. Glappet mellan det som
            tidigare var bättre gentemot övriga delar av landet har alltså
            minskat betydligt. Bränsleskatterna slår väldigt hårt mot oss
            i
          </note>
          <note>
            Norbotten med våra långa avstånd. Hela REKO-
          </note>
          <note>
            STAT-utredningen pekade på de här delarna, och därför menar jag
            att det är viktigt att näringsministern tar till sig detta och
            bedömer hur man skall klara av det här i fortsättningen.
          </note>
          <note>
            Energiomställningen, som Anders Sundström var inne på, kostar
            ju också pengar. Även om fjärrvärme och biobränsle ger en del
            jobb i glesbygden kommer det att kosta pengar att ersätta kärnkraften.
          </note>
          <note>
            Anf. 157 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Om man skulle ha sparat 100 miljarder bara genom
            besparingar och inte genom skattehöjningar, som jag uppfattade
            interpellanten, kan man fundera över vilka konsekvenser det skulle
            ha fått för periferin, för Norrlands inland etc. Vad skulle ha
            hänt om man skulle ha gjort hela budgetsaneringen genom besparingar
            i statsförvaltningen och i bidragen till kommuner och landsting?
          </note>
          <note>
            Till att börja med kan man konstatera att periferin är mer beroende
            av den offentliga sektorn än vad centrum är. Den offentliga sektorn
            är nämligen till för att garantera vård, omsorg och utbildning
            också i marknadens utkant. Den offentliga sektorn är till för
            att se till att de varor och tjänster som skall transporteras
            till marknadens mitt får statsstöd för att kunna konkurrera med
            de företag som finns i marknadens mitt. Den offentliga sektorn
            är till för att ge samma statliga service oavsett var man bor
            i landet.
          </note>
          <note>
            Skulle man ha valt receptet att göra hela neddragningen och hela
            budgetsaneringen som sänkta besparingar - speciellt om man hade
            undantaget försvaret i södra Sverige - hade naturligtvis effekterna
            för Norrbotten och Norrbottens inland blivit långt mer dramatiska
            än med den väg som regeringen nu har valt. Det innebär inte att
            vi inte har problem. Vi har stora problem, som vi nu brottas med,
            att få i gång tillväxten också i periferin. Men det bygger på
            en stark gemensam sektor - det är en förutsättning för att vi
            skall klara det. För detta har budgetsaneringen varit viktig att
            genomföra.
          </note>
          <note>
            Överläggningen var härmed avslutad.
          </note>
          <note>
            17 § Svar på interpellation 1996/97:257 om lika lön för likvärdigt
            arbete
          </note>
          <note>
            Anf. 158 Statsrådet ULRICA
          </note>
          <note type="speaker">
            MESSING (s):
          </note>
          <note>
            Fru talman! Gullan Lindblad har frågat mig vilka åtgärder jag
            avser vidta för att regeringen skall följa reglerna om lika lön
            för likvärdigt arbete. Bakgrunden är uppgifter i medierna enligt
            vilka kvinnliga handläggare i Regeringskansliet har drygt 2 000
            kr lägre månadslön än sin manliga kolleger.
          </note>
          <note>
            Låt mig först slå fast att osakliga löneskillnader mellan könen
            vid lika och likvärdigt arbete, dvs. sådana löneskillnader som
            inte kan förklaras, självfallet inte är acceptabla vare sig i
            Regeringskansliet eller på någon annan arbetsplats. Enligt jämställdhetslagen
            är sådana löneskillnader inte tillåtna.
          </note>
          <note>
            Som Gullan Lindblad vet har jämställdhetslagens bestämmelser
            i fråga om löner skärpts ett flertal gånger under de senare åren.
            Bl.a. skall arbetsgivare som sysselsätter tio eller fler arbetstagare
            årligen kartlägga löneskillnaderna. Denna bestämmelse har tillkommit
            för att synliggöra förhållandena på den enskilda arbetsplatsen
            i syfte att öka takten i arbetet för att förebygga och motverka
            osakliga löneskillnader mellan könen. Kartläggningen skall redovisas
            i arbetsgivarens jämställdhetsplan.
          </note>
          <note>
            Myndigheten, Regeringskansliet, som numera är arbetsgivare för
            de anställda publicerar varje kvartal genom sin förvaltningsavdelning
            uppgifter om lön fördelad på kön. Enligt de senaste uppgifterna
            som rör det första kvartalet år 1997 finns inga större generella
            löneskillnader mellan kvinnor och män bland enhetscheferna. Däremot
            visar statistiken att löneskillnaderna generellt mellan kvinnor
            och män på handläggarnivå är ca 2 000 kr till männens fördel.
            Av detta kan man dock inte dra slutsatsen att det är fråga om
            lönediskriminering av kvinnorna. Det krävs ett analysarbete för
            att klargöra vilka skillnader som kan förklaras och vilka som
            kan anses vara osakliga. Ett sådant arbete pågår för närvarande
            inom Regeringskansliet.
          </note>
          <note>
            Jag kan i det sammanhanget nämna att löneskillnaderna rättades
            till på vissa departement under år
          </note>
          <note>
            1996 som en följd av ett liknande analysarbete.
          </note>
          <note>
            Jag utgår från att parterna, som har huvudansvaret i denna fråga,
            kommer överens om liknande åtgärder för det fall att 1997 års
            analys- och kartläggningsarbete visar att behov finns. Enligt
            min uppfattning är det nödvändigt att Regeringskansliet föregår
            med gott exempel i dessa frågor. Jag kommer därför att följa det
            fortsatta arbetet mycket noga.
          </note>
          <note type="speaker">
            Anf. 159 GULLAN LINDBLAD (m):
          </note>
          <note>
            Fru talman! Jag ber att få tacka statsrådet Messing för svaret.
            Kanske borde jag ha ställt min fråga till statsministern i stället,
            eftersom jämställdhetsministern inte kan anklagas för allt som
            regeringen företar sig, eller i det här fallet inte företar sig
            när det gäller att leva upp till sina egna stolta deviser på jämställdhetsområdet.
            Nu gäller det alltså lika lön för likvärdigt arbete. Det har tagit
            rundlig tid - från den 8 april till den 20 maj - för mig att få
            ett svar. Jag förstår alltså att detta är en het potatis för regeringen,
            men jag vill inte helt skylla det på jämställdhetsministern.
          </note>
          <note>
            I regeringsförklaringen hålls jämställdheten högt, liksom i den
            senaste regeringsskrivelsen i ämnet. Jag har med intresse tagit
            del av ett magasin om regeringens jämställdhetspolitik utgivet
            av Arbetsmarknadsdepartementet 1996. Det heter Vägar till jämställdhet.
          </note>
          <note>
            Där säger statsrådet Messing att jämställdheten går framåt på
            området efter område. Där talas om Kvinnomaktutredningen, och
            om forskningsuppgifter som lagts ut för att analysera fördelningen
            av ekonomisk makt och ekonomiska resurser mellan kvinnor och män.
            Forskningsrapporter i ämnet utlovas efter hand.
          </note>
          <note>
            Arbetslivsinstitutet har t.ex. fått regeringens uppdrag att utveckla
            nya metoder och modeller för att identifiera hinder och hitta
            strategier så att lönediskriminering undanröjs. Det s.k. LÖV-programmet
            om lönebildning och arbetsvärdering skall undersöka hur löneskillnaderna
            mellan kvinnor och män kan motverkas. Ett kapitel heter: Varför
            dessa stora löneskillnader? Där framkommer bl.a. att regeringen
            avsatt
          </note>
          <note>
            2 miljoner kronor för könsuppdelad lönestatistik. Ett könsperspektiv
            skall läggas på allt, s.k. mainstreaming. Alla kommittéer och
            utredningar skall i sitt arbete göra konsekvensanalyser i ett
            könsperspektiv.
          </note>
          <note>
            Men vad är regeringens uttalanden om jämställdhet - som på så
            många andra områden - annat än vackra ord och tomt prat, när regeringen
            inte ens förmår städa framför sin egen dörr utan gladeligen bryter
            mot lagar som den själv har föreslagit?
          </note>
          <note>
            I en artikel i Expressen den 3 april, som jag hänvisar till i
            min interpellation, framkommer just vad statsrådet Messing här
            har sagt, nämligen att kvinnliga handläggare i Regeringskansliet
            har ca 2 000 kr lägre månadslön än sina manliga kolleger.
          </note>
          <note>
            Hösten 1996 framkom det i en rapport om lönediskriminering vid
            Industrins utredningsinstitut att kvinnor och män som jobbar på
            samma ställe och har ungefär samma uppgifter i regel har samma
            lön. Att kvinnor tjänar mindre än män beror oftast på att de har
            lägre befattningar och finns på arbetsplatser som ger låg lön.
            JämO och LO ansåg då att det var föga överraskande. Det visste
            man förut. Vad de tycker nu, vet jag inte. Men själv tycker jag
            att det är något av en skandal, eftersom det här handlar om jämbördig
            personal, vad jag förstår, som arbetar med likvärdig arbetsuppgifter,
            nämligen att förbereda regeringsärenden. Jag håller med ordföranden
            i Statstjänstemannaförbundet i Regeringskansliet som säger att
            så här kan det inte fortsätta.
          </note>
          <note>
            Nu vill jag fråga statsrådet Messing vad som kommer att hända
            efter det pågående analysarbetet.
          </note>
          <note>
            Kommer regeringen att rapportera till riksdagen att den nu kommer
            att leva efter lagen? Får vi kanske en särskild informationsstund
            i riksdagen i den här frågan när analysarbetet är klart?
          </note>
          <note>
            Anf. 160 Statsrådet ULRICA
          </note>
          <note type="speaker">
            MESSING (s):
          </note>
          <note>
            Fru talman! Gullan Lindblad säger att det är vackra ord och tomt
            prat. Det är inte sant. Jämställdhetsarbetet och jämställdhetsfrågorna
            över lag är en kunskapsfråga. Hade vi börjat tidigare med kartläggning
            av osakliga löneskillnader mellan könen i jämställdhetsarbetet
            hade vi också kommit betydligt längre i dag.
          </note>
          <note>
            Nu har vi inte jobbat så aktivt med det under så många år som
            vi kanske skulle ha önskat. Jag välkomnar Gullan Lindblads engagemang
            i den här frågan. Ju fler vi är som engagerar oss och debatterar
            osakliga löneskillnader på grund av kön, desto fortare går också
            arbetet framåt. Det hade varit bra om Gullan Lindblad också hade
            drivit frågan mycket aktivt när hennes eget parti satt i regeringsställning.
            De politiska signalerna i Regeringskansliet måste vara tydliga.
            Nu är de tydliga. Alla osakliga löneskillnader på grund av kön
            skall motarbetas.
          </note>
          <note>
            Den svenska arbetsmarknaden är fortfarande väldigt könsuppdelad.
            Vi vet, precis som Gullan Lindblad själv nämnde, att kvinnor generellt
            som grupp tjänar betydligt mindre än vad män gör som grupp.
          </note>
          <note>
            Jag tror att det behövs ett brett och tålmodigt arbete för att
            bryta både den könsuppdelade arbetsmarknaden och de orättvisa
            lönerna på olika områden.
          </note>
          <note>
            Jag tycker att vi har tagit en del steg i rätt riktning för att
            påbörja det arbetet, t.ex. genom de extrapengar som vi har gett
            till JämO, genom den könsuppdelade lönestatistik som vi har beställt
            och genom pengar till brytprojekt på arbetsmarknaden för att försöka
            få in män på traditionellt kvinnliga områden och för att försöka
            få in kvinnor på traditionellt manliga områden. Men jag tror inte
            att det räcker. Visst håller jag också med ordföranden när hon
            säger att det inte kan fortsätta så här. Det är oerhört viktigt
            att vi har en könsuppdelad lönestatistik också i Regeringskansliet.
          </note>
          <note>
            Det gäller även alla andra arbetsplatser. Det är viktigt att
            vi följer den jämställdhetslag som finns. Den säger att alla arbetsgivare
            med fler än tio anställda skall ha en aktiv plan för att bl.a.
            kunna motarbeta osakliga löneskillnader.
          </note>
          <note>
            Det analysarbete som vi har påbörjat gick framåt
          </note>
          <note>
            1996. Vi tog ett steg i rätt riktning för att komma till rätta
            med de osakliga löneskillnaderna. Vi är inte klara, men jag inser
            att arbetet också kommer att gå framåt under 1997. Regeringens
            politiska ambition är tydlig. Arbetet måste fortsätta ända till
            dess att alla osakliga löneskillnader har försvunnit.
          </note>
          <note type="speaker">
            Anf. 161 GULLAN LINDBLAD (m):
          </note>
          <note>
            Fru talman! Jag måste ju ställa dessa frågor när regeringen inte
            lever som den lär. Vi är ju överens om att regeringen bör föregå
            med gott exempel.
          </note>
          <note>
            Jag tycker att det är bra att statsrådet engagerar sig både i
            analysarbetet och i strävandena att verkligen åstadkomma jämlika
            löner även i Regeringskansliet.
          </note>
          <note>
            Jag vill ändå komma med ett gott råd till statsrådet, nämligen
            att inte kasta sten när man sitter i glashus. Jag tror att det
            var den 20 mars som statsrådet
          </note>
          <note>
            Messing skrev en mycket besk artikel i Svenska
          </note>
          <note>
            Dagbladet betitlad Moderater blundar för kvinnodiskriminering.
            Där påstods det att vi moderater på område efter område visar
            upp en politik som inte leder till jämställdhet mellan kvinnor
            och män. Bl.a. sägs där att regeringen anslagit extra pengar till
            JämO så att myndigheten skall kunna pröva lönediskrimineringsfall
            i domstol, detta för att regeringen skall framstå i en mycket
            bra dager. Men nu man kan ju fråga sig hur det skulle se ut om
            regeringen själv visade sig vara i samma situation, nämligen att
            kanske stå inför en domstolsprövning.
          </note>
          <note>
            Fru talman! Det finns nog skäl att verkligen diskutera vad som
            menas med jämställdhet. När det gäller lönesättning för likvärdigt
            arbete torde vi vara helt överens. Men nog kan man diskutera vad
            som menas med jämställdhet och även ha en annan uppfattning än
            den mest gångbara utan att bli beskylld för kvinnodiskriminering
            på andra områden? Jag tänker då på om det är högsta jämställdhet
            och rättvisa att kvinnor och män skall ha den uppfattningen att
            alla föräldrar måste förvärvsarbeta utanför hemmet och att alla
            barn skall vara dagis. Det är ett exempel. Det finns många småbarnsföräldrar
            som jag känner som tycker att detta är den verkliga kvinnofällan
            för familjer. Man kan fråga sig om det är högsta grad av jämställdhet
            och oberoende att vara mer beroende av offentliga stödsystem än
            av sin egen make eller maka.
          </note>
          <note>
            Den här diskussionen går kanske något utöver dagens debatt. Jag
            menar att regeringen vill styra och ställa, och den skall göra
            det när det verkligen gäller lönesättning av Regeringskansliets
            egna medarbetare.
          </note>
          <note>
            Men för övrigt skall den inte styra och ställa så mycket med
            människors liv under förebärande av att det är jämställdhetspolitik.
            Ha litet mer respekt för dem som vill ordna sin egen tillvaro
            utan att gå med pekpinnar i övriga fall! Mitt råd är att ta itu
            med den kanske viktigaste jämställdhetsfrågan att avskaffa den
            offentliga sektorns monopol som gör kvinnorna helt beroende av
            den offentliga sektorn. Där visar det sig att löneskillnaderna
            verkligen är konserverade. Det gäller även anställningsförhållanden
            i övrigt.
          </note>
          <note>
            JämO må få hur många miljoner som helst, så länge de offentliga
            monopolen består kommer kvinnorna inom vård, omsorg och skola
            inte att få rättvisa löner. Jag skulle vilja sluta den här delen
            av debatten med att fråga: När kommer jämställdhetsministern att
            ta upp den lönediskriminering som kanske är den allra viktigaste
            jämställdhetsfrågan för närvarande, nämligen att kvinnor skall
            ha rätt att välja mellan fler olika jobb och även ha rätt att
            starta eget inom det som i dag enbart är offentliga monopol?
          </note>
          <note>
            Anf. 162 Statsrådet ULRICA
          </note>
          <note type="speaker">
            MESSING (s):
          </note>
          <note>
            Fru talman! Moderaterna och Gullan Lindblad tror att en bättre
            jämställdhet i samhället inte kräver en aktiv politik. Jag är
            övertygad om att den gör det. Jag tror att vi måste ha en mycket
            medveten politik för att jämställdhetsarbetet skall gå framåt,
            utvecklas och formas till det bättre. Jag tror också att det är
            där som skillnaden mellan socialdemokrater och moderater ligger.
            Det pekade jag också på i den artikel som jag skrev.
          </note>
          <note>
            Jag är övertygad om att de politiska intentionerna spelar roll
            för hur människor agerar och reagerar. Jag tycker att vi som politiker
            också skall försöka forma och påverka människors attityder.
          </note>
          <note>
            Jag tycker att jämställdhetsarbetet skall ha som utgångspunkt
            att kvinnor och män skall ha lika rättigheter, möjligheter och
            skyldigheter på alla livets områden, på arbetsmarknaden, hemma
            och på fritiden. Där ser jag att den offentliga verksamheten har
            varit grunden för kvinnors möjligheter att förvärvsarbeta och
            kunna komma ut på arbetsmarknaden genom att barnomsorgen och äldreomsorgen
            har kunnat avlasta kvinnorna det som de tidigare traditionellt
            skötte hemma. Den offentliga verksamheten har gett kvinnor en
            chans att kunna leva på sin lön, att kunna fatta egna beslut därför
            att man har egen ekonomi och att kunna göra egna medvetna val.
            En sådan politik kommer jag att fortsätta att driva.
          </note>
          <note>
            Jag tycker också att vi skall jobba aktivt för att fler män skall
            ta ett större ansvar hemma. Jag tycker att det är ett problem
            att bara 10 % av de föräldradagar som tas ut i dag tas ut av män.
            Jag är övertygad om att om barnomsorgen blir sämre i olika kommuner
            är det kvinnorna som stannar hemma med barnen och inte männen
            i så stor utsträckning som vi skulle kunna önska. Där tycker jag
            att arbetsmarknadens parter har ett ansvar för att också på det
            viset driva på jämställdhetsarbetet.
          </note>
          <note>
            Gullan Lindblad är på olika sätt kritisk till den offentliga
            verksamheten. Hon menar att den inte är riktigt jämställd. Jag
            är säker på att det finns mycket arbete att göra för att göra
            den offentliga verksamheten mera jämställd i framtiden.
          </note>
          <note>
            Men jag ser ju också att det inte är mer jämställt i det privata
            näringslivet i dag. Vi kunde bara för någon månad sedan konstatera
            att det fortfarande bara är
          </note>
          <note>
            3 % av de börsnoterade företagen som har kvinnliga chefer. När
            vi jämför det med de chefer som finns i statliga myndigheter och
            verk är det utom allt tvivel helt klart så att vi, när vi har
            satt politiska mål för jämställdhetsarbetet, också har kommit
            betydligt mycket längre än när vi låter något slags låt-gåmentalitet
            råda. Kvinnorna förlorar ofta på det.
          </note>
          <note>
            Är det några som behöver ett aktivt jämställdhetsarbete och en
            aktiv politik för att kunna fortsätta att göra framsteg på arbetsmarknaden,
            bli ännu mera självständiga och i större utsträckning komma in
            på de traditionellt manliga områdena, så är det just kvinnor.
            Det arbetet tycker jag att vi skall försöka driva även gemensamt
            mellan de olika partierna.
          </note>
          <note type="speaker">
            Anf. 163 GULLAN LINDBLAD (m):
          </note>
          <note>
            Fru talman! Vi har olika uppfattningar, Ulrica
          </note>
          <note>
            Messing och jag, när det gäller den offentliga sektorns monopol.
            Jag är själv sjuksköterska. Jag har många gånger i det aktiva
            arbetet känt att det stod "Tillhör landstinget" på mig, precis
            som det gjorde på de små babyskjortorna.
          </note>
          <note>
            Jag menar att vi aldrig får jämställdhet mellan kvinnorna som
            i dag bara har en enda arbetsgivare att gå till, antingen kommunen
            eller landstinget om man sysslar med vård och omsorg. Detsamma
            gäller för lärarna. De är kvar i sina urusla löner. Jag såg häromdagen
            att männen nu skyr lärarjobben bara för att det är så dåligt betalt.
            Det tycker jag är den viktigaste jämställdhetsfrågan att ta itu
            med.
          </note>
          <note>
            Men jag håller med om en hel del av vad statsrådet säger. Det
            är klart att vi skall bedriva en aktiv politik, även i de politiska
            partierna. Men då tycker jag faktiskt att ni skall börja med att
            städa i Regeringskansliet. Se till att ni lever upp till de stolta
            deviserna! Gå inte ut och beskyll andra partier, så tufft som
            statsrådet har gjort, för att vi inte skulle verka för jämställdhet!
            Jämställdhet tror jag i hög grad är en subjektiv fråga, som man
            i många stycken skall överlåta till de enskilda människorna, de
            enskilda familjerna, att bestämma om.
          </note>
          <note>
            Om jag har läst och studerat rätt i katalogerna vi har fått,
            är det tyvärr så att även om regeringen nu säger sig vara jämställd
            och ha lika många kvinnor som män är det färre kvinnliga statssekreterare
            och handläggare och färre kvinnor på högre nivåer. Så börja att
            städa där!
          </note>
          <note>
            Jag kan också tycka att vi verkligen skall uppmana den privata
            sektorn att se till att man får in fler kvinnor. Men vi kan aldrig
            få fler företagare inom de kvinnliga områdena om inte monopolen
            bryts.
          </note>
          <note>
            Anf. 164 Statsrådet ULRICA
          </note>
          <note type="speaker">
            MESSING (s):
          </note>
          <note>
            Fru talman! Vi kanske kan vara överens, Gullan
          </note>
          <note>
            Lindblad och jag, om att det är en viktig jämställdhetsfråga
            i framtiden att bryta den könsuppdelade arbetsmarknaden. Kvinnorna
            tjänar definitivt på det.
          </note>
          <note>
            Men jag är också övertygad om att männen gör det.
          </note>
          <note>
            När vi nämner skolan och barnomsorgen är det framför allt så
            att barnen skulle tjäna på att vi fick fler manliga förskolelärare
            och fler manliga lärare.
          </note>
          <note>
            Jag tror att vi kan vara överens om att arbetsmarknaden mår bättre
            av att vara mindre könsuppdelad.
          </note>
          <note>
            Vi skall också leva som vi lär. Osakliga löneskillnader skall
            motarbetas, i Regeringskansliet och på andra arbetsplatser. För
            det krävs ett aktivt jämställdhetsarbete med könsuppdelad statistik,
            kartläggning av osakliga löneskillnader och mycket annat.
          </note>
          <note>
            Vi har påbörjat det arbetet. Vi är långt ifrån klara.
          </note>
          <note>
            Men den politiska ambitionen är tydlig: Alla osakliga löneskillnader
            skall bort och vi kommer envist att följa det arbetet tills så
            har skett.
          </note>
          <note>
            Men det är också så att hade vi påbörjat det arbetet tidigare,
            hade vi också kommit längre. Jag är otålig och önskar att det
            gick mycket fortare. Men jag skall göra vad jag kan för att jämställdhetsarbetet
            skall gå framåt också i Regeringskansliet.
          </note>
          <note>
            Överläggningen var härmed avslutad.
          </note>
          <note>
            18 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkanden 1996/97:KU21
          </note>
          <note>
            och KU26
          </note>
          <note>
            Utrikesutskottets betänkanden 1996/97:UU7, UU9
          </note>
          <note>
            och UU15
          </note>
          <note>
            Jordbruksutskottets betänkande 1996/97:JoU17
          </note>
          <note>
            19 § Bordläggning
          </note>
          <note>
            Anmäldes och bordlades
          </note>
          <note>
            Arbetsmarknadsutskottets betänkande 1996/97:AU13
          </note>
          <note>
            En allmän och sammanhållen arbetslöshetsförsäkring
          </note>
          <note>
            20 § Anmälan om interpellationer
          </note>
          <note>
            Anmäldes att följande interpellationer framställts den 16 maj
          </note>
          <note>
            1996/97:320 av Hans Andersson (v) till statsrådet
          </note>
          <note>
            Leif Blomberg
          </note>
          <note>
            Åtgärder mot rasism och främlingsfientlighet
          </note>
          <note>
            1996/97:321 av Kent Olsson (m) till arbetsmarknadsministern
          </note>
          <note>
            Utlovade feriearbeten till skolungdomar
          </note>
          <note>
            1996/97:322 av Chatrine Pålsson (kd) till statsrådet
          </note>
          <note>
            Maj-Inger Klingvall
          </note>
          <note>
            Familjepolitiken
          </note>
          <note>
            1996/97:323 av Chatrine Pålsson (kd) till socialministern
          </note>
          <note>
            De mindre sjukhusen
          </note>
          <note>
            1996/97:324 av Viola Furubjelke (s) till försvarsministern
          </note>
          <note>
            Centrum för traumatologi och katastrofmedicin i
          </note>
          <note>
            Linköping
          </note>
          <note>
            1996/97:325 av Tomas Högström (m) till kommunikationsministern
          </note>
          <note>
            Ursprungsnationalitet i körkort
          </note>
          <note>
            1996/97:326 av Beatrice Ask (m) till statsrådet Ylva
          </note>
          <note>
            Johansson
          </note>
          <note>
            Behovet av insatser för att förbättra elevernas kunskaper i matematik
          </note>
          <note>
            1996/97:327 av Ulf Melin (m) till statsrådet Ylva
          </note>
          <note>
            Johansson
          </note>
          <note>
            Betygssättning och tydliga betygskriterier i gymnasieskolan
          </note>
          <note>
            1996/97:328 av Lennart Rohdin (fp) till utrikesministern
          </note>
          <note>
            "De sju från Zvornik"
          </note>
          <note>
            1996/97:329 av Lennart Rohdin (fp) till statsrådet
          </note>
          <note>
            Pierre Schori
          </note>
          <note>
            Bistånd till återuppbyggnaden i Bosnien-Hercegovina
          </note>
          <note>
            1996/97:330 av Erling Bager (fp) till statsministern
          </note>
          <note>
            Nordsjöregionen
          </note>
          <note>
            1996/97:331 av Bengt Harding Olson (fp) till kulturministern
          </note>
          <note>
            Svenska satellit-TV-sändningar
          </note>
          <note>
            1996/97:332 av Göthe Knutson (m) till kommunikationsministern
          </note>
          <note>
            Färjetrafiken och lastsäkring
          </note>
          <note>
            1996/97:333 av Sven Bergström (c) till utrikesministern
          </note>
          <note>
            Schengenavtalet
          </note>
          <note>
            1996/97:334 av Göte Jonsson (m) till socialministern
          </note>
          <note>
            Förtroendenämnderna
          </note>
          <note>
            1996/97:335 av Ola Karlsson (m) till statsrådet Leif
          </note>
          <note>
            Pagrotsky
          </note>
          <note>
            Export av försvarsmateriel
          </note>
          <note>
            1996/97:336 av Lars Hjertén (m) till utrikesministern
          </note>
          <note>
            Fredsprocessen i Mellanöstern
          </note>
          <note>
            1996/97:337 av Mikael Odenberg (m) till inrikesministern
          </note>
          <note>
            Bostadspolitiska utredningen
          </note>
          <note>
            1996/97:338 av Mikael Odenberg (m) till inrikesministern
          </note>
          <note>
            Bostadspolitiken
          </note>
          <note>
            1996/97:339 av Karin Falkmer (m) till statsrådet Leif
          </note>
          <note>
            Pagrotsky
          </note>
          <note>
            Det nationella rättssystemet och EU-reglerna
          </note>
          <note>
            1996/97:340 av Henrik S Järrel (m) till näringsministern
          </note>
          <note>
            Motköp vid försvarsmaterielbeställningar utomlands
          </note>
          <note>
            1996/97:341 av Ingvar Eriksson (m) till jordbruksministern
          </note>
          <note>
            Svenska lantbrukares konkurrensmöjligheter
          </note>
          <note>
            1996/97:342 av Ingvar Eriksson (m) till jordbruksministern
          </note>
          <note>
            Kontrollkostnaden vid köttbesiktning
          </note>
          <note>
            1996/97:343 av Göte Jonsson (m) till miljöministern
          </note>
          <note>
            Behovet av kalkningsinsatser mot försurningen
          </note>
          <note>
            1996/97:344 av Lennart Brunander (c) till jordbruksministern
          </note>
          <note>
            Genetiskt förädlade växter
          </note>
          <note>
            1996/97:345 av Ragnhild Pohanka (mp) till arbetsmarknadsministern
          </note>
          <note>
            Yttrandefrihet för anställda
          </note>
          <note>
            1996/97:346 av Ingrid Näslund (kd) till statsrådet
          </note>
          <note>
            Ylva Johansson
          </note>
          <note>
            Religionsämnet
          </note>
          <note>
            1996/97:347 av Ingrid Näslund (kd) till utrikesministern
          </note>
          <note>
            Fredsprocessen i Mellanöstern
          </note>
          <note>
            1996/97:348 av Nikos Papadopoulos (s) till försvarsministern
          </note>
          <note>
            Värnpliktiga med invandrarbakgrund
          </note>
          <note>
            1996/97:349 av Yvonne Ruwaida (mp) till statsrådet
          </note>
          <note>
            Pierre Schori
          </note>
          <note>
            Repatriering
          </note>
          <note>
            1996/97:350 av Yvonne Ruwaida (mp) till statsrådet
          </note>
          <note>
            Leif Blomberg
          </note>
          <note>
            Debatt om det mångkulturella samhället
          </note>
          <note>
            1996/97:351 av Ragnhild Pohanka (mp) till utrikesministern
          </note>
          <note>
            Tibet
          </note>
          <note>
            1996/97:352 av Kia Andreasson (mp) till miljöministern
          </note>
          <note>
            Miljöfarligt avfall
          </note>
          <note>
            1996/97:353 av Ulla Hoffmann (v) till statsrådet
          </note>
          <note>
            Pierre Schori
          </note>
          <note>
            Förföljelse på grund av kön
          </note>
          <note>
            1996/97:354 av Gudrun Lindvall (mp) till miljöministern
          </note>
          <note>
            Ändring i jaktförordningen efter ändring i jaktlagen
          </note>
          <note>
            1996/97:355 av Kia Andreasson (mp) till justitieministern
          </note>
          <note>
            Miljöbrott m.m.
          </note>
          <note>
            1996/97:356 av Agneta Brendt (s) till utrikesministern
          </note>
          <note>
            Sexuellt våld - en krigsförbrytelse
          </note>
          <note>
            1996/97:357 av Andreas Carlgren (c) till utrikesministern
          </note>
          <note>
            Fredsprocessen mellan Israel och det palestinska folket
          </note>
          <note>
            1996/97:358 av Karl-Göran Biörsmark (fp) till statsrådet Pierre
            Schori
          </note>
          <note>
            Nordkorea - isolerat land i kris
          </note>
          <note>
            1996/97:359 av Bo Könberg (fp) till socialministern
          </note>
          <note>
            Vårdgarantin
          </note>
          <note>
            1996/97:360 av Sigge Godin (fp) till statsrådet Maj-
          </note>
          <note>
            Inger Klingvall
          </note>
          <note>
            Inkomstprövning av änkornas folkpension
          </note>
          <note>
            1996/97:361 av Erling Bager (fp) till näringsministern
          </note>
          <note>
            Hushållens kostnader efter avregleringen av elmarknaden
          </note>
          <note>
            1996/97:362 av Ulla Hoffmann (v) till statsrådet Maj-
          </note>
          <note>
            Inger Klingvall
          </note>
          <note>
            Det nya underhållsstödet
          </note>
          <note>
            1996/97:363 av Bengt Hurtig (v) till utrikesministern
          </note>
          <note>
            Åtgärder i andra länder från Turkiets regering
          </note>
          <note>
            1996/97:363 av Charlotta L Bjälkebring (v) till kulturministern
          </note>
          <note>
            Könsperspektiv inom museivärlden
          </note>
          <note>
            1996/97:364 av Gudrun Lindvall (mp) till jordbruksministern
          </note>
          <note>
            Direktivbestrålade livsmedel
          </note>
          <note>
            1996/97:365 av Yvonne Ruwaida (mp) till utrikesministern
          </note>
          <note>
            Bosättningar på Västbanken
          </note>
          <note>
            1996/97:366 av Barbro Johansson (mp) till arbetsmarknadsministern
          </note>
          <note>
            Avstängning från A-kassa vid egen uppsägning
          </note>
          <note>
            1996/97:367 av Yvonne Ruwaida (mp) till statsrådet
          </note>
          <note>
            Pierre Schori
          </note>
          <note>
            Bistånd till Palestina
          </note>
          <note>
            1996/97:368 av Thomas Julin (mp) till socialministern
          </note>
          <note>
            Rättssäkerheten inom socialtjänsten
          </note>
          <note>
            1996/97:369 av Ewa Larsson (mp) till statsrådet
          </note>
          <note>
            Thomas Östros
          </note>
          <note>
            Kultursponsring
          </note>
          <note>
            1996/97:370 av Erling Bager (fp) till jordbruksministern
          </note>
          <note>
            Skatteavdrag för yrkesfiskare
          </note>
          <note>
            1996/97:371 av Bo Könberg (fp) till socialministern
          </note>
          <note>
            Privata husläkare
          </note>
          <note>
            1996/97:372 av Ragnhild Pohanka (mp) till statsrådet
          </note>
          <note>
            Pierre Schori
          </note>
          <note>
            Kosovoalbaner
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 27 maj.
          </note>
          <note>
            21 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
            den 16 maj
          </note>
          <note>
            1996/97:540 av Gullan Lindblad (m) till socialministern
          </note>
          <note>
            Kloning av människor den 20 maj
          </note>
          <note>
            1996/97:541 av Inger Davidson (kd) till utbildningsministern
          </note>
          <note>
            Studiestöd för läkarstuderande
          </note>
          <note>
            1996/97:542 av Bengt Hurtig (v) till utrikesministern
          </note>
          <note>
            Åtgärder i andra länder från Turkiets regering
          </note>
          <note>
            1996/97:543 av Bengt Hurtig (v) till utrikesministern
          </note>
          <note>
            Turkiets inmarsch i Irak
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 27 maj.
          </note>
          <note>
            22 § Kammaren åtskildes kl. 21.25.
          </note>
          <note>
            Förhandlingarna leddes av tredje vice talmannen från sammanträdets
            början till ajourneringen kl. 16.37.
          </note>
          <note>
            av förste vice talmannen därefter t.o.m. 14 § anf. 137
          </note>
          <note>
            (delvis) och av andre vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
