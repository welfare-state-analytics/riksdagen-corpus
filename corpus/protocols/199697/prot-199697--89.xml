<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199697</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199697</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--89</head>
          <docDate when="1997-04-15 00:00:00">1997-04-15 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------
          </note>
          <note>
            1 § Överlämnande av vårpropositionen
          </note>
          <note type="speaker">
            Anf. 1 TALMANNEN:
          </note>
          <note>
            Debatten inleds med att finansministern för riksdagen redovisar
            vårpropositionen. Därefter genomförs en debatt i enlighet med
            de regler som överenskommits mellan företrädare för riksdagens
            partier och som framgår av talarlistan.
          </note>
          <note>
            Vid dagens debatt kommer ett nytt tidtagningssystem att prövas.
            Debattdeltagarna kan själva kontrollera tidsåtgången via monitorn
            som är placerad på bordet framför podiet. Men vi kommer dessutom
            att som förut lämna skriftliga meddelanden om förbrukad tid.
          </note>
          <note>
            Jag överlämnar härmed ordet till finansminister
          </note>
          <note>
            Erik Åsbrink.
          </note>
          <note>
            Finansministern överlämnade 1997 års ekonomiska vårproposition
            1996/97:150.
          </note>
          <note type="speaker">
            Anf. 2 Finansminister ERIK ÅSBRINK (s):
          </note>
          <note>
            Fru talman! Sällan har jag känt en sådan glädje som när jag nyss
            lade 1997 års ekonomiska vårproposition på riksdagens bord. För
            när annars kan en finansmininister glädjas i sin ämbetsutövning
            än när han kan presentera ett program som sätter in stora resurser,
            som är hederligt intjänade och inte upplånade av utländska bankirer,
            för att skapa nya jobb och bekämpa arbetslösheten, och samtidigt
            befäster allt starkare statsfinanser och värnar ett fast penningvärde?
          </note>
          <note>
            Det är förvisso remarkabelt att vi har nått dithän.
          </note>
          <note>
            Det var inte länge sedan som vi befann oss i en helt annan position.
            Sverige hade för några år sedan
          </note>
          <note>
            OECD-områdets största budgetunderskott. På några år slogs över
            500 000 jobb ut, och den fulla sysselsättningen avlöstes av en
            lika hög som fördärvlig arbetslöshet. Det var skyhöga räntor,
            minskande produktion, ras i investeringarna och den tröstlösa
            synen av fabrikslokaler som stod tomma och förföll. Företag som
            slogs ut - det var illa nog. Människor som slogs ut - det var
            än värre. Ingenting väcker ett mer berättigat ursinne än när människor
            som vill och kan arbeta förvägras att göra detta.
          </note>
          <note>
            Fru talman! Uppgiften att vända denna utveckling har gått före
            allting annat. Det måste ske snabbt, och i en omfattning som få
            trodde var möjlig. Det föll på den socialdemokratiska regeringens
            lott att vid sitt tillträde i oktober 1994 inleda det mödosamma
            saneringsarbetet. Praktiskt taget alla människor har fått bidra
            till budgetsaneringen. Att den har inneburit inte bara nedskurna
            utgifter utan även höjda skatter har förbättrat det fördelningspolitiska
            utfallet. Men ändå har bördorna känts tyngst hos de mest utsatta
            grupperna - hos dem som redan i utgångsläget hade de minsta ekonomiska
            marginalerna.
          </note>
          <note>
            Därför är det glädjande att vi nu kan se resultaten börja komma,
            och det snabbare än vi själva hade räknat med. De offentliga finanserna
            har förbättrats i en takt som saknar internationellt motstycke.
            I år kommer Sverige att med råge klara den nivå på underskottet,
            högst 3 %, som regeringen satt som mål.
          </note>
          <note>
            Nästa år, 1998, är målet ambitiösare. Då skall de offentliga
            finanserna vara i balans.
          </note>
          <note>
            Räntorna har gått ned avsevärt. Sverige är praktiskt taget det
            enda landet där löntagarnas och pensionärernas inkomster inte
            gröps ur av stigande priser.
          </note>
          <note>
            Den starka exportutvecklingen gör att vi kan amortera utlandsskulden.
            De kraftigt ökade investeringarna lägger en stabil grund för stigande
            produktion och inkomster i framtiden.
          </note>
          <note>
            Denna goda utveckling har ännu inte resulterat i en bättre arbetsmarknadssituation.
            Tvärtom var sysselsättningsutvecklingen förra året en besvikelse
            - i
          </note>
          <note>
            Sverige och i hela Europa.
          </note>
          <note>
            Fru talman! Ingenting är viktigare för oss socialdemokrater än
            att med all den kraft och fantasi vi är mäktiga bekämpa arbetslösheten.
            Nu återvinner vi den handlingsfrihet som hade gått förlorad. Sverige
            är i dag ett av de få länder som kan sätta in mer resurser för
            att öka sysselsättningen utan att äventyra de allt starkare offentliga
            finanserna. Målet att underskottet skall vara borta 1998 skall
            vi infria.
          </note>
          <note>
            Den positiva utvecklingen av de offentliga finanserna skapar
            ett utrymme utöver detta som regeringen vill använda för att genomföra
            ett fempunktsprogram för arbete och utbildning. Delar av det programmet
            skall vi börja genomföra redan i år.
          </note>
          <note>
            Den första punkten gäller vården, omsorgen och skolan. Detta
            är omistliga delar av välfärden - de verksamheter som alla människor
            värdesätter. Regeringen tillför 4 miljarder kronor redan i år,
            och totalt 8
          </note>
          <note>
            miljarder årligen fr.o.m. 1998. Vi höjer kvaliteten genom att
            temporärt tillämpa den s.k. Kalmarmodellen över hela landet från
            den 1 juli i år. Besluten om hur resurstillskottet av nya pengar
            skall disponeras bör fattas lokalt. Men det är ingen tvekan om
            vad de flesta människor anser: Pengarna skall gå till en bättre
            vård, en bättre omsorg och en bättre skola. På vissa håll kan
            befintliga arbetstillfällen värnas, på andra håll kan nya jobb
            skapas.
          </note>
          <note>
            Den andra punkten gäller utbildningen. Sverige står inför en
            andra utbildningsrevolution. Den högre utbildningen byggs ut ytterligare.
            Den kvalificerade yrkesutbildningen förstärks. Vuxenutbildningen
            inom kunskapslyftet utökas än mer. En ny modern lärlingsutbildning
            införs. Välutbildade människor hävdar sig bättre på arbetsmarknaden
            och gör att Sverige blir mer konkurrenskraftigt. Många orter i
            landet kommer att stimuleras. Det blir nya idéer, nya företag
            och nya arbetstillfällen.
          </note>
          <note>
            Den tredje punkten gäller att utveckla arbetsmarknadspolitiken.
            Genom att vi tillför ökade resurser kan kvaliteten höjas och arbetsmarknadsutbildningen
            hållas uppe. Vi erbjuder äldre arbetslösa en tillfällig avgångsersättning
            under 1997. Dessutom aviserar vi förslag om en s.k. generationsväxling.
            Vi föreslår också regelförändringar för att öka det lokala inflytandet
            och göra det möjligt att använda arbetslöshetsersättningen mer
            flexibelt.
          </note>
          <note>
            Den fjärde punkten gäller att skapa hållbar tillväxt. Det skall
            ske genom omfattande lokala investeringsprogram. Det skall ske
            genom investeringar i ny energiproduktion, effektivare energianvändning,
            ökad forskning och utveckling. Det skall också ske genom ett nationellt
            investeringsprogram för infrastrukturen.
          </note>
          <note>
            Det handlar bl.a. om Botniabanan och Inlandsbanan, men även om
            storstadsprojekt i Stockholm och Göteborg.
          </note>
          <note>
            Den femte punkten gäller att ytterligare förbättra företagsklimatet
            i Sverige. Regeringen föreslår skattesänkningar, framför allt
            för de mindre företagen. Det blir lättnader i ägarbeskattningen
            och i skattereglerna för fåmansbolagen samt en utvidgning av sänkningen
            av arbetsgivaravgifterna för små företag. En viktig insats avser
            sänkt produktionsskatt på vattenkraft, som är särskilt viktig
            för den elintensiva industrin.
          </note>
          <note>
            Mer pengar avsätts också för att stödja kooperativt och kvinnligt
            företagande.
          </note>
          <note>
            För att klara en ökad sysselsättning under de kommande åren måste
            lönebildningen fungera bättre.
          </note>
          <note>
            Detta är ett ansvar främst för arbetsmarknadens parter. Regeringen
            studerar nu de synpunkter som kommit från parterna i syfte att
            reformera lönebildningen. Regeringen kommer inom kort att tillsätta
            en utredning för att arbeta vidare med olika konstruktiva förslag,
            bl.a. för att förstärka medlingsfunktionen.
          </note>
          <note>
            Fru talman! De insatser som jag har nämnt finansieras till en
            mindre del genom höjd tobaksskatt och engångsvisa besparingar.
            Till största delen finansieras de genom ett växande överskott
            i de offentliga finanserna under de kommande åren.
          </note>
          <note>
            Regeringen vill nu precisera det mål om överskott i de offentliga
            finanserna fr.o.m. 1999 som riksdagen tidigare har ställt sig
            bakom. Vårt förslag är att etablera ett överskott om 2 % av BNP
            i genomsnitt över en konjunkturcykel. Det målet skall nås gradvis
            till år
          </note>
          <note>
            2001.
          </note>
          <note>
            Trots att fempunktsprogrammet kostar mera än de
          </note>
          <note>
            10 miljarder kronor som regeringen ursprungligen hade utfäst
            sig att satsa klarar vi de budgetpolitiska målen med balans 1998
            och ett växande överskott därefter. Det uppkommer rent av ett
            ytterligare utrymme från 1999. Det vill vi inte inteckna nu, men
            det ger en möjlighet att överföra pengar från den offentliga till
            den privata sektorn fr.o.m. 1999. Vi vill göra det på ett sätt
            som ökar rättvisan och jämlikheten i
          </note>
          <note>
            Sverige.
          </note>
          <note>
            Fru talman! De föreslagna insatserna ingår i en uppgörelse med
            Centerpartiet. Det finns en majoritet i riksdagen bakom förslagen.
            Än en gång har det gått att på ett förtroendefullt sätt vidareutveckla
            det samarbete mellan Centerpartiet och Socialdemokraterna som
            har betytt så mycket för att sanera statsfinanserna och stärka
            den svenska ekonomin. Jag vill här uttrycka min stora uppskattning
            av de förtjänstfulla insatser som Per-Ola Eriksson har gjort i
            detta sammanhang.
          </note>
          <note>
            De planerade åtgärderna, tillsammans med den konjunkturuppgång
            som blir allt tydligare, leder till att arbetslösheten börjar
            minska redan i år och sysselsättningen stärks. Vi kommer successivt
            att närma oss målet att fram till år 2000 halvera den öppna arbetslösheten.
          </note>
          <note>
            Sverige står väl rustat att möta de närmaste åren med ökad framtidstro
            och tillförsikt. Vi är på väg mot högre tillväxt, förbättrad sysselsättning
            och höjd välfärd.
          </note>
          <note>
            Fru talman! Det ljusnar för Sverige.
          </note>
          <note>
            (Applåder)
          </note>
          <note type="speaker">
            Anf. 3 BO LUNDGREN (m):
          </note>
          <note>
            Fru talman! Dagens vårproposition visar att den socialdemokratiska
            regeringen är en avvecklingsministär. Efter förslaget om en förtida
            avveckling av kärnkraften kommer nu förslag om en förtida avveckling
            av arbetskraft - allt i syfte att dölja det monumentala misslyckandet
            när det gäller arbetslösheten. Priset, urholkat välstånd, kommer
            medborgarna att få betala.
          </note>
          <note>
            Den politik som regeringen i vårpropositionen kallar Europas
            mest offensiva sysselsättningsstrategi går ut på att vi svenskar
            skall arbeta mindre i stället för att arbeta mer. Arbetslinjen,
            som hittills haft bred uppslutning i Sverige, överges till förmån
            för avvecklingslinjen.
          </note>
          <note>
            Politiken bygger enligt vårpropositionen på att vi skall efterfråga
            mer fritid, att sjukfrånvaron inte längre skall minska, att produktiviteten
            i svensk ekonomi inte längre skall öka så starkt och, för att
            citera propositionen själv, att såväl generationsväxlingen som
            möjligheterna till tillfällig avgångsersättning och expansionen
            av utbildningen förväntas hålla tillbaka arbetskraftsutbudet.
          </note>
          <note>
            Färre i arbete i stället för fler i arbete är avvecklingsministären
            Perssons linje.
          </note>
          <note>
            Med de förutsättningar som finns i propositionen, som naturligtvis
            kan ifrågasättas, beräknar regeringen att den öppna arbetslösheten
            år 2000 kan uppgå till
          </note>
          <note>
            4,5 % av arbetskraften. Men till det skall man lägga dem som
            finns i åtgärder, och det är ytterligare 4,4 %, och dessutom,
            som redovisas i propositionen, 188 000
          </note>
          <note>
            människor i extraordinära utbildningsinsatser därför att det
            inte finns tillräckligt många jobb. Det är ytterligare 4,4 %.
            Sammantaget är det en arbetslöshet på över 13 % år 2000. Det är
            i stort sett samma arbetslöshet som i dag. Det innebär att ungefär
            600 000
          </note>
          <note>
            människor, då liksom nu, kommer att drabbas av arbetslöshetens
            gissel, många sedan lång tid.
          </note>
          <note>
            Det innebär att kostnaden för oss alla ligger kvar på enorma
            35 000 kr per hushåll i genomsnitt varje år med så hög arbetslöshet
            därför att människor inte får producera någonting och därför att
            de måste ha stöd för att klara sin ekonomi. Det är alltså 35 000
            kr per svenskt hushåll i genomsnitt för att arbetslösheten inte
            kan pressas tillbaka av regeringen. Det innebär naturligtvis att
            bidragsberoendet inte bara ligger kvar hos dem som är arbetslösa
            utan också hos de många lågoch medelinkomsttagare som betalar
            dryga skatter för att arbetslösheten är så hög och som har liten
            marginal och blir beroende av bidrag.
          </note>
          <note>
            Denna utveckling har vi fått därför att regeringen, med stöd
            av Centerpartiet, vägrar lägga om politiken och skapa de goda
            förutsättningar för företagande och nya jobb som skulle kunna
            ge en annan dynamik, minska arbetslösheten och öka välståndet.
          </note>
          <note>
            Erik Åsbrink tog i debatten upp att lönebildningen måste fungera
            väl och att arbetsmarknaden skall vara flexibel. Men han lägger
            inte fram några sådana förslag. Man inser sedan flera år tillbaka
            att det krävs, men det kommer inga förslag och fler och fler blir
            arbetslösa under längre och längre tid. De kraftiga skatteskärpningarna
            på arbete, företagande och investeringar ligger fast i sina huvuddrag.
            Små randförändringar nedåt görs, men inget mer.
          </note>
          <note>
            Det regeringen föreslår i form av åtgärder för att dra ned arbetskraften
            är inte heller finansierat, trots att skatten nästa år höjs med
            6-7 miljarder kronor. Det gäller framför allt skatten på arbete
            för låg- och medelinkomsttagare. Erik Åsbrink säger att regeringen
            räknar med att kunna ta i anspråk ett budgetöverskott som nästa
            år skall vara nästan 14 miljarder kronor, men det är inte sant.
            I det överskottet räknar han in allas våra pengar till pensionerna,
            den premiereserv på 11 miljarder kronor som för varje år blir
            en skuld till svenska medborgare. Det finns inga 14 miljarder
            att fördela.
          </note>
          <note>
            Man tar inte heller någon hänsyn till de 20 miljarder förtidsavvecklingen
            av Barsebäck kommer att kosta. Till det kommer en slapp utgiftsprövning
            i största allmänhet. Det har gått bättre på inkomstsidan än vad
            man har räknat med, men budgetprocessen förutsatte att man i stället
            skulle ha en rejäl utgiftsprövning. Nu försämrar man budgetmarginalerna
            för åren 1997, 1998 och 1999.
          </note>
          <note>
            Målen man sätter upp för budgetpolitiken är också märkliga. Målet
            för en socialdemokratisk regering, och uppenbarligen också för
            Centerpartiet, är att varje år i framtiden skall hushållen överbeskattas
            med
          </note>
          <note>
            7 000 kr för att få ett permanent överskott som går till det
            offentliga. Hushållen skall inte få det bättre. Det är det offentliga
            som skall klara detta.
          </note>
          <note>
            När det gäller budgetstrategin väljer man att låta det höjda
            partistödet från förra årets budget ligga kvar, men samtidigt
            drar man bort ytterligare pengar för dem som verkligen behöver
            vårt gemensamma stöd. Man minskar bl.a. stödet till tolktjänst
            för döva och dövblinda. Jag har väldigt svårt att förstå sådana
            budgetprioriteringar från regeringens sida.
          </note>
          <note>
            Fru talman! Den 2 maj kommer vi moderater att presentera en annan
            politik. Dess utgångspunkter är att företag och människor skall
            kunna växa, att massarbetslösheten skall kunna elimineras genom
            tillräckligt många nya jobb och inte genom en avveckling av arbetskraft
            och att det skall vara möjligt att leva på sin lön. Stat och kommun
            skall lösa sina kärnuppgifter, sjukvård, äldreomsorg och stöd
            till dem som verkligen behöver stöd på ett bra sätt.
          </note>
          <note>
            Fru talman! Vår politik syftar till att utveckla
          </note>
          <note>
            Sverige, inte till att avveckla jobben.
          </note>
          <note>
            (Applåder)
          </note>
          <note type="speaker">
            Anf. 4 PER-OLA ERIKSSON (c):
          </note>
          <note>
            Fru talman! När den första ekonomisk-politiska överenskommelsen
            mellan Centerpartiet och regeringen presenterades i april 1995
            minns jag att moderaternas talesman sade att samarbetet var för
            smalt och för svagt. I likhet med andra dystra sibyllors tal har
            det nu dementerats.
          </note>
          <note>
            De förslag som nu läggs fram efter överläggningar mellan Centerpartiet
            och regeringen visar att den gemensamt formade politiken är både
            stark och hållfast. För många människor är vardagen alltjämt otrygg.
            Pengarna i den egna plånboken upplevs ofta som för få. Alltför
            många är arbetslösa. Människor känner oro för tryggheten och kvaliteten
            i vården, i barn- och äldreomsorgen. Föräldrar och barn efterlyser
            ofta bättre skolor.
          </note>
          <note>
            Nu har politikens och demokratins möjligheter vidgats. De senaste
            årens uppoffringar har inte varit förgäves. Men nu gäller det
            att sköta ekonomin så att politiken kan tillgodose de behov som
            medborgarna förväntar sig att folkstyret skall tillfredsställa.
          </note>
          <note>
            För några år sedan var var tredje krona i budgeten en lånad krona.
            Sverige har visserligen ännu behov av att omsätta gamla lån. Men
            svenska representanter behöver inte längre, som tidigare, kröka
            rygg inför bankirer och penninghandlare. Sverige har blivit starkare.
          </note>
          <note>
            Nu vänds budgetunderskott till överskott. Handlingsfriheten inför
            framtiden ökar. På så sätt har Centerpartiet och Socialdemokraterna
            rätt att göra anspråk på att vara frihetens partier framför andra
            i denna kammare. Långivarnas förmyndarskap och tvång kan vi undanröja.
            Det var ingen självklarhet för två år sedan. Med stärkta offentliga
            finanser ökar utrymmet för att främja sysselsättning och företagande
            och skapa en hållbar utveckling i hela Sverige. Nu går vi från
            defensivt sparande till offensivt satsande, utan att för den skull
            äventyra saneringsprogrammets genomförande.
          </note>
          <note>
            Centerpartiet har sedan 1991, utan att huka för uppgiften, medverkat
            till att lösa den ekonomiska krisen. Det har varit ett mödosamt
            men nödvändigt arbete. Nu kan för första gången under 1990-talet
            en tydlig vändpunkt noteras, en vändpunkt med rätt innebörd -
            från defensiv till offensiv, från underskott till överskott. Tvärtemot
            olyckskorparnas kraxande våren 1995 har det blivit ordning i statsfinanserna
            snabbare än någon vågat drömma om. Det är bra, och det är en förutsättning
            för att med kraft kunna angripa arbetslösheten.
          </note>
          <note>
            Nu skall politiken inriktas på att skapa varaktiga överskott
            i de offentliga finanserna, så att statsskulden successivt kan
            avvecklas. 1998 är statsbudgeten i balans. Åren därefter skall
            vi ha ett varaktigt överskott. Det långsiktiga målet är ett överskott
            på 2 %.
          </note>
          <note>
            Statsskulden som andel av BNP fortsätter att sjunka.
          </note>
          <note>
            Räntorna sänks till nära hälften. Räntemarginalen till
          </note>
          <note>
            Tyskland är nu bara en tredjedel jämfört med april
          </note>
          <note>
            1995. Inflationen är den lägsta inom OECD-området.
          </note>
          <note>
            Utgiftstaket som andel av BNP sjunker.
          </note>
          <note>
            Det är tack vare samarbete och ansvarstagande som vi har tagit
            upp Sverige på fast mark igen. Det sämsta för Sverige och vårt
            lands befolkning vore en återgång till den förstelnade blockpolitikens
            tid med ideliga återställare, med konfrontation i stället för
            konstruktivt samarbete. Nu finns det utrymme för en offensiv politik,
            för fler jobb och bättre villkor för företagen. Vi kan satsa kraftfullt
            på utbildning och bättre kompetens. Vård, omsorg och skola får
            ökade resurser. Vård, omsorg och skola är viktiga ingredienser
            i vårt välfärdssamhälle. Steg för steg kan vi också pressa tillbaka
            arbetslösheten.
          </note>
          <note>
            I dag finns det anledning att känna optimism och framtidstro
            i större utsträckning än någonsin tidigare under 1990-talet. Men
            det innebär inte att vi kan blåsa faran över. Inflationsbrasan
            får inte tändas igen genom en lönebildning som avviker från omvärldens.
          </note>
          <note>
            Därför är lönebildningen av central och avgörande betydelse för
            att Sverige skall lyckas att långsiktigt klara finanserna och
            för att vi också skall ha en god konkurrenskraft gentemot omvärlden.
            Sänkt matmoms och sjunkande räntor har medfört att löneökningarna
            betyder mervärde när plånboken används. Vi får inte låta den vinsten
            gå till spillo.
          </note>
          <note>
            Sverige behöver fler jobb. Vi behöver framför allt fler jobb
            i den privata sektorn. Därför behövs det fler företag och fler
            företagare. Därför medverkar också
          </note>
          <note>
            Centerpartiet till sänkt skattetryck för småföretagen, de s.k.
            fåmansbolagen. Sänkningarna av arbetsgivaravgiften vidgas nu till
            en lönesumma på 850 000 kr.
          </note>
          <note>
            Det främjar småföretagen, det främjar tjänstesektorn.
          </note>
          <note>
            Högriskskyddet i sjuklöneperioden utvidgas också.
          </note>
          <note>
            Den som vill starta eget företag - och sådana människor behöver
            vi fler av - ges rätt till tjänstledighet under sex månader. Tidigare
            har vi återinfört kvittningsrätten och förbättrat en rad möjligheter
            när det gäller riskkapital för att just främja småföretagen. De
            åtgärder som nu föreslås innebär också att vi främjar nyföretagande
            och småföretag.
          </note>
          <note>
            Direktavdrag skall införas för investeringar i biobaserad energiproduktion
            för att påskynda omställning av energisystemet och också skapa
            sysselsättning. EU:s miljöstöd till jordbruket utnyttjas fullt
            ut, vilket tillför samhällsekonomin 700 miljoner kronor.
          </note>
          <note>
            Lantbrukets roll som framtidsnäring stärks därigenom ytterligare.
            Insatserna för kooperativ och kvinnors företagande stärks genom
            att ytterligare resurser anslås till kooperativt företagande och
            kvinnors företagande.
          </note>
          <note>
            Produktionsskatten på vattenkraft sänks. Vi slår vakt om den
            elintensiva industrins möjligheter. Vi måste skapa en hållbar
            utveckling. När det nya växer fram fasas det miljöskadliga och
            omoderna ut. Det skapar en förnyelsekraft som svenska folket får
            nytta av. Inte mindre än 5,4 miljarder kronor satsas de närmaste
            åren för att stödja lokala investeringsprogram, så att det hållbara
            Sverige kan skapas. Det nya kommer till.
          </note>
          <note>
            Till det skall också läggas niomiljardersprogrammet för omställning
            av energisystemet, dessutom också ytterligare satsningar när det
            gäller infrastrukturinvesteringar i olika delar av vårt land.
          </note>
          <note>
            Sverige skall bli en ledande kunskapsnation. Kunskapslyftet skall
            nå hela folket. Det skall ske i hela landet, och det skall ske
            under hela livet. Därför förstärks satsningen på utbildning och
            kompetensutveckling. Satsningen på vuxenutbildning stärks till
            att omfatta 40 000 platser. Den decentraliserade utbyggnaden av
            högskolorna fördubblas från 30 000 till
          </note>
          <note>
            60 000 nya platser. Den kvalificerade yrkesutbildningen tillförs
            också ytterligare platser - 1 500 nya platser i år och ytterligare
            2 800 platser 1998. Centerpartiets mångåriga krav på lärlingsutbildning
            blir verklighet. Pilotförsök inleds redan hösten 1997.
          </note>
          <note>
            Vi skall värna sjukvården. Vi skall värna omsorgen. Vi skall
            slå vakt om skolan, som tillförs ökade resurser. Oron för kvaliteten
            och jobben möts genom att ytterligare 8 miljarder kronor satsas
            fr.o.m. 1998
          </note>
          <note>
            och 4 miljarder kronor innevarande år. Det är i allra högsta
            grad god Centerpolitik att värna vården av de sjuka, att ha en
            bra äldreomsorg och en bra skola för de unga.
          </note>
          <note>
            Till tryggheten hör också ett rättsväsende som fungerar tillfredsställande.
            200 miljoner kronor tillförs nu området, för bl.a. tillskott till
            polisen. Det kommer att ske en förändring när det gäller de privata
            pensionsförsäkringarnas ställning vid inkomstberäkning av efterlevandepension.
          </note>
          <note>
            Nyckelord är också effektivare och decentraliserad arbetsmarknadspolitik.
            Ett system med generationsväxling skall genomföras. Unga arbetslösas
            inträde på arbetsmarknaden skall underlättas. De arbetsmarknadspolitiska
            åtgärderna skall handla mer om kvalitet än kvantitet.
          </note>
          <note>
            Fru talman! Sammantaget kommer de åtgärder som nu föreslås att
            kraftigt förbättra förutsättningarna för vårt land och för möjligheterna
            till fler jobb. För varje arbetslös som kan få arbete gör vi en
            mänsklig besparing av betydande värde. Nu skapas ett starkare
          </note>
          <note>
            Sverige. Vårt land står inför nya möjligheter.
          </note>
          <note>
            (Applåder)
          </note>
          <note type="speaker">
            Anf. 5 LARS LEIJONBORG (fp):
          </note>
          <note>
            Fru talman! Det har sagts att den här vårbudgeten är regeringens
            sista chans. Socialdemokrater har själva sagt det. Det är med
            vårbudgeten vi skall vända opinionen. Bedömare av svensk ekonomi
            har också sagt det. Skall någonting ske med massarbetslösheten
            den här mandatperioden är det nu förslagen allra senast måste
            komma.
          </note>
          <note>
            Nu har vi facit i hand. Ni tog inte chansen. Vårbudgeten är de
            missade möjligheternas dokument.
          </note>
          <note>
            Om de som talade om sista chansen hade rätt är saken klar: Socialdemokraterna
            gör en brakförlust i valet i september 1998, och massarbetslösheten
            består.
          </note>
          <note>
            Det är bra att kommuner och landsting får mer pengar så att uppsägningarna
            där minskar. Ni lovade i valet 1994 att de skulle upphöra, så
            det är hög tid att ni uppfyller det löftet. Jag tror att det behövs
            ytterligare insatser för att våra äldre skall få en värdig vård
            och för att de människor som lider i vårdköerna skall få en snabbare
            behandling. De 8 miljarderna är ett viktigt steg på vägen.
          </note>
          <note>
            Men det är inte bra - utan ofattbart - att ni nästan inte gör
            någonting för att få fart på de nya jobben. Av de 16 miljarder
            ni anser att ni kan disponera för insatser för jobben går en enda
            till rimligare skattevillkor för företagare, trots att ni själva
            säger att det är där de många nya jobben skall komma. Resten är
            ökade offentliga utgifter. Socialdemokraterna är på väg att göra
            sitt klassiska misstag: att tro att man kan expandera den offentliga
            sektorn utan att företagssektorn växer samtidigt. Det enda nya
            är att motorvägar i storstäderna numera blivit en del av det ekologiska
            samhället.
          </note>
          <note>
            Betänk följande statistik som har kommit de senaste dagarna.
            Sverige har nu högre arbetslöshet än
          </note>
          <note>
            EU:s genomsnitt. Vi är ett av de få EU-länder där arbetslösheten
            ökar. Vi hade 1996 den näst lägsta tillväxten av alla EU-länder.
            Det är 40 000 fler som är arbetslösa nu än för ett år sedan.
          </note>
          <note>
            Det var några fakta. Låt oss nu ta fantasin till hjälp för att
            förstå.
          </note>
          <note>
            Tänk er att de över 700 000 arbetslösa bestämde sig för att en
            dag samfällt protestera mot regeringens politik genom att bilda
            en mänsklig kedja. Vi vet att många av dem är i psykiskt och fysiskt
            dålig kondition, så låt säga att 50 000-100 000 inte orkade vara
            med. Men om resten mötte upp skulle arrangörerna kunna forma en
            kedja som sträckte sig från Erik Åsbrinks finansdepartement i
            Stockholm ända till Göran
          </note>
          <note>
            Perssons bostad i Malmö. Tänk er detta: att åka från
          </note>
          <note>
            Stockholm till Malmö, mil efter mil, timme efter timme, och hela
            tiden vid vägkanten se arbetslösa människor, hand i hand, med
            en meters lucka. Tänk er detta.
          </note>
          <note>
            Södertälje, Nyköping, Norrköping. Mil efter mil av individer
            som vill arbeta men inte får arbeta. Linköping, Mjölby, Jönköping.
            Mil efter mil av kreativa, duktiga människor. Värnamo, Ljungby,
            Markaryd.
          </note>
          <note>
            Mil efter mil av det bästa Sverige har: våra människor. Helsingborg,
            Landskrona och ända in i Malmö centrum. Så lång skulle kedjan
            bli.
          </note>
          <note>
            Skulle prioriteringarna i vårbudgeten bli desamma efter en sådan
            upplevelse? Jag tvivlar på det!
          </note>
          <note>
            Också era egna har ju förstått vad som behövs. LO
          </note>
          <note>
            och partiet i Göteborg skrev för någon vecka sedan till er om
            ett förslag: Sänk skatten för småföretagare;
          </note>
          <note>
            det är enda chansen! Jag såg också en tidningsintervju med ordföranden
            i ert partidistrikt i Östergötland, som kallade de förslag ni
            har för stolpskott utan verklighetsförankring. Kommunalrådet i
            Norrköping, som nu sitter med Ericssons neddragningar, säger i
            samma intervju: "Det är oerhört viktigt att vårpropositionen inte
            bara handlar om arbetsmarknadspolitik. Hittills har vi över huvud
            taget inte haft någon offensiv näringspolitik."
          </note>
          <note>
            Men han och alla andra får vänta förgäves. Ingenting sker med
            sjuklöneperioden. Ingenting sker med de orimliga momsreglerna.
            Ingenting - nästan - sker med arbetsgivaravgifterna. Den lilla
            sänkning ni gör är bara att ta tillbaka en liten, liten del av
            den höjning ni genomförde i början av mandatperioden. Ingenting
            sker med arbetsrätten. Nästan ingenting sker med dubbelbeskattningen
            av investeringar.
          </note>
          <note>
            Ingenting sker med lönebildningen. Den skulle ju vara löst den
            1 april, men det visar sig nu vara ett aprilskämt. Nu skall en
            ny utredning tillsättas. Vilken i ordningen? Man häpnar.
          </note>
          <note>
            Ingenting sker med tjänstesektorn. Om Dan Anderssons viktiga
            utredning om hushållssektorn får vi bara veta att den remissbehandlas.
          </note>
          <note>
            Ni justerar beskattningen av s.k. fåmansbolag. Det är utmärkt,
            men tyvärr en mycket liten droppe i ett mycket stort hav.
          </note>
          <note>
            Det här är min huvudinvändning: Var är tillväxtåtgärderna? Vi
            kan väl inte pensionera oss ur krisen?
          </note>
          <note>
            Jag åker omkring i Sverige och säger att vi inte behöver fler
            skatter utan fler skattebetalare. Det är så vi får resurser till
            vård och skola. Då nickar människor instämmande. Men er politik
            går ut på att få ännu färre skattebetalare än vi redan har i massarbetslöshetens
            Sverige. Äldre i arbetslivet skall få känna att de är oönskade
            därför att de tar upp en plats som en yngre skulle ha. I tabellerna
            ser man tydligt hur de resultat i fråga om minskad arbetslöshet
            som ni tillskriver er helt enkelt beror på att färre skall bry
            sig om att söka arbete. Kampen mot arbetslösheten har blivit en
            kamp mot arbetskraften.
          </note>
          <note>
            En nyckelfråga är då naturligtvis: Hur trovärdig är den siffra
            ni anger i en tabell om 4,5 % öppen arbetslöshet år 2000? Svaret
            är: tyvärr inte särskilt trovärdig.
          </note>
          <note>
            För så här är det: Nu är det 1997, och nu är arbetslösheten drygt
            2 % högre än vad ni spådde för två år sedan. Det motsvarar nästan
            100 000 människor. Nu påstår ni att arbetslösheten om drygt två
            år skall vara
          </note>
          <note>
            2 % lägre än vad Konjunkturinstitutet förutspår. Slutsatsen av
            den prognos Svante Öberg, som då var statssekreterare i finansen,
            skrev in i vårpropositionen för två år sedan är väl inte att den
            killen brukar ligga
          </note>
          <note>
            2 % för högt. Nu är han chef för Konjunkturinstitutet, men det
            är just det ni säger. Skulle det inträffa att
          </note>
          <note>
            Svante Öberg den här gången har rätt faller inte bara ert arbetslöshetsmål
            utan också målet om budgetöverskottet.
          </note>
          <note>
            Det är naturligtvis positivt att statsfinanserna är på väg att
            komma i balans. Att vi skulle beta av budgetunderskottet när den
            akuta konjunkturkrisen var över var nödvändigt, och så skulle
            naturligtvis ha skett också med en borgerlig regering. Förbättringen
            är påtaglig. Men för att ni också skall kunna visa upp det där
            åtråvärda överskottet, som ni tror att ni behöver för att vinna
            valet 1998, har ni tagit till en metod som jag tycker är tveksam.
            Som Bo Lundgren påpekade bokför ni mina, Erik Åsbrinks och alla
            andras individuella pensionsinbetalningar under 1998 - dessa äger
            vi ju själva individuellt, och vi kan få veta på kronan när hur
            mycket vi har att fordra av staten - som löpande statsinkomster.
            Så gjordes inte i Konjunkturinstitutets novemberrapport, men det
            hade ändrats till marsrapporten. Regeringen har samma bokföring.
          </note>
          <note>
            Nu råkar det vara så att inbetalningarna är så stora att de nästan
            motsvarar det budgetöverskott som ni anser uppstår i 1998 års
            budget. Erik Åsbrink yttrade sig om det här i en TV-kommentar
            i lördags kväll - i polemik mot mig - och gav då intrycket att
            det jag hade sagt på något sätt var fel. Därför skulle jag uppskatta
            om finansministern kan bekräfta att det jag har sagt är rätt.
            Det står uttryckligen i propositionen, men alla har ju inte tillgång
            till den. Har jag rätt eller fel när jag säger att premiereserverna
            inräknas på budgetens inkomstsida 1998?
          </note>
          <note>
            I försök att vinna poäng på denna vårbudget har en socialdemokrat
            kallat den för en vårdbudget. Med tanke på att ni lägger beslag
            på pensionsspararnas pengar och sätter sprätt på dem tycker jag
            att solochvårbudget ligger närmare till hands.
          </note>
          <note>
            Om regeringen hade varit handlingskraftig hade den kunnat omprioritera
            inom de drygt 700 miljarder som redan finns innan det eventuella
            budgetöverskottet uppstår. Det går t.ex. att skära i företagssubventioner
            och få loss pengar till angelägnare ändamål. Men ni fortsätter
            att öka subventionerna. Nu blir det ännu mer pengar till jordbrukssubventioner
            och miljarder till Sydkraft genom en vettlös energipolitik. Där
            finns pengar att ta till vården.
          </note>
          <note>
            Några få omprioriteringar orkar faktiskt regeringen med. Bo Lundgren
            var inne på en. En annan och näraliggande är att man gör ytterligare
            nedskärningar och försämringar i handikappreformen. Jag tycker
            att det är fullkomligt häpnadsväckande att regeringen i en situation
            då den skryter med budgetöverskott går vidare med en besparing
            riktad mot några av de mest utsatta i vårt samhälle.
          </note>
          <note>
            Fru talman! Göran Persson har sagt att särskilt vi i
          </note>
          <note>
            Folkpartiet skulle vrida oss som maskar när vi sett den fina
            vårbudget med dess satsning på vården som skulle presenteras.
          </note>
          <note>
            Om jag vrider mig efter att ha läst detta aktstycke är det i
            förtvivlan över att inte mer händer för att det här landet skall
            lyfta. Ni hade chansen i vårbudgeten, men ni tog den inte.
          </note>
          <note>
            (Applåder)
          </note>
          <note type="speaker">
            Anf. 6 JOHAN LÖNNROTH (v):
          </note>
          <note>
            Fru talman! Jag vill i första hand vända mig till er som lyssnar
            eller tittar på denna debatt och som vill ha ett arbete men som
            inte kan få det och säga: Bli inte bittra. Var inte tysta. Bli
            förbannade. Gör politik av era erfarenheter.
          </note>
          <note>
            Sverige är i dag rikare än någonsin förut i historien. Men pengarna
            är orimligt fel fördelade. Kräv att makten och rikedomen fördelas
            om så att hela folket kommer i arbete. 1990 var 600 000 fler i
            reguljärt arbete jämfört med i dag. Det är möjligt att komma tillbaka
            till den nivån och överträffa den. Gå ut första maj och skriv
            på plakaten: Jobbet åter till 1990 års nivå absolut senast år
            2002!
          </note>
          <note>
            Jag kan också förstå er om ni tänker: Den här debatten rör inte
            mig, den är för abstrakt.
          </note>
          <note>
            Ni har nyss hört en finansminister som har sagt många bra saker.
            Det som han sade är till stora delar sådant som vi vänsterpartister
            har sagt i flera år och som han då kallade för populism och överbudspolitik.
          </note>
          <note>
            Ni har också hört en gnällig högeropposition utan alternativ
            och vars politik skulle ha lett till ännu större klassklyftor.
            Men finansministern måste bli mer konkret. Hur är det, Erik Åsbrink?
            Har vi råd att arbeta, vilket hans föregångare Ernst Wigforss
            en gång frågade, eller är kraven på låg inflation och överskott
            i statsbudgeten hinder för att vi skall kunna återvända till den
            fulla sysselsättningen?
          </note>
          <note>
            Vi i Vänsterpartiet säger att det är tvärtom. Med full sysselsättning
            blir statsfinanserna ännu starkare.
          </note>
          <note>
            Men ett helt folk i arbete kan inte åstadkommas av sig självt.
            Det krävs tre kraftfulla förändringar av det ekonomiska systemet.
          </note>
          <note>
            För det första måste arbetstiderna fördelas jämnare inom ramen
            för en totalt växande mängd arbete.
          </note>
          <note>
            Under fyra år har antalet arbetade timmar ökat så mycket att
            om det hade tagits ut genom fler människor i arbete i stället
            för genom ökad genomsnittlig arbetstid hade en kvarts miljon fler
            människor varit i arbete i dag.
          </note>
          <note>
            Det är bra att också statsministern nu har sagt att något skall
            göras i arbetstidsfrågan. Men regeringen måste komma med något
            konkret. I Växjö och på många andra ställen har man tagit saken
            i egna händer. Men det behövs stöd från oss i form av bidrag till
            försöksverksamhet med sextimmarsdagen och lagstiftning om kortare
            normalarbetstid.
          </note>
          <note>
            För det andra måste Sverige få en ny och kraftfull näringspolitik
            som flyttar resurser från lata kapitalister till flitiga företagare
            och som sätter de nya produktiva krafterna i hela samhällets tjänst.
          </note>
          <note>
            Överenskommelsen mellan Socialdemokraterna,
          </note>
          <note>
            Centern och Vänsterpartiet om att stänga Barsebäck och inleda
            energiomställningen är en första start på den mycket större uppgiften
            att omvandla Sveriges ekonomi så att den anpassas till det ekologiska
            kretsloppet.
          </note>
          <note>
            De satsningar som görs i vårbudgeten på Agenda 21 i kommunerna
            ser vi som en fortsättning på den miljöfond som regeringen gjorde
            upp med oss om hösten 1994. Men det behövs mycket mer.
          </note>
          <note>
            För det tredje krävs ett kunskapslyft i hela utbildningssystemet.
            Allra viktigast är grundskolan, vuxenutbildningen och folkbildningen.
            Jämförelser mellan olika länder visar att den grundläggande utbildningens
            nivå är det långsiktigt viktigaste för ett lands ekonomiska framgångar.
          </note>
          <note>
            Kortsiktigt lägger regeringen fram ett fempunktsprogram för att
            minska arbetslösheten fram till sekelskiftet. Till stora delar
            stämmer detta program och kostar ungefär lika mycket som det program
            som vi lade fram för ett år sedan. Jag skall ge ett exempel.
          </note>
          <note>
            När vi sade att skola, vård och omsorg borde ha 5
          </note>
          <note>
            miljarder mer i år, alltså 1997, sade man att det var omöjligt.
            Nu skjuter regeringen till 4 miljarder i år. Är det denna miljard
            som skiljer överbudspolitik från realism?
          </note>
          <note>
            Vi gjorde också en mer realistisk budgetprognos än regeringen
            för ett år sedan. Om man hade antagit våra förslag då hade flera
            tiotusental människor varit i arbete i dag. Det är de som har
            anledning att beklaga att vi inte fick igenom våra förslag då.
            Själva säger vi bara: Bättre sent än aldrig.
          </note>
          <note>
            Vi har också stark kritik att rikta mot några av regeringens
            förslag. Den gäller att regeringen tar pengar från de arbetslösa
            som är utanför a-kassan och lägger en del av dem i en påse som
            skall disponeras för olika projekt som skall omvandla a-kassepengar
            till olika arbetsmarknadspolitiska åtgärder.
          </note>
          <note>
            Jag har varit mycket ute i olika kommuner där man i och för sig
            är positiv till att få omvandla passivt arbetslöshetsstöd till
            lön för arbete. Men jag har också hört många som säger att de
            är trötta på alla dessa projekt. De vill ha mer resurser till
            ordinarie arbeten, och de vill veta hur mycket pengar de har på
            längre sikt. Vi är därför inte beredda att ge regeringen det öppna
            mandat som den begär när det gäller dessa pengar.
          </note>
          <note>
            Den största svagheten med regeringspolitiken nu och tidigare
            är fördelningspolitiken. En kraftfull metod att få fram mer arbete
            är att omfördela från dem som lägger pengar på hög eller som spekulerar
            med dem till dem som använder dem till investering och efterfrågan.
          </note>
          <note>
            Enligt regeringens egen fördelningsanalys har den övre medelklassen
            fått avstå en mindre procentandel av sin disponibla inkomst än
            de lågavlönade LO-
          </note>
          <note>
            grupperna genom den hittillsvarande budgetsaneringen. Och kvinnor
            har fått avstå procentuellt sett mer än män. Kom inte och säg
            att det inte hade gått att fördela bördorna på ett annat sätt!
          </note>
          <note>
            Nu måste vi få en kraftfull röd skatteväxling, sänkta skatter
            på låginkomsttagare och flitiga företagare och högre skatter på
            lata kapitalister.
          </note>
          <note>
            De som har allra störst behov av ökad köpkraft är människor för
            vilka det inte räcker med att ändra på skattesystemet. Bostadsbidragen
            måste höjas rejält.
          </note>
          <note>
            Regeringens föreslagna återställare är helt otillräcklig.
          </note>
          <note>
            Låginkomstpensionärerna måste också få höjda bostadsbidrag. Konstruktionen
            för sjuklöneperioden måste lindras för småföretag på det sätt
            som Vänsterpartiet har föreslagit. Den orimliga besparingen på
            änkepensionerna bör rivas upp. Vi måste garantera nivån på anslagen
            till de personliga assistenterna för handikappade.
          </note>
          <note>
            Också internationellt är fördelningspolitiken orättvis. Vi pumpar
            i dag in ungefär lika mycket i jordbruksstöd i EU:s orimliga system
            som vi ger i bistånd till jordens fattigaste länder. När, Erik
            Åsbrink, skall vi uppnå enprocentsmålet?
          </note>
          <note>
            Vi är överens med regeringen om att det är bra om parterna på
            arbetsmarknaden tar ansvar för lönebildningen. Den nuvarande uppdelningen
            av ekonomin med extremt lönsamma exportföretag och hemmamarknadsföretag
            och kommuner med finansiella problem försvårar för en solidarisk
            lönepolitik. Men de rika företag som i dag gör rekordutdelningar
            till sina aktieägare tar inget som helst ansvar. Det är orimligt
            att kräva av lågavlönade att de skall ta ett ansvar om man inte
            begär något ansvarstagande från de direktörer och aktieägare som
            i dag beviljar sig själva rekordlöner och rekordutdelningar.
          </note>
          <note>
            Vi har länge föreslagit en framtidsfond där de vinstrika företagen
            får avsätta pengar till att höja kunskapsnivån för de anställda
            efter överenskommelser med facket.
          </note>
          <note>
            Ericssons agerande i Norrköping har satt demokratins problem
            i blixtbelysning. De stora kapitalägarna kräver att samhället
            skall ta ansvar för all den grundläggande servicen - skolan, vården
            och kommunikationerna. Och sedan när det passar anser man sig
            ha rätt att flytta produktionen till de platser där man kan göra
            större vinster.
          </note>
          <note>
            Erik Åsbrink talade här om att vi inte skall bli beroende av
            utländska bankirer. Per-Ola Eriksson sade något liknande. Men
            statsministern har ju tidigare, som motivering till budgetsaneringen,
            sagt att han inte vill att Sverige skall bli beroende av flinande
            25-
          </note>
          <note>
            åringar på Wall Street.
          </note>
          <note>
            För ett tag sedan satt en leende 41-åring i morgon-
          </note>
          <note>
            TV och sade att marknaden alltid har rätt. Det är vi som är marknaden,
            sade han. Han sade också: Det behövs fler familjer av vår typ
            för att skapa stabilitet i
          </note>
          <note>
            Sverige. Han som sade detta har makten över många av de stora
            företag som valde att låta exportinkomsterna ligga kvar på utlandskonton
            när statsministern hade fräckheten att säga att nu skulle det
            åter föras socialdemokratisk politik.
          </note>
          <note>
            Jag vill fråga Erik Åsbrink, inte i egenskap av finansminister
            utan i egenskap av socialdemokratisk politiker: Är det bra att
            en leende 41-åring har så mycket ärvd makt i Sverige?
          </note>
          <note>
            T.o.m. storföretagarnas eget husorgan Dagens Industri har i dag
            en ledare där man varnar för maktkoncentrationen i näringslivet
            och påminner om 70-
          </note>
          <note>
            talets löntagarfondsdebatt. Man säger att denna maktkoncentration
            kan tvinga fram en ny löntagarfondsdebatt.
          </note>
          <note>
            Regeringen vill fortsätta att sälja ut statliga företag för att
            anpassa Sverige till EMU:s krav. I finansplanen talas det om att
            föra över pengar från det offentliga till det privata. Innebär
            inte detta, Erik Åsbrink, en risk för ytterligare maktkoncentration
            till de stora kapitalägarna? De här stora företagen investerar
            ju inte i dag i framtiden, utan de lägger pengarna på hög och
            spekulerar. Det måste nu bli ett slut på undfallenheten. Det är
            nu dags för arbetarrörelsen nationellt och internationellt att
            på allvar diskutera hur demokratin skall stärkas på kapitalmarknadens
            bekostnad.
          </note>
          <note>
            (Applåder)
          </note>
          <note>
            I detta anförande instämde Ulla Hoffmann (v).
          </note>
          <note type="speaker">
            Anf. 7 ROY OTTOSSON (mp):
          </note>
          <note>
            Fru talman! Det är med största intresse som vi i
          </note>
          <note>
            Miljöpartiet de gröna tar del av regeringens ekonomiska vårproposition.
            Det är ju sista chansen för regeringen att lägga fram en ny politik,
            som i tid inför valet nästa år kan medföra en minskad arbetslöshet,
            en större social rättvisa, en miljöanpassning värd namnet och
            en bättre och mera hållbar ekonomisk utveckling. Skall regeringen
            ta till sig kritiken? Skall regeringen inse att det krävs mera
            långsiktiga, varaktiga och mera grundläggande förändringar? Skall
            socialdemokratin lyckas bryta sig ur förlegade föreställningar
            och inleda en verklig förnyelse av svensk politik?
          </note>
          <note>
            Efter att ha lyssnat på debatten och ha tittat igenom regeringens
            förslag måste jag, tyvärr, säga att kräftgången för regeringen
            Göran Persson och stödpartiet Centern fortsätter även när det
            gäller den ekonomiska politiken, alltså inte bara när det gäller
            opinionen. Det handlar väldigt mycket om en lappa-ochlaga-politik
            utan någon helhetssyn eller något sammanhållande ideologiskt kitt.
            Det handlar om de yviga gesternas politik, som mer avser att dölja
            problem än att varaktigt lösa dem. Det handlar om en motsägelsefull
            politik med inslag av kreativ bokföring, t.ex. detta med premiereserven
            - i bästa EU-anda uppenbarligen avsedd för att tillgodose opinioner,
            men utan kraft och trovärdighet.
          </note>
          <note>
            Fru talman! Låt mig ta några exempel.
          </note>
          <note>
            För det första erkänner regeringen, låt vara under galgen, att
            tillväxten inte ger nämnvärt många nya jobb. Därifrån och fram
            till insikten om att arbetstiden måste förkortas för att arbetslösheten
            skall minskas är sträckan inte lång. Ändå har regeringen gått
            vilse och kommer nu med förslag som går ut på att människor över
            60 år helt skall sluta arbeta - som om de litet äldre skulle vara
            mindre värda eller behöva mera fritid, som om de mest erfarna
            inte skulle behövas i arbetslivet, som om småbarnsföräldrar, som
            i dag jobbar hårt och som halvt sliter ihjäl sig och inte hinner
            med barnen, inte skulle behöva förkortad arbetstid och som om
            det vore en naturlag att arbeta just
          </note>
          <note>
            40 timmar per vecka eller ingenting alls.
          </note>
          <note>
            Naturligtvis vore det mycket bättre om Miljöpartiets förslag
            om att sänka arbetstiden för alla i stället genomfördes. Då skulle
            200 000 nya jobb tillskapas fram till sekelskiftet. Det skulle
            bekostas av en ökad produktivitet och minskade kostnader för arbetslösheten
            och genom att tillväxten tas ut i lägre arbetstid för alla i stället
            för i högre lön till dem som redan har jobb.
          </note>
          <note>
            Med Miljöpartiets förslag om sänkt normalarbetstid till 35 timmar
            per vecka skulle samtidigt beskattningen av arbete minskas med
            20 miljarder, i första hand genom sänkta egenavgifter och genom
            lägre inkomstskatt för heltidsarbetande låginkomsttagare.
          </note>
          <note>
            Det skulle innebära att de lågavlönade fick mera än de högavlönade.
            Det skulle bli en mera rättvis fördelning. Detta innebär också
            att kostnaden för arbete långsiktigt sänks. Därmed blir det fler
            jobb i framtiden. Dagens höga, och ökande, skatter på arbete tvingar
            fram en ökad arbetslöshet.
          </note>
          <note>
            Således ger ni i regeringen i och för sig oss i Miljöpartiet
            rätt när vi säger att arbetstiden ändå på något sätt måste justeras
            ned för att arbetslösheten varaktigt skall kunna minskas. Men
            ni gör det på ett bakvänt sätt, nämligen genom att tvinga en del
            av befolkningen att jobba stenhårt och betala skyhöga skatter
            för att den andra delen av befolkningen inte alls skall jobba.
          </note>
          <note>
            I stället för att föreslå kortare arbetstid för alla, så att
            fler kan orka arbeta vidare fram till pensionsdagen, sitter ni
            fast i föreställningen att 40 timmars arbetsvecka är en obönhörlig
            naturlag. Ni har inte ens vågat er på att föreslå ett friår, dvs.
            att vi som har jobb skall kunna ta ledigt i ett år för studier
            med a-kassa under förutsättning att någon arbetslös får jobbet
            under tiden.
          </note>
          <note>
            Och inte nog med det! Regeringen tänker sig att efter valet 1998
            inträffar en förhållandevis blygsam ekonomisk tillväxt som ger
            fler jobb än den höga tillväxt gett som vi har haft under senare
            år. Därför kommer arbetslösheten enligt regeringen att minska
            snabbt. 150 000 nya jobb kommer enligt regeringen att skapas genom
            denna begränsade tillväxt. Men att sambandet mellan tillväxt och
            arbete skulle förändras just på det viset är naturligtvis en osedvanligt
            fager förhoppning. Det framstår, i jämförelse med andra prognoser
            och analyser från t.ex. Konjunkturinstitutet, som rosenröda drömmar
            från ett politiskt pressat
          </note>
          <note>
            Rosenbad - en verklighetsflykt bekvämt förlagd till nästa mandatperiod.
            Trots denna uppenbart orealistiska bedömning hamnar regeringen
            på 4,5 % öppen arbetslöshet år 2000. Att drömmakarna på Rosenbad
            ändå valt en siffra på över 4 % är måhända ett tecken på en förträngd
            insikt om att detta är orealistiskt, men det är den politiken.
          </note>
          <note>
            Fru talman! För det andra erkänner regeringen, återigen under
            galgen, att miljösatsningar och miljöanpassning är ekonomiskt
            bra. Framför allt är detta helt nödvändigt för att få en hållbar
            ekonomi i framtiden. I ord låter det, Erik Åsbrink, nästan som
            om ni var miljöpartister. Det räcker dock inte med ord, utan det
            krävs också en konkret och trovärdig politik som gör det lätt
            och lönsamt att vara miljövänlig och energisnål. De förslag som
            regeringen nu lägger fram ändrar dess värre inte på det faktum
            att det i dag är lönsamt och lätt att förstöra miljön och utarma
            naturkapitalet. Regeringens ekonomiska politik på miljöområdet
            är splittrad och motsägelsefull och riskerar därför att bidra
            till en ökad miljöförstöring och till utarmning.
          </note>
          <note>
            Å ena sidan genomförs drastiska besparingar på
          </note>
          <note>
            Naturvårdsverket och länsstyrelsernas naturvårdsenheter osv,
            vilket naturligtvis slår sönder en stor del av det ordinarie och
            grundläggande miljöarbetet i landet.
          </note>
          <note>
            Å andra sidan pytsas nya bidrag ut för diverse miljöprojekt,
            vilket ytligt sett kan verka vara bra. Det här är något av en
            medieanpassad miljöpolitik, skulle jag vilja säga. Resultatet
            är ju att det blir en lukrativ marknad för projekt och konsulter,
            samtidigt som det grundläggande miljöarbetet och kompetensen får
            ta stryk. Regeringen ägnar sig åt en bidragspolitik som är sådan
            att det saknas förutsättningar att uppnå bestående och verkningsfulla
            förbättringar för miljön.
          </note>
          <note>
            Miljöanpassningen av samhället kräver en långsiktighet och en
            genomtänkt politik. Regeringen står snarare för en ökad kortsiktighet
            och tilltagande inkonsekvenser.
          </note>
          <note>
            Det vore naturligtvis mycket bättre om Miljöpartiets förslag
            om skatteväxling, till förmån för miljön, genomfördes. Genom att
            sänka skatterna på arbete och i stället lägga skatterna på energianvändning
            och utsläpp blir det både lönsamt och lätt att minska miljöproblemen
            och miljökostnaderna. En sådan skattereform är en nödvändig grundförutsättning
            för att miljöarbetet på sikt verkligen skall lyckas. På en del
            håll i regeringens skrivningar verkar man ha insett detta, men
            förslagen lyser med sin frånvaro. Det är t.o.m. så att en del
            förslag försämrar miljön. Bland regeringens miljösatsningar återfinns
            mer pengar till vägbyggen som försämrar miljön, t.ex. motorvägar
            runt Stockholm, mindre skatt på miljöstörande och energislösande
            industri och ökande bidrag till jordbruk, men inte höjda avgifter
            på kemikalier och konstgödning för att finansiera detta, vilket
            naturligtvis vore det rimliga. Uppenbarligen är inte samarbetet
            med Centern någon framgång för miljön.
          </note>
          <note>
            För det tredje erkänner regeringen, under galgen, att den statliga
            besparings- och skattehöjarpolitiken har slagit hårt mot välfärdens
            kärna ute i kommuner och landsting; mot vården, omsorgen och skolan.
            Nu hörsammas Miljöpartiets krav på att pengar måste skickas tillbaka,
            och det är på tiden! Men samtidigt fortsätter regeringen att höja
            egenavgifterna, vilket innebär att en betydande del av pengarna
            tas tillbaka från kommunerna. Det hade varit bättre om egenavgifterna
            i stället sänktes. Då skulle kommuner och landsting få större
            egna skatteintäkter, och dessutom skulle det ge mer till låginkomsttagarna.
          </note>
          <note>
            För det fjärde erkänner regeringen, under galgen, att företagen
            måste få bättre villkor för att ekonomin skall kunna bli starkare
            och fler skall kunna få jobb.
          </note>
          <note>
            Men de konkreta förslagen är som vanligt alltför magra och tvehågsna
            för att kunna ge någon påtaglig effekt. Det vore bättre att, som
            vi i Miljöpartiet föreslår, sänka arbetsgivaravgifterna rejält
            och rakt av inom ramen för en skatteväxling.
          </note>
          <note>
            För det femte erkänner regeringen däremot inte att det skulle
            vara något fördelningspolitiskt fel på deras ekonomiska politik.
            Tvärtom hävdar de motsatsen, alla fördelningspolitiska analyser
            till trots. Det är som om ökningen av socialbidragskostnaderna
            och den ökade utslagningen inte finns i regeringens verklighetsbild.
            Tvärtom hävdar regeringen att inkomstklyftorna nu minskar och
            att tidigare rapporter om ökade inkomstskillnader bara berodde
            på att många hushåll sålde aktier och andra värdepapper och gjorde
            stora vinster på detta under 1994.
          </note>
          <note>
            Fru talman, jag har en stark föraning om att regeringens glättade
            bild om påstådda minskade inkomstklyftor är felaktig. Jag skulle
            inte bli förvånad om denna övning i propositionen i framtiden
            tas som pedagogiskt exempel på hur man kan ljuga med statistik.
            I alla händelser motiverar detta regeringen till att inte föreslå
            en mer radikal fördelningspolitik.
          </note>
          <note>
            Regeringen säger alltså nej till Miljöpartiets krav på att höja
            barnbidragen till 1 000 kr och samtidigt inkomstbeskatta dem.
            Det skulle betyda höjda barnbidrag för de mycket hårt pressade
            barnfamiljerna. Men regeringen tiger om barnfamiljernas situation.
            Genom statistiska räkneövningar har man osynliggjort effekterna
            av sänkta barnbidrag och borttagna flerbarnstillägg. För dem som
            drabbas, Erik Åsbrink, är detta ett eländigt svek.
          </note>
          <note>
            Fru talman! För att få upp tillväxtsiffrorna och ned arbetslösheten
            i sina beräkningar har regeringen tänkt sig att hushållen plötsligt
            och radikalt skall gripas av köplust. Vi förväntas minska vårt
            sparande, köpa nya bilar och kylskåp, sluta amortera av på våra
            lån och tvärtom ta upp ett och annat nytt lån för att öka vår
            konsumtion. Vi förväntas känna oss så trygga med regeringens handfasta
            välfärds- och trygghetspolitik att vi nu inte längre behöver spara
            för att ha en buffert till hands. Tja, jag vill inte förvägra
            er i regeringen att dagdrömma, men detta duger naturligtvis inte
            i en ekonomisk proposition. Tror ni socialdemokrater verkligen,
            på fullaste allvar, att alla åtstramningar i ekonomin lockar folk
            till att spendera mer pengar?
          </note>
          <note>
            Fru talman! Det behövs en ny politik, en grön politik som tar
            större socialt ansvar och som verkligen satsar på en hållbar framtid.
            Det behövs nytänkande och strukturella förändringar i ekonomin
            så att det lönar sig att anställa fler och att vara mer miljövänlig.
          </note>
          <note>
            Det räcker inte med rosenröda drömmar, lappa-ochlaga-politik
            och kreativ bokföring.
          </note>
          <note>
            (Applåder)
          </note>
          <note type="speaker">
            Anf. 8 MATS ODELL (kd):
          </note>
          <note>
            Fru talman! Så har då vårpropositionens återstående hemligheter
            lagts i dagen här på riksdagens bord. Sällan har väl regeringen
            Persson så energiskt på förhand försökt blåsa upp förväntningarna
            på en proposition som just på denna. Men allt fagert tal om omsvängningar
            och vändpunkter som på något mirakulöst sätt skall rädda nästan
            allt, från det socialdemokratiska partiet via Olof Johansson till
            hela den svenska nationen, kan inte överskyla det faktum att vårpropositionen
            är ett uppgivet och dystert aktstycke för svenska folket. Det
            vilar något tragiskt över detta tricksande med siffror, statistik,
            förtidspensioneringar, generationsväxlingar, Kalmarmodeller och
            annan statistikpolitik. Men Erik Åsbrink, det här handlar ju om
            människor, människor av kött och blod, som nu inte längre skall
            kunna känna sig behövda.
          </note>
          <note>
            Hur skall de medborgare som är runt 60 år känna sig i dag när
            de går till jobbet? Vad är det för stämning som utbreder sig i
            fikarummen runt landets 60-
          </note>
          <note>
            åringar i dag och framöver? Ja, det är knappast optimism och
            framtidstro som spirar på arbetsplatserna -
          </note>
          <note>
            eller på arbetsförmedlingarna, för den delen. Nej, detta är en
            uppgivenhetens trötta politik.
          </note>
          <note>
            Erik Åsbrink sade i sin inledning att han aldrig har varit gladare
            än i dag. Jag tycker riktigt synd om honom, och hans omgivning,
            inte minst. För regeringen har ju nu i praktiken givit upp alla
            tankar på att öka sysselsättningen. I stället handlar det om en
            kamp mot statistiken, där påfundet att överge arbetslinjen och
            i stället förtidspensionera människor med livserfarenhet ofelbarligen
            skapar känslan hos de äldre att de inte behövs. Kan Erik Åsbrink
            föreställa sig känslan hos t.ex. en 60-årig kvinna när hon erbjuds
            att gå från att ha varit arbetslös - vilket ju numera är ett alltmera
            normalt tillstånd i socialdemokraternas Sverige - till att vara
            förtidspensionerad?
          </note>
          <note>
            Erik Åsbrink sade i sitt inledningsanförande någonting tänkvärt:
            Inget väcker ett större ursinne än när människor som vill och
            kan arbeta förvägras just detta. Jag vill påminna om att sysselsättningen
            i Sverige på ett år, sedan Göran Persson blev statsminister, har
            minskat med 51 000 personer. Det vilar något kusligt och oåterkalleligt
            över dessa dystra förslag, men det var det vi kristdemokrater
            varnade för redan när regeringen presenterade sitt löfte om att
            halvera den öppna arbetslösheten. Detta mål leder ju nämligen
            till helt felaktiga åtgärder. Vårpropositionen är ett sällsynt
            dystert och tragiskt exempel på just denna statistikpolitik.
          </note>
          <note>
            Hur förklarar Erik Åsbrink - Lars Leijonborg var inne på detta
            också - att Konjunkturinstitutet, på vars prognoser ju faktiskt
            den här budgeten bygger, i sin senaste utgåva om konjunkturläget
            i mars 1997 kom fram till en öppen arbetslöshet på 7,1 % år 2000,
            medan regeringen räknar hem 4,5 %? Det är en skillnad på 2,6 procentenheter,
            eller, omräknat i människor av kött och blod, 110 000 personer.
            I vilka kolumner, Erik Åsbrink, skall dessa personer gömmas, och
            till vilken samhällsekonomisk kostnad? Kjell-
          </note>
          <note>
            Olof Feldt har nyligen i en intervju varnat för de förödande
            konsekvenserna för landets kommuner när arbetslinjen överges och
            skatteunderlaget som skall användas för vård och omsorg ytterligare
            kommer att minska.
          </note>
          <note>
            I stället för att ta bort hindren för nya jobb spänner ju nu
            regeringen och Centerpartiet alla krafter för att minska arbetskraften
            genom en snart ändlös ström av åtgärder, konstgjorda satsningar
            och krångliga myndighetsbeslut. Det här skapar inget hopp för
            de arbetslösa. Man gör nu nästan allt, utom det självklara att
            försöka öka antalet jobb i det reguljära arbetslivet.
          </note>
          <note>
            Låt mig peka på några siffror bakom detta påstående. Av de miljarder
            som i den här budgeten satsas på olika s.k. reformer 1997 och
            1998 går ungefär en och en halv miljard till småföretagande. Inom
            parentes går 35 % av detta till jordbruket, och det är väl inget
            fel i det.
          </note>
          <note>
            Men satsningen på att få bort äldre medborgare från arbetslivet
            är på hela 1,7 miljarder. Alltså satsas det 200 miljoner kronor
            mer på att få bort människor från arbetsmarknaden än på att se
            till att de kan anställas i små och medelstora företag. Det är
            i en mening ett sätt att gå baklänges. Det är en defensiv statistikpolitik.
            Det kan aldrig skapa den framtidstro som gör att vanliga människor
            känner trygghet, vågar börja leva, drar i gång hemmamarknaden
            och därmed skapar nya jobb.
          </note>
          <note>
            Det går faktiskt med en riktig politik att minska arbetslösheten
            och samtidigt värna välfärden. Men då måste politiken riktas in
            på att man skall gå från akassa och bidrag till riktiga jobb med
            en egen lön då man betalar kommunalskatt och bidrar till välfärden.
          </note>
          <note>
            Den politiken verkar, fru talman, vara mer eller mindre helt
            ideologiskt blockerad, trots Centerpartiets medverkan. Nu är det
            fler som skall leva på bidrag och pensioner i stället för tvärtom.
          </note>
          <note>
            Säga vad man vill om min gode vän Olof Johansson och hans förmåga
            att få politiskt utbyte för de sina, men prognosen att han någonsin
            skall lyckas få
          </note>
          <note>
            Socialdemokraterna att byta ideologi är ganska dyster.
          </note>
          <note>
            Socialismen har nämligen inga riktigt bra recept på hur man stimulerar
            företagare. Detta borde Centern fundera igenom en gång till inför
            framtiden.
          </note>
          <note>
            Fru talman! Skall Sverige komma bort från massarbetslöshet måste
            politiken helt ändras. Äntligen måste man börja sänka trösklarna
            in på arbetsmarknaden, se till att enskilda människor och företagare
            finner det vara mödan värt att starta och utveckla idéer till
            företag. Det mest positiva i den här propositionen i den delen
            är en liten satsning på småföretagande. Nummer ett på den listan
            är att man skall kunna vara tjänstledig när man startar ett nytt
            företag. Det förutsätter att man har ett jobb, så det riktar sig
            alltså inte till de arbetslösa. Det är klart att det kan leda
            till en del vikariat, men skulle en sådan effekt bli bestående
            och positiv, skulle ni också ha gjort någonting åt det bistra
            företagsklimat som nu består i och med denna proposition.
          </note>
          <note>
            Det kanske inte är så lätt att stimulera företag. Det kanske
            inte finns med i de ideologiska handböckerna.
          </note>
          <note>
            Det kanske inte var så vanligt på Bommersvik och
          </note>
          <note>
            LO-skolorna runt om i landet att man hade på schemat hur man
            stimulerar människor att starta eget företag, att flytta över
            till den förmenta motståndaren och sätta sig på andra sidan förhandlingsbordet.
            Jag förstår att det är svårt. Sådant kanske inte känns rätt ute
            i rörelsen, man kanske inte känner igen sitt parti när det lägger
            fram den typen av förslag. Men det är faktiskt det som måste till.
            Det är därför som det gick så lätt den gången återställarna kom.
            Där den förra regeringen hade genomfört ett antal riktiga strukturella
            åtgärder, som gjorde att det tillkom 1 000 nya jobb om dagen i
            september 1994, Erik Åsbrink, genomförde ni återställare med Vänsterpartiet.
            Erik Åsbrink fanns inte här då, han var fastighetsdirektör, men
            andra var här. De återställarna kändes rätt. Då gjorde man det
            svårare att anställa, införde mera rigida arbetsrättsliga regler.
            Då återinförde man den förhatliga dubbelbeskattningen av risksparande
            osv. Då pekade de ideologiska kompasserna rätt. Då infriades vallöftena
            om en återgång till det gamla. Och mycket riktigt, jobben började
            avta, de 1 000 nya jobben förbyttes under kalenderåret 1996 i
            88 000 färre jobb i Sverige. Så mycket minskade sysselsättningen
            - minus 241 jobb om dagen. Med de här åtgärderna bromsades utvecklingen
            upp, och det företagsfientliga klimatet gav resultat. Regeringen
            saknar både ideologi och strategi för ett varmare företagsklimat
            där landets företagare känner trygghet och har förutsättningar
            för att expandera, investera och nyanställa.
          </note>
          <note>
            Herr talman! Det är en dyster proposition, men jag skulle ändå
            vilja säga att läget för Sverige inte är hopplöst. Det finns förutsättningar
            att vända utvecklingen. Låt oss titta i backspegeln, i historien.
            I slutet av 1860-talet hade den svenska befolkningen på 100
          </note>
          <note>
            år fördubblats. Vi hade hungersnöd i Sverige. Miljoner människor
            fick emigrera, bl.a. till Amerikas Förenta stater, för att inte
            svälta ihjäl. Men från 1870
          </note>
          <note>
            gick Sverige på 100 år från att ha varit Europas fattigaste jordbruksland
            till att bli dess rikaste industrination. Det är möjligt att upprepa
            detta. Vi är inte i ett hopplöst läge, men det krävs en annan
            politik. Det finns ingen enkel lösning. Därför kommer vi kristdemokrater
            att den 2 maj presentera vårt alternativ till regeringens statistikpolitik
            som skall göra det lättare att anställa, ge bättre förutsättningar
            att driva företag och därmed också långsiktigt bättre förutsättningar
            för vård och omsorg, en satsning på bättre villkor för barnfamiljerna,
            fler trygga uppväxtmiljöer för våra barn, en bättre fördelningspolitik.
          </note>
          <note>
            Herr talman! Sverige har alltså alla naturliga förutsättningar
            att ge sina medborgare en trygg och bra framtid, men det går inte
            att åstadkomma detta genom dystra förtidspensioneringar och en
            uppgiven statistikpolitik.
          </note>
          <note>
            (Applåder)
          </note>
          <note type="speaker">
            Anf. 9 Finansminister ERIK ÅSBRINK (s):
          </note>
          <note>
            Herr talman! Jag vill först rätta Mats Odell på en punkt. Han
            sade att jag skulle ha sagt att jag aldrig har känt så stor glädje
            som när jag lade fram propositionen för en stund sedan. Jag sade
            att jag sällan har känt en större glädje. Det finns tillfällen
            när den har varit större. När jag fick mina tre barn var faktiskt
            glädjen ännu större. Men det hindrar inte att jag känner en stor
            glädje över propositionen, över det innehåll som den har, över
            den politik som vi nu med all kraft kan föra ut i landet.
          </note>
          <note>
            Mot den bakgrunden är det litet dystert att höra inläggen från
            olika oppositionspartier. De har litet grand karaktären av "finn
            fem fel". Det är ett gnällande och klagande. Alternativen lyser
            totalt med sin frånvaro.
          </note>
          <note>
            Tiden medger inte att jag här beskriver alla de förslag som finns
            i propositionen. Jag har nämnt några i mitt inledningsanförande.
            Jag vill ändå lyfta fram ytterligare några, kanhända mindre viktiga
            till sin karaktär men med nog så viktiga positiva signaler.
          </note>
          <note>
            Vi gör en insats med 200 miljoner kronor om året för att förstärka
            lag och rätt i det här landet. Det handlar om att göra ökade insatser
            mot vardagsbrottsligheten, att ge polisen större resurser, att
            hålla uppe utbildningen av poliser. Jag tror att de flesta människor
            i det här landet sätter stort värde på de insatserna. Det handlar
            om en så på papperet liten åtgärd som att vi nu tidigarelägger
            utbetalningarna av barnbidrag med en vecka. Det gör att barnbidraget
            i juni kommer före midsommar. Jag tror att många barnfamiljer
            uppskattar detta. Det handlar om att vi nu gör det möjligt för
            näringsidkare, t.ex. butiksägare, att dra av kapitalförluster
            som hänger samman med brottslig verksamhet, i klartext rån. Det
            är ett stort bekymmer för dem som drabbas. Vi kan nu genomföra
            en förbättring som jag är övertygad om kommer att värdesättas.
          </note>
          <note>
            Sedan måste jag med viss förundran vända mig mot Bo Lundgren,
            som i ett försök att vara lustig beskrev den socialdemokratiska
            politiken som en avvecklingspolitik. Vi skulle avveckla kärnkraften,
            och sedan skulle vi också avveckla sysselsättningen.
          </note>
          <note>
            Med det vill jag säga att det finns vissa saker som vi gärna
            avvecklar. Vi har fått ägna oss åt och kommer att ägna oss åt
            en avvecklingsverksamhet, Bo Lundgren.
          </note>
          <note>
            Det krävs en mycket kraftfull insats för att avveckla det gigantiska
            budgetunderskott som uppkom under den tid då Bo Lundgren satt
            i regeringen. Det krävs oerhörda insatser för att avveckla de
            skyhöga räntor som skapades och som var marknadens betyg på den
            politik som fördes när Bo Lundgren satt i regeringen.
          </note>
          <note>
            Det krävs oerhörda insatser för att avveckla den massarbetslöshet
            som uppstod under den borgerliga regeringstiden.
          </note>
          <note>
            Vi skäms inte för att bedriva den sortens avvecklingspolitik.
            Men samtidigt skall vi utveckla andra områden. Vi skall utveckla
            sysselsättningen. Vi skall utveckla välfärden. Vi skall utveckla
            vårt samhälle till ett bättre samhälle att leva i. Det är någonting
            som vi socialdemokrater är stolta över och som vi står för.
          </note>
          <note type="speaker">
            Anf. 10 BO LUNDGREN (m) replik:
          </note>
          <note>
            Herr talman! Det är litet patetiskt att höra finansministern
            ta upp godbitar ur vårpropositionen. Han talar om hur trevligt
            det är för föräldrar att få barnbidraget litet tidigare. Samtidigt
            glömmer han att säga att han själv har varit ansvarig för förseningen
            av utbetalningen av barnbidraget.
          </note>
          <note>
            Finansministern talar om att det är viktigt - detsamma som vi
            moderater under lång tid har sagt - för rättstryggheten att förstärka
            polisens insatser, men förstärkningen är mindre än vad som tidigare
            har dragits ned.
          </note>
          <note>
            Det är klart att om man drar ned mycket och sedan går tillbaka
            litet, höjer skatterna mycket och går tillbaka ännu mindre så
            kan man säga som Erik Åsbrink gör. Men nettot är det som är intressant.
          </note>
          <note>
            Sedan skyller Erik Åsbrink på andra och tar inte något eget ansvar.
            Jag brukar ofta citera vad Kjell-
          </note>
          <note>
            Olof Feldt sade när det gällde den politik som fördes under 80-talet.
            Han sade så här om läget 1989: "Vi hade nu kommit därhän att den
            tredje vägens ekonomiska politik höll på att bryta samman. Vid
            nästa anhalt väntade arbetslöshet." Det var ju då som Erik
          </note>
          <note>
            Åsbrink själv blev minister. Underskottet ökade under hans tid
            som minister med 80 miljarder. Då vände det från överskott till
            underskott. Sedan rutschade det hela ned och arbetslösheten accelererade
            - det var
          </note>
          <note>
            Erik Åsbrinks ansvar - till dess att det vände. I oktober 1994
            kunde vi lämna över ett land som fortfarande led av effekterna
            från 80-talet, det 80-tal som Erik
          </note>
          <note>
            Åsbrink har så stort ansvar för. Vi åstadkom en ökande tillväxt,
            där vi kunde se hur underskotten och arbetslösheten minskade.
          </note>
          <note>
            Nu är vi framme vid 1996. Vad har hänt då? Jo,
          </note>
          <note>
            Göran Persson tvingas medge att 1996 var ett förlorat år. Varför
            det? Jo, därför att tillväxten minskade.
          </note>
          <note>
            Arbetslösheten ökade och sysselsättningen minskade.
          </note>
          <note>
            En sak hade man klarat bättre. Genom kraftiga skattehöjningar
            minskade underskottet. Men det var dessa skattehöjningar som slog
            ut människor i arbetslöshet.
          </note>
          <note>
            Ett förlorat år, sade Göran Persson. Vad är det för politik som
            Erik Åsbrink nu erbjuder människorna i
          </note>
          <note>
            Sverige? Jo, han erbjuder större utgifter, högre skatter och
            ingenting för att förbättra arbetsmarknadens funktionssätt.
          </note>
          <note>
            Erik Åsbrink, tala om för kammaren och för svenska folket hur
            den politik som har lett till rekordhög arbetslöshet, dålig tillväxttakt,
            till att människor mår dåligt därför att vårdköerna återigen blir
            längre och därför att bidragsberoendet är stort detta år förlorade
            år 1996 och som ni vill upprepa kan vara någonting som skall tas
            som ett glädjebudskap! Kan Erik
          </note>
          <note>
            Åsbrink utveckla detta för det svenska folket?
          </note>
          <note>
            (Applåder)
          </note>
          <note>
            Anf. 11 Finansminister ERIK ÅSBRINK (s)
          </note>
          <note>
            replik:
          </note>
          <note>
            Herr talman! Jag har sagt det förut, men jag måste uppenbarligen
            upprepa det, eftersom Bo Lundgren inte lär sig. Det är en mycket
            mödosam uppgift att sanera efter den regeringsperiod då Bo Lundgren
            var med och i hög grad bidrog till att underminera statsfinanserna.
            Det är en uppgift som vi har kommit mycket långt med under de
            2½ år som har förflutit.
          </note>
          <note>
            Men jag kan direkt säga: Det räcker inte. Vi behöver mera tid.
            Vi behöver den här mandatperioden och helst också nästa mandatperiod
            för att kunna genomföra detta.
          </note>
          <note>
            Men det är ett faktum att vi nu står väl rustade inför framtiden.
            Vi har allt starkare offentliga finanser.
          </note>
          <note>
            Vi har den lägsta inflationen i hela OECD-området.
          </note>
          <note>
            Vi har väsentligt lägre räntor än tidigare. De ligger bara på
            drygt hälften av vad de låg när Bo Lundgren lämnade in. Vi har
            ett växande överskott i utrikesbetalningarna. Industriproduktionen
            har ökat mycket kraftigt. Produktiviteten har höjts, både i näringslivet
            och i offentliga sektorn.
          </note>
          <note>
            Detta, tillsammans med de omfattande insatser som vi nu föreslår,
            lägger en god grund för att förbättra sysselsättningen och få
            ned arbetslösheten. Vi kommer att se resultatet av detta redan
            i höst och än mer under de kommande åren.
          </note>
          <note>
            Sedan noterade jag att Bo Lundgren i sitt inledningsanförande
            talade om överbeskattning av det svenska folket. Han hävdade att
            vi skulle sikta mot en överbeskattning med uppemot 7 000 kr per
            hushåll.
          </note>
          <note>
            Ja, så kan man ju beskriva det. Ett annat sätt att beskriva det
            är att inte minst till följd av den politik som fördes under den
            förra borgerliga regeringen har nu varje svensk en statsskuld
            som uppgår till 170 000 kr.
          </note>
          <note>
            Bara räntorna på den skulden svarar mot ca 12 000 kr
          </note>
          <note>
            - och då talar jag inte om per hushåll utan om per individ. Det
            är den börda - om man så vill den skattebörda - som har lagts
            på det svenska folket till följd av vanvården av de offentliga
            finanserna.
          </note>
          <note>
            Att vi nu försöker att rätta till detta och tar de första stegen
            för att minska de bördor som har lagts på oss till följd av den
            borgerliga regeringspolitiken kan väl inte rimligtvis läggas oss
            till last. Det är ju tvärtom någonting positivt som skapar större
            möjligheter i framtiden för att vi skall kunna göra insatser för
            sysselsättning och för välfärd. Det borde väl Bo
          </note>
          <note>
            Lundgren kunna visa ett erkännande för.
          </note>
          <note type="speaker">
            Anf. 12 BO LUNDGREN (m) replik:
          </note>
          <note>
            Herr talman! Efter de 30-31 månader som socialdemokraterna har
            regerat är jag rätt trött på att man hela tiden upprepar sina
            påståenden om det förflutna.
          </note>
          <note>
            Det är klart att jag känner mig litet irriterad och tycker att
            det är litet jobbigt. Jag förstår att den som lyssnar i kammaren
            och kanske också ute i landet undrar varför man skall tala om
            det förflutna. Jo, det finns ett skäl - inte bara för att skylla
            på varandra, vilket Erik
          </note>
          <note>
            Åsbrink försöker att göra - och det är att om Erik
          </note>
          <note>
            Åsbrink verkligen inte inser vad som skapade Sveriges problem,
            då är vi väldigt illa ute. Men det är ju så som det ser ut. Han
            inser inte vad som förde Sverige in i krisen. Han inser inte det
            som Kjell-Olof Feldt -
          </note>
          <note>
            hans f.d. chef - numera har insett. Det finns också många andra
            medarbetare som jag skulle kunna citera.
          </note>
          <note>
            Jag skall inte fullfölja debatten, men den diskussionen har en
            viktig betydelse. Man måste veta vad man ägnar sig åt. Förstår
            man inte att stora offentliga utgifter, våldsamt höga skatter
            för människor och företag, hög skatt på arbete och regleringar
            i form av arbetsmarknadsregleringar och motsvarande leder till
            problem, ja, då förmår man inte vända utvecklingen.
          </note>
          <note>
            Varför är då frågan om arbetslösheten så väldigt viktig egentligen?
            Det finns länder som har anpassat sig till en stor arbetslöshet.
            Det hoppas jag att vi aldrig gör i Sverige. För varje individ
            som drabbas av arbetslöshet och som får känna att man inte har
            något arbete att gå till måste det vara fruktansvärt påfrestande
            och jobbigt, inte bara ekonomiskt utan också därför att man får
            en bristande självkänsla. Man kan få sociala problem och därmed
            mår familjen illa. Det är för dessa individers skull som vi måste
            göra något.
          </note>
          <note>
            Men det är också för allas vår skull, inte minst för dem som
            tjänar litet, de som har lägst inkomster och de som har normala
            inkomster. För när så många människor - vilket också Erik Åsbrink
            och regeringen själv erkänner - som 600 000 fortfarande år 2000
            är arbetslösa kostar det i form av utebliven produktion och i
            form av stöd för att man skall kunna klara ekonomin - vilket måste
            betalas med högre skatter än annars - 30 000-35 000 kr per hushåll
            i genomsnitt.
          </note>
          <note>
            Det är därför som vi måste göra någonting åt arbetslösheten.
          </note>
          <note>
            Och vad är då Erik Åsbrinks recept? Det är bra att veta, för
            då kan var och en själv välja framtid. Europas mest offensiva
            sysselsättningspolitik som Erik
          </note>
          <note>
            Åsbrink talar om, vad går den ut på? Läs i propositionen! Vi
            skall producera mindre, vi skall inte vara så effektiva i produktionen,
            vi skall vara mer sjuka, vi skall öka vår fritid och vi skall
            minska antalet människor som arbetar.
          </note>
          <note>
            Vem tror att detta löser arbetslöshetens problem?
          </note>
          <note>
            Vem tror att vi får det bättre med den politiken? Det är ju klart
            att vi inte får det bättre.
          </note>
          <note>
            Det finns alternativ, Erik Åsbrink. Dessa alternativ redovisas
            av oss den 2 maj. Jag skulle gissa att också
          </note>
          <note>
            Folkpartiet och Kristdemokraterna redovisar sina alternativ den
            2 maj. I vissa delar kan alternativen skilja sig åt. Men i helheten
            har vi en gemensam insikt, och det är att om vi inte får de människor
            som driver dagens och morgondagens företag runt om i
          </note>
          <note>
            Sverige att anställa fler, att känna att de har råd att anställa
            därför att skatten på arbete och kostnaderna är mindre, att det
            är enklare att anställa så att man vågar anställa av det skälet,
            att förbättra dessa förutsättningar, då har vi permanentat och
            ökat massarbetslösheten. Vi kommer att ändra den politiken 1998.
          </note>
          <note>
            Om detta inte sker, kommer Erik Åsbrinks nästa arv - det första
            var ju det skenande underskottet - att bli en permanentad massarbetslöshet
            och ännu fler människor i Sverige som mår illa, för att inte tala
            om dem som är döva eller dövblinda som inte längre får tolkhjälp
            därför att man sparar på dem i stället för på partierna.
          </note>
          <note>
            (Applåder)
          </note>
          <note>
            Anf. 13 Finansminister ERIK ÅSBRINK (s)
          </note>
          <note>
            replik:
          </note>
          <note>
            Herr talman! Faktum kvarstår, Bo Lundgren: Den höga arbetslöshet
            som vi har i dag och som är vårt största samhällsbekymmer uppkom
            under Bildtministärens tid. Det är denna som vi socialdemokrater
            nu steg för steg skall bringa ned. Vi har skapat en grund för
            detta genom att vi nu återvinner starka statsfinanser. Vi återskapar
            en stark ekonomi. Nu har vi möjlighet att sätta in riktiga, hederligt
            hoptjänade pengar i den kampen, inte lånade pengar. Alla människor
            inser att en sysselsättningspolitik som bygger på lån hos utländska
            bankirer aldrig kommer att vara hållbar och leda till framgång.
            Nu kommer vi steg för steg att åstadkomma denna utveckling.
          </note>
          <note>
            Bo Lundgren måste ha läst någonting annat än den proposition
            som jag har lagt på riksdagens bord i dag, därför att beskrivningen
            är ju totalt felaktig. Det handlar inte om att människor skall
            vara frånvarande, att vi skall minska på sysselsättningen och
            sådana saker, tvärtom. Läs innantill, så framgår det att med de
            åtgärder som vi föreslår tillsammans med - det medger jag - en
            viss konjunkturuppgång räknar vi med att det tillkommer ungefär
            150 000 nya jobb under de närmaste åren. Det är en ökad sysselsättning,
          </note>
          <note>
            Bo Lundgren, inte en minskad sysselsättning.
          </note>
          <note>
            Vidare skapar vi genom beslut som redan har fattats och genom
            de ytterligare förslag som nu läggs fram här i kammaren i dag
            inte mindre än 200 000
          </note>
          <note>
            platser i utbildningsväsendet. Man kan visserligen säga att under
            den tid som människor genomgår utbildningen så är de borta från
            arbetsmarknaden. Men det är en mycket produktiv och nyttig användning
            av tiden, därför att när dessa människor är klara med sin utbildning
            står de starkare rustade att hävda sig på arbetsmarknaden. De
            blir då mer produktiva och kan göra större insatser för Sverige.
          </note>
          <note>
            200 000 nya platser i utbildningssystemet och
          </note>
          <note>
            150 000 nya, riktiga jobb på den reguljära arbetsmarknaden är
            den bild som vi skapar och den politik som vi för. Det är denna
            politik som kommer att innebära att vi, på samma sätt som vi nu
            klarar våra budgetmål som Bo Lundgren och hans partivänner för
            en kort tid sedan sade var totalt orealistiska och omöjliga att
            uppnå - ingen ifrågasätter detta längre - också skall klara målet
            att halvera den öppna arbetslösheten till år 2000. Steg för steg
            skall vi ta oss dit. Vi kommer att klara det målet också.
          </note>
          <note type="speaker">
            Anf. 14 LARS LEIJONBORG (fp) replik:
          </note>
          <note>
            Herr talman! Jag noterade att finansministern inte svarade på
            min fråga om bokföringen av premiereserverna. När TV-kanalerna
            ringde i lördags kväll var finansministern inte sen att ge besked.
            Är det inte lika viktigt att skapa klarhet som att skapa förvirring?
            Jag är tacksam för att få ett klart besked om huruvida jag hade
            rätt eller fel i det som jag sade här om premiereserverna. Vi
            vet ju båda att jag hade rätt, men det är bra om finansministern
            också säger det.
          </note>
          <note>
            Jag vill återkomma till den människosyn i propositionen som ligger
            i behandlingen av människor över
          </note>
          <note>
            60 år. Man kan ställa frågan så här: Är det ett problem i vårt
            samhälle att för många människor över 60 år är i arbetslivet och
            bidrar till produktionen? Vi vet att många äldre i vårt samhälle
            känner sig undanskuffade.
          </note>
          <note>
            Kan det vara en uppgift för oss politiker att bidra till denna
            känsla?
          </note>
          <note>
            I Dagens Nyheter i dag säger en 62-åring, Rolf
          </note>
          <note>
            Pettersson: Puttar man ut 60-åringarna från arbetsmarknaden kommer
            det att finnas en förfärlig massa människor i samhället som har
            förbaskat tråkigt, som inte gärna vill sluta i förtid.
          </note>
          <note>
            Så är det ju. Många av dessa människor vill inte sluta. Människor
            är ju inte utbytbara.
          </note>
          <note>
            Apropå detta med Peterson, har ni ju en egen trotjänare i er
            arbetsgemenskap. Jag talar om Thage G
          </note>
          <note>
            Peterson. Han var ju pensionsmässig, men han fick ju inte vare
            sig gå i pension eller i förtidspension, därför att han tydligen
            ansågs oersättlig. Visst finns det ersättare i arbetslöshetskön.
            Jag kan tänka mig en 40-årig kvinna med branschvana - låt oss
            kalla henne Mona -
          </note>
          <note>
            som mycket väl kunde ha gått in och ersatt denna trotjänare.
          </note>
          <note>
            Men när det gäller det som ni nu skall utföra, att tala om att
            allt skall bli som på 50-talet, anses denne
          </note>
          <note>
            Peterson vara oersättlig. Han fick t.o.m. flytta in på statsministerns
            kontor. Detta är ju ett exempel på att arbetsledningen bedömde
            att det var viktigare att ha kvar trotjänaren i produktionen än
            att ta in någon annan. Varför skall då regeringen själv skicka
            ut signalen till människor över 60 år att de inte är önskvärda?
          </note>
          <note>
            Ni återger - och det hedrar er möjligen - på s. 21 i denna proposition
            en kurva, eller graf som det heter nu för tiden, där man ser utvecklingen
            av nyföretagandet här i landet. Det ökade kraftfullt när den borgerliga
            regeringens politik hade slagit igenom. Men kurvan bröts vid återställarpolitiken
            och har sedan dalat. I denna bild finns ju grundproblemet. Men
            vad jag är så bekymrad över är att ni inte har tagit till er den
            information och den kurva som ni själva kopierar utan lägger er
            kraft på att putta ut människor från arbetslivet i stället för
            att dra in människor i arbetslivet.
          </note>
          <note>
            Jag vore tacksam om finansministern kunde svara på dessa frågor:
            Har jag rätt i fråga om premiereserven? Vad är det för människosyn
            att putta ut äldre människor från arbetslivet? Vilka konkreta
            åtgärder tänker ni vidta för att få fart på nyföretagandet?
          </note>
          <note>
            Anf. 15 Finansminister ERIK ÅSBRINK (s)
          </note>
          <note>
            replik:
          </note>
          <note>
            Herr talman! Det är litet rörande med omsorgen om socialdemokratin
            och regeringens sammansättning. Det rör till tårar när man hör
            Lars Leijonborg.
          </note>
          <note>
            Dessa frågor klarar vi alldeles utmärkt. Jag tycker att vi har
            en bra ålderssammansättning i regeringen, med en blandning av
            äldre, mer erfarna människor och yngre, pigga nykomlingar. Jag
            tror att det skall vara så på arbetsmarknaden i övrigt också.
            Ett av problemen i dag är att det är för få ungdomar som kommer
            in på arbetsmarknaden och för många ungdomar som går från skolan
            rakt ut i arbetslösheten. Detta är någonting som vi måste göra
            någonting åt.
          </note>
          <note>
            Självfallet är det så att många äldre människor -
          </note>
          <note>
            Thage G Peterson är ju en av dem, men det finns flera
          </note>
          <note>
            - gör oerhört värdefulla insatser. Vi skall ta vara på deras
            kompetens, erfarenheter och kunskaper. Vad vi erbjuder i propositionen
            är ett frivilligt system. Det finns faktiskt människor, Lars Leijonborg,
            som är utslitna i förtid till följd av tuffa villkor i produktionslivet,
            vilka tacksamt tar emot ett erbjudande om att frivilligt få lämna
            arbetslivet något i förtid, särskilt om de då kan lämna plats
            åt en yngre. Det skall naturligtvis vara frivilligt. Vi måste
            acceptera att människor är olika och har olika situation.
          </note>
          <note>
            När det gäller premireserven försöker Lars Leijonborg att blåsa
            upp en skendebatt. Vi har träffat en överenskommelse om pensionerna,
            och där ingår premiereserven. Självfallet står vi socialdemokrater
            fast vid den delen liksom vid hela överenskommelsen.
          </note>
          <note>
            Det är inte tal om att dessa pengar skall användas till någonting
            annat. Men vad vi talar om är att det till följd av en framgångsrik
            budgetsanering kommer att växa fram ett överskott under de kommande
            åren.Vi kan använda en del till fempunktsprogrammet för arbete
            och utbildning. Vi skall också reservera pengar som vi kan använda
            för att öka jämlikheten och rättvisan i Sverige. Vi skall återkomma
            till hur det skall ske. Premiereserven kommer naturligtvis inte
            att hotas på något sätt.
          </note>
          <note type="speaker">
            Anf. 16 LARS LEIJONBORG (fp) replik:
          </note>
          <note>
            Herr talman! Det är naturligtvis inte en bokföringsfråga, även
            om det nu har uppstått en diskussion om bokföringen. Bakgrunden
            är att det har förts en debatt mellan oss egentligen sedan 1950-talet,
            när
          </note>
          <note>
            Bertil Ohlin förde fram tanken på premiereserver. Ni har hela
            tiden varit emot. Nu säger Erik Åsbrink att det inte är tal om
            att premiereserverna är hotade.
          </note>
          <note>
            Sanningen är att det i pensionsfrågan knappt har varit tal om
            annat än att socialdemokrater har velat komma åt dessa premiereserver.
            Det är därför vi blir nervösa när vi ser att pengarna förbrukas.
          </note>
          <note>
            Erik Åsbrinks resonemang lyder ungefär så här:
          </note>
          <note>
            Några arbetskamrater har bett mig ta hand om en kassa över en
            helg. Vi kan säga att det är kaffekassan.
          </note>
          <note>
            Jag har litet ont om pengar över helgen så jag tänker att jag
            kan nalla ur kaffekassan. Jag vet att jag får pengar på måndag,
            och det är ju först på måndag vi skall ha kaffe på jobbet. Det
            är inget problem.
          </note>
          <note>
            Så tänker man, men vi vet alla att det är väldigt farligt. Då
            vill det till att man också får pengar på måndag.
          </note>
          <note>
            Finansministern säger att vi nu är i ett skede då budgetöverskotten
            växer och att vi nog kommer att ha pengar för att betala tillbaka
            premiereservpengarna till deras ägare. Men det är ju där oron
            smyger sig in.
          </note>
          <note>
            Tänk om ni har fel i era prognoser. Ni tillhör faktiskt de mest
            optimistiska bland dem som gör prognoser.
          </note>
          <note>
            Tänk om det visar sig att det inte finns några pengar.
          </note>
          <note>
            Då ligger det nära till hands att ni säger att ni har satsat
            pengarna på vården och att ni tyvärr inte kan ta tillbaka dem.
          </note>
          <note>
            Det är därför som det är så viktigt att vi har en korrekt bokföring
            av dessa pengar. Därför skulle det vara klädsamt om Erik Åsbrink
            tydligt erkände att de är ianspråkstagna.
          </note>
          <note>
            Maj-Inger Klingvall skrev en artikel som var införd i Aftonbladet
            i går om att man måste kunna lita på trygghetssystemen. Det kan
            nästan bli ett uttryck:
          </note>
          <note>
            "Man måste kunna lita på systemen sade Klingvall, tog änkepensionen".
            Det är ju ni själva som har skapat denna oro, bl.a. genom er orimliga
            hantering av änkepensionen.
          </note>
          <note>
            När Anna Hedborg var socialförsäkringsminister sade hon i en
            intervju i Morgonekot att man kanske kunde tänka sig att de som
            hade privat pensionsförsäkring fick reducerad allmän försäkring.
            Alla inser att det är det samma som att konfiskera den privata
            försäkringen. Nu har Maj-Inger Klingvall genomfört ett sådant
            förslag när det gäller änkorna. Det som hände när Anna Hedborg
            sagt sitt var att den dåvarande finansministern strax efter lunch
            samma dag här i riksdagen sade att det var orimligt. När han bildade
            sin egen regering några månader senare fick Anna
          </note>
          <note>
            Hedborg silkessnöret. Hon fick inte vara med i den nya regeringen.
          </note>
          <note>
            Nu skulle jag vilja ställa en fråga till dagens finansminister:
            Är det orimligt att privata pensionsförsäkringar för änkor reducerar
            deras änkepension? Det lät på Per-Ola Eriksson som att det redan
            är klart. Så tydligt uttrycks det inte i propositionen. Lovar
            finansministern att änkorna kommer att få behålla sina privata
            pensionsförsäkringar?
          </note>
          <note>
            Anf. 17 Finansminister ERIK ÅSBRINK (s)
          </note>
          <note>
            replik:
          </note>
          <note>
            Herr talman! Min återstående tid i talarstolen är knapp. Jag
            måste hushålla med den på samma sätt som jag hushållar med statens
            finanser.
          </note>
          <note>
            När jag hör Lars Leijonborg beskriva en välfylld kassakista som
            jag skulle låna över helgen känner jag inte igen bilden. När vi
            socialdemokrater trädde in i
          </note>
          <note>
            Regeringskansliet 1994 var visthusboden tom, åkrarna låg i träda
            och kassaskrinet var fullt av skuldsedlar till utländska bankirer.
            Det fanns ingen kassa att låna hem över veckoslutet. Nu håller
            vi på att rätta till detta. Vi skall naturligtvis infria alla
            de utfästelser vi har gjort, inklusive den om pensionsuppgörelsen,
            som vi gemensamt står bakom.
          </note>
          <note>
            Sedan vill jag säga något till Lars Leijonborg apropå den något
            märkliga bilden av människor som stod hand i hand från Finansdepartementet
            i Stockholm ned till Göran Perssons bostad i Malmö. Om nu människor
            har gått ut och ställt sig på det där sättet måste det rimligtvis
            ha varit under den tid då Folkpartiet satt i regeringen, för det
            var då denna jättelika arbetslöshet uppkom. Det är nu som vi skall
            göra någonting åt det. Successivt skall vi plocka bort de människor
            som står i den långa slingrande kön. De skall in och göra värdefulla
            insatser i vården, i omsorgen och i skolan. De skall gå till vårt
            utbildningsväsende, förbättra sin utbildning och komma tillbaka
            till arbetsmarknaden. En och annan som är utsliten må få lämna
            arbetsmarknaden före ordinarie pensionsålder.
          </note>
          <note>
            Det tycker jag är okej. En och annan kommer att vara verksam
            i de infrastrukturprojekt som vi drar i gång i
          </note>
          <note>
            Stockholm. Det är inget fel i att dra ned biltrafiken i en tunnel
            under Strömmen i stället för att låta den gå över Centralbron
            och förorena. De kommer att vara sysselsatta med att bygga Citytunneln
            i Malmö. Det tycker jag är bra exempel på en offensiv och framgångsrik
            sysselsättningspolitik, som vi skall bedriva för att bekämpa den
            höga arbetslöshet som vi har fått överta från föregående regering.
          </note>
          <note type="speaker">
            Anf. 18 JOHAN LÖNNROTH (v) replik:
          </note>
          <note>
            Herr talman! Finansministern sade för en stund sedan att han
            var ännu gladare när han fick sina tre barn än när han lade fram
            denna budget. Då tycker jag att Erik Åsbrink kunde kosta på sig
            att säga någonting om arbetstiderna, jämställdheten och sex timmars
            arbetsdag. Det är nämligen en reform som också ger pappor som
            Erik Åsbrink större möjligheter att vara hemma med sina barn.
          </note>
          <note>
            I Växjö och på andra håll har Vänsterpartiet lagt fram förslag
            till hur det skall gå till att omfördela arbetstiderna. Där har
            Erik Åsbrinks partikamrater lyssnat på oss och varit positiva.
            Vad gäller regeringen kommer det ännu så länge allmänt positiva
            uttalanden från Ulrika Messing och Göran Persson. Jag har ännu
            inte hört Erik Åsbrink - finansministern - yttra sig i denna fråga.
          </note>
          <note>
            Är Erik Åsbrink beredd att göra någonting på regeringsnivå för
            att underlätta omfördelningen av arbetstider?
          </note>
          <note>
            Den andra frågan gäller den röda skatteväxlingen.
          </note>
          <note>
            Erik Åsbrink efterlyser konkreta förslag. Ni talar allmänt i
            finansplanen om att det kanske kommer ett utrymme för att sänka
            skatterna. Vi vänsterpartister har länge lagt fram synnerligen
            välutvecklade konkreta förslag till hur man skall omfördela skattebördan
            så att låginkomsttagare får lägre skatt, köpkraften ökar och flera
            jobb skapas.
          </note>
          <note>
            Är Erik Åsbrink beredd att mycket snart lägga fram sådana konkreta
            förslag till skatteväxling, exempelvis höjt grundavdrag för låginkomsttagare?
          </note>
          <note>
            Till sist: Erik Åsbrink ville inte svara på min fråga om den
            leende 41-åringen i TV. För säkerhets skull skall jag vara tydligare
            och tala om att han hette
          </note>
          <note>
            Wallenberg i efternamn. Det rasar nu en diskussion runt om i
            samhället om den oerhörda maktkoncentrationen, som ytterligare
            har stärkts till förmån för denna familj. Det finns också diskussioner
            om att S-E-
          </note>
          <note>
            Banken, som ju ingår i Wallenbergsfären, håller på att köpa stora
            aktieposter i Nordbanken. Jag skall göra frågan mer konkret: Är
            Erik Åsbrink beredd att sälja
          </note>
          <note>
            Nordbanken till denna maktsfär och ge den leende 41-
          </note>
          <note>
            åringen ytterligare makt, eller är det bara de utländska bankirerna
            som han inte vill vara beroende av? Är det inga som helst problem
            med den oerhörda makt som innehas av den leende 41-åringen?
          </note>
          <note>
            Anf. 19 Finansminister ERIK ÅSBRINK (s)
          </note>
          <note>
            replik:
          </note>
          <note>
            Herr talman! Johan Lönnroth tar upp arbetstiderna. Min syn är
            att en arbetstidsförkortning inte är en metod att bekämpa arbetslösheten.
            Det är däremot något som kan aktualiseras när man vill diskutera
            hur ett växande resursutrymme skall fördelas. Skall det göras
            med höjda reallöner eller med minskad arbetstid? Mängden arbete
            i samhället är inte given. När jag sätter mig en sen afton och
            förhandlar med Per-Ola
          </note>
          <note>
            Eriksson, stjäl vi inte arbetstid från någon annan. Vi sätter
            tvärtom Anders Ljunggren i ännu mer övertidsarbete, och minst
            25 departementssekreterare på Finansdepartementet får mer att
            göra. På samma sätt som den borgerliga regeringen tidigare kunde
            minska arbetsmängden i landet, kan vi öka den. Min inriktning
            är att det är det vi skall göra under de kommande åren.
          </note>
          <note>
            Sedan till frågan om fördelning av makt och förmögenheter i det
            här landet. Det är min bestämda uppfattning att det är önskvärt
            att vi får en jämnare fördelning av makt och förmögenheter i näringslivet
            och i hela samhället.
          </note>
          <note type="speaker">
            Anf. 20 JOHAN LÖNNROTH (v) replik:
          </note>
          <note>
            Herr talman! Jag talar alltså inte om en förkortning av den totala
            arbetstiden. Jag talar om en omfördelning av arbetstiden. Låt
            mig försöka vara litet mer pedagogisk, och säga så här: Säg att
            Erik Åsbrink, oavsett förhandlingarna med Per-Ola Eriksson och
            oavsett det här med Anders Ljungren, skulle dela sitt eget arbete
            på två, och ta in en kvinna. Det tror jag skulle vara lämpligt
            med tanke på att det fortfarande verkar vara litet trögt, om man
            säger så, med den s.k.
          </note>
          <note>
            jämställdhetsanalysen i budgetsammanhang. Säg att ni delade lika
            på arbetstiden, så att Erik Åsbrink kunde vara hemma mer med sina
            barn. Då har vi inte minskat arbetstiden totalt, utan vi har fått
            in fler i arbete.
          </note>
          <note>
            Det är det Växjömodellen handlar om.
          </note>
          <note>
            Jag frågar alltså: Är Erik Åsbrink av den meningen att det helt
            enkelt inte går att bedriva fördelningspolitik på det här området?
            Går det inte att inom en växande total volym arbete omfördela
            arbetstiderna?
          </note>
          <note>
            Är det något som ligger helt utanför politikens ramar?
          </note>
          <note>
            Till sist ställde jag ju en väldigt konkret fråga när det gäller
            Wallenbergs makt och den röda skatteväxlingen. Det går bra med
            ett ja- eller nejsvar. Är Erik
          </note>
          <note>
            Åsbrink beredd att sälja Nordbanken till S-E-Banken?
          </note>
          <note>
            Är Erik Åsbrink beredd att sänka skatten för låginkomsttagare?
          </note>
          <note>
            Anf. 21 Finansminister ERIK ÅSBRINK (s)
          </note>
          <note>
            replik:
          </note>
          <note>
            Herr talman! Jag har inte tänkt dela upp mitt arbete på flera
            personer. Genom att rekrytera duktiga medarbetare, däribland flera
            kvinnliga chefstjänstemän, räknar jag däremot med att få en ökad
            avlastning, så att jag har möjlighet att umgås mer med mina barn.
            Det vore naturligtvis mycket positivt om det kunde åstadkommas.
          </note>
          <note>
            Jag har givit min syn på makt- och ägandefördelningen i samhället.
            När det gäller Nordbanken, vet
          </note>
          <note>
            Johan Lönnroth att staten har för avsikt att gå ur ägandet. När
            och hur detta skall ske, är naturligtvis frågor som jag inte kan
            svara på i dag.
          </note>
          <note>
            Slutligen vill jag ta upp detta med höjt grundavdrag eller något
            liknande för låginkomsttagarna. När vi diskuterar det kommande
            utrymme som vi socialdemokrater vill använda för att öka rättvisan
            och jämlikheten i samhället, är naturligtvis sänkt skatt för låginkomsttagarna
            en fullt tänkbar möjlighet.
          </note>
          <note type="speaker">
            Anf. 22 ROY OTTOSSON (mp) replik:
          </note>
          <note>
            Herr talman! Erik Åsbrink beklagar sig över att oppositionen
            letar efter fel. Men vad skall en opposition göra om inte visa
            på brister som faktiskt finns?
          </note>
          <note>
            Problemet i den här vårpropositionen är att det finns strukturella
            brister. De grundläggande problemen löses inte, utan regeringen
            går in med en massa, i och för sig intressanta, detaljer som inte
            ändrar på helheten.
          </note>
          <note>
            Ta miljösidan t.ex. Där minskar man ned när det gäller Naturvårdsverket
            med ungefär 25 % över en period på tre fyra år. Det slår undan
            benen för mycket av miljöforskningen. Man minskar kalkningsanslagen.
            Man kan inte sanera alla de miljöskadade områden som finns i landet
            där det läcker ut en massa miljögifter. Efter att man har gjort
            det, sätter man upp ett nytt anslag, där en ny grupp människor
            fördelar pengarna till helt andra projekt och till helt andra
            personer. Man är inte inne i arbetet, man har inte samma kompetens,
            och det finns inte den här genomtänkta prioriteringen. Det här
            är, menar jag, ett grundläggande strukturfel. Man måste se till
            att man får en bra, långsiktigt miljöpolitik.
          </note>
          <note>
            Ett annat strukturfel gäller beskattningssystemet.
          </note>
          <note>
            Det är fel att det faktiskt är så lönsamt att anställa färre,
            eftersom skatten på arbete är så hög. Det är ju en drivkraft till
            rationaliseringar genom att avskeda folk. Samtidigt är beskattningen
            på energi och miljöutsläpp så låg att det faktiskt är mycket lönsamt
            att slösa med energi och släppa ut förorenande ämnen som skadar
            människor och miljö. Det innebär naturligtvis en ekonomisk kostnad
            i form av hälso- och sjukvård, i form av miljösaneringar och i
            form av mindre naturtillgångar i framtiden.
          </note>
          <note>
            Man kan inte acceptera ett skattesystem som påskyndar en negativ
            utveckling, en utveckling mot ökad arbetslöshet och ökad miljöförstöring.
            Man måste ändra på det grundläggande strukturfelen. Då hjälper
            det inte att man håller väldigt yviga tal om hur viktigt det är
            med miljön, om att detta är framtidens fråga osv. Det kan vi alla
            hålla, oavsett partifärg. Det intressanta är den sakliga politiken.
            Är man beredd att göra de grundläggande förändringarna? Det är
            det som är Miljöpartiets kritik mot regeringen. Man gör inte de
            grundläggande strukturella förändringarna.
          </note>
          <note>
            Detsamma gäller faktiskt kommunerna och landstingen. De har träffats
            av regeringens besparingsiver -
          </note>
          <note>
            inte direkt, men indirekt genom höjda egenavgifter och genom
            övervältringseffekter när man sparar på de statliga transfereringarna.
            Man har ju fördelningspolitiskt gjort detta på så sätt att socialbidragskostnaderna
            har ökat för kommunerna. De statliga transfereringarna har minskat
            lika mycket till dem som har det sämst som de har minskat till
            dem som har det bra.
          </note>
          <note>
            På det sättet har man strukturellt skapat problem.
          </note>
          <note>
            Sedan har man pytsat tillbaka litet pengar genom ett ökat bidrag
            som inte löser de strukturella, underliggande problem som man
            själv har skapat. Det är det regeringen måste ändra på. Det vore
            intressant att få en kommentar omkring de här mer grundläggande
            strukturella problemen, Erik Åsbrink. Det är faktiskt det diskussionen
            borde handla om i dag.
          </note>
          <note>
            Anf. 23 Finansminister ERIK ÅSBRINK (s)
          </note>
          <note>
            replik:
          </note>
          <note>
            Herr talman! Det är riktigt, Roy Ottosson, att alla områden,
            även miljöområdet, i det hårdhänta saneringsarbete som vi har
            tvingats utföra de senaste åren har fått ge sitt bidrag. Vi har
            exempelvis lagt vissa besparingar på Naturvårdsverket. Det är
            inte roligt att behöva göra sådant, men det har varit nödvändigt.
            Vi skall ändå se detta i perspektivet av de mycket större tillskott
            som sker på andra områden som är viktiga för miljön. Jag tänker
            på detta med att bygga ett ekologiskt hållbart Sverige. Där går
            vi nu successivt in med mycket stora insatser. Jag tänker också
            på att vi förstärker insatserna när det gäller miljöskydd på jordbrukets
            område. Det finns alltså, och det borde väl även Miljöpartiet
            kunna erkänna, mycket viktiga insatser för att förstärka miljöpolitiken
            på olika områden.
          </note>
          <note>
            Det finns också ett samband mellan å ena sidan hur ekonomin i
            stort utvecklar sig och å andra sidan vilka möjligheter vi har
            för att förstärka i fråga om miljön. Det är inte så att fattiga
            länder, eller länder med negativ tillväxt, är miljövänligast.
            Det är precis tvärtom. Det är länder som genomgår en ekonomisk
            tillväxt som successivt allt bättre kan hushålla med resurser
            och samtidigt skapa ökade resurser för att sätta in på viktiga
            miljöområden. Det är så vi kan nå de bästa resultaten. Därför
            är det oerhört viktigt - jag återkommer till det - att vi nu har
            kommit så långt i saneringen av statsfinanserna och i förstärkningen
            av den svenska ekonomin. Det kommer att ge oss mycket bättre möjligheter
            i framtiden att bedriva en aktiv miljöpolitik.
          </note>
          <note type="speaker">
            Anf. 24 ROY OTTOSSON (mp):
          </note>
          <note>
            Herr talman! Det är alldeles riktigt att det finns starka samband
            mellan ekonomi och miljö. Det har regeringen tillsammans med Miljöpartiet,
            Centerpartiet och Kristdemokraterna också slagit fast i det svenska
            konvergensprogrammet.
          </note>
          <note>
            Förutom Maastrichtkriterierna har man med ett arbetslöshetsmål
            och ett miljömål. De skall redovisas för riksdagen två gånger
            om året. Men så har inte skett när det gäller miljömålet. Det
            formulerades som att man skall se hur den svenska miljöskulden,
            enligt motsvarande beräkning, utvecklas när man gör den här budgetsaneringen
            och vidtar de åtgärder som krävs för att uppfylla konvergensprogrammet.
          </note>
          <note>
            Man kan mycket väl bedriva en ekonomisk politik som fördärvar
            naturkapitalet om man inte har med det i beräkningarna. Man kan
            utarma jordarna, haven och sjöarna. Man kan förgifta luften, så
            att träden växer långsammare. Allt detta har ju faktiskt skett,
            bl.a. i
          </note>
          <note>
            Sverige. Det gör att vi har mindre naturresurser kvar, och vi
            har mer av skadade och utarmade naturresurser. Detta får ekonomiska
            konsekvenser, framför allt på lång sikt. Varför redovisar inte
            ens regeringen detta för riksdagen? Man har ju förbundit sig till
            det i konvergensprogrammet. Det är ganska meningslöst att diskutera
            åtgärder om man inte har klart för sig hur situationen ser ut.
          </note>
          <note>
            Finansministern är mig svaret skyldig när det gäller de kraftiga
            neddragningarna på miljöområdet, som har skadat kampen mot försurning.
            10 000 sjöar i
          </note>
          <note>
            Sverige är i dag döda. Man har gjort neddragningar, så att kalkningsverksamheten
            minskar. Man har t.o.m.
          </note>
          <note>
            ändrat på skattesystemet, så att utsläppen av vissa ämnen kommer
            att kunna öka. Varför gör man dessa försämringar?
          </note>
          <note>
            Sedan pytsar man ut pengar på andra håll och kanter. Det är i
            och för sig behjärtansvärt. Men det sker alltså efter det att
            man har gjort en grundläggande försämring. Det är min kritik.
          </note>
          <note>
            Jag skall ta upp en annan fråga också. Den gäller
          </note>
          <note>
            EU-medlemskapet. I riksdagen har vi många gånger diskuterat vad
            det svenska EU-medlemskapet kostar oss. Vi skickar mycket pengar
            i bidrag till EU. Vi får tillbaka en del, och vi får ställa upp
            med ytterligare pengar vad gäller många av de bidrag som vi får
            från
          </note>
          <note>
            EU. Dessa bidrag är inte alls anpassade till svenska förhållanden,
            vilket ofta leder till att vi dessutom måste vidta en del andra
            inhemska åtgärder för att klara av de svenska problemen. Det borde
            rimligen bli dyrt. Men det finns inte någonstans en ordentlig
            genomgång och redovisning av vad det här egentligen kostar och
            vad vi eventuellt får tillbaka. Det är en brist.
          </note>
          <note>
            Vi misstänker från Miljöpartiets sida att EU-
          </note>
          <note>
            medlemskapet faktiskt har försvårat budgetarbetet, och det ganska
            rejält. Det syns i regionalpolitiken i dag. Det är en snabbare
            utflyttning från glesbygden än det någonsin har varit i Sverige.
            Vi har under det senaste året slagit rekordet från 60-talet. Detta
            hänger naturligtvis ihop. Det vore intressant att få reda på varför
            vi inte får veta hur det är.
          </note>
          <note>
            Alternativen lyser med sin frånvaro, sade finansministern. Det
            gör de inte. Vi har pekat på alternativen: en skatteväxling, en
            arbetstidsförkortning och en konsekvent långsiktig politik som
            håller ihop och mindre av en medieanpassad ordpolitik som inte
            leder någonvart.
          </note>
          <note>
            Anf. 25 Finansminister ERIK ÅSBRINK (s)
          </note>
          <note>
            replik:
          </note>
          <note>
            Herr talman! Att i denna sena timme ta upp en debatt om EU-medlemskapets
            för- och nackdelar är kanske inte så fruktbart. Roy Ottosson och
            jag har nog olika syn på detta.
          </note>
          <note>
            Jag menar att medlemskapet - som är ett uttryck för en önskan
            från Sveriges sida att delta i ett djupare internationellt samarbete
            - är en mycket viktig förutsättning för att vi skall kunna komma
            till rätta med de allvarliga miljöproblem som vi har här i Europa.
          </note>
          <note type="speaker">
            Anf. 26 MATS ODELL (kd) replik:
          </note>
          <note>
            Herr talman! Finansministern är en man med många goda sidor,
            inte minst på det personliga planet.
          </note>
          <note>
            Han har en förmåga att känna starkt. Det finns ett starkt känsloengagemang.
            Man skulle nästan kunna säga att det finns en omotiverad glädje.
            Detta går snabbt över i att han kan vara rörd till tårar inför
            omsorgen om vissa 60-åringar. Då kommer han fram till att det
            är fel ålderssammansättning på arbetsplatserna.
          </note>
          <note>
            Det är möjligt att man kan tycka det. Men då kanske man borde
            fundera litet grand över vad det beror på. Det beror naturligtvis
            på att det tillkommer för få nya riktiga arbetstillfällen. Man
            borde kanske också fundera litet över turordningsreglerna i arbetsrätten.
          </note>
          <note>
            Principen sist in, först ut är knappast en rättviseprincip som
            går att hitta i Bibeln, t.ex. Det skulle vara intressant att veta
            hur den har framsprungit och varför man så kraftfullt håller fast
            vid den om man nu anser att resultatet blir en felaktig sammansättning.
          </note>
          <note>
            Jag har talat om den mänskliga aspekten. Människor i 60-årsåldern
            känner sig inte behövda när de nu får klart för sig att de egentligen
            tar upp platser för yngre människor. Jag skulle också vilja nämna
            den ekonomiska aspekten, det mindre kloka i att satsa på en sådan
            här pensionspolitik. Det finns nämligen inget som helst teoretiskt
            stöd för att det går att pensionera bort arbetslösheten.
          </note>
          <note>
            Häromdagen fick jag i min hand en bok från Arbetarrörelsens Ekonomiska
            Råd. Förordet är skrivet av en icke okänd person, Svante Öberg.
            Han var tidigare statssekreterare. Numera är han chef för Konjunkturinstitutet.
            Boken heter Tretton inlägg om arbetslöshet. I den skriver Irene
            Wennemo från LO följande:
          </note>
          <note>
            Att få ned arbetslösheten genom att pensionera bort de äldre
            har visat sig vara en oframkomlig väg.
          </note>
          <note>
            Internationella studier visar att generösa regler för förtidspension
            inte sänker den totala arbetslösheten mer än möjligtvis kortsiktigt.
            Åtgärden innebär i förlängningen att vi antingen måste minska
            våra välfärdsåtaganden eller öka skattekvoten för dem som förvärvsarbetar.
          </note>
          <note>
            Då skulle jag vilja fråga Erik Åsbrink om han håller med om de
            slutsatser som finns om det samhällsekonomiskt kloka i att pensionera
            människor i förtid. Det handlar alltså inte om medicinska skäl,
            utan nu talar vi om förtidspensionering av arbetsmarknadsskäl.
            Stämmer den här uppfattningen? Eller har regeringen någon annan
            vetenskaplig grund att bygga sin politik på än den som presenteras
            i den vanliga litteraturen, senast återgiven i en bok med såväl
            LO:s vackra emblem som den vackra socialdemokratiska rosen?
          </note>
          <note>
            Tjänstesektorn är inte behandlad i den här propositionen, men
            regeringen måste väl ändå fundera över om det inte är dags att
            följa många andra länder som har gjort lyckade satsningar på att
            öppna tjänstesektorn. Det handlar om att sänka skattekilarna och
            få bort svart arbete och i stället få in människor i vitt arbete,
            att också möta de behoven. Det är inte rimligt att en grupp av
            människor håller på att arbeta ihjäl sig
          </note>
          <note>
            - dubbelarbetande småbarnsföräldrar - medan andra, fler och fler,
            tragiskt nog blir arbetslösa. Är det inte dags att ta itu med
            det här och komma till skott med ett förslag som också öppnar
            den del av tjänstesektorn som vänder sig till de privata hushållen?
          </note>
          <note>
            Anf. 27 Finansminister ERIK ÅSBRINK (s)
          </note>
          <note>
            replik:
          </note>
          <note>
            Herr talman! Jag trodde att jag hade sammanlagt 1
          </note>
          <note>
            minut och 22 sekunder kvar av min talartid, men jag har nu blivit
            upplyst om att jag har 11 minuter och 22
          </note>
          <note>
            sekunder kvar. Jag kan därför lämna ett mycket utförligt svar
            på Mats Odells inlägg.
          </note>
          <note>
            Till att börja med vill jag ta upp arbetsrätten. Mats
          </note>
          <note>
            Odell åberopade högre makter och den heliga skriften när det
            gällde den syn på arbetsrätten som Kristdemokraterna förfäktar.
            Mats Odell är dåligt påläst. Det står nämligen i Bibeln att de
            sista skola vara de första.
          </note>
          <note>
            Det är precis ett återgivande av den nuvarande arbetsrättsliga
            lagstiftningen, som vi socialdemokrater står fast vid.
          </note>
          <note>
            Vi har gjort det lättare att anställa. Vi vill inte göra det
            lättare att avskeda. Om Mats Odell fortsätter att hävda en annan
            uppfattning får han väl göra det, men här kommer vi inte att enas.
            Jag tror inte heller att det går att åberopa vår Herre som stöd
            för den kristdemokratiska linjen i denna fråga.
          </note>
          <note>
            Sedan gav även Mats Odell den vrångbild som brukar ges av den
            socialdemokratiska politiken, att vi skall pensionera bort folk
            ur arbetskraften, fiffla med statistiken och sopa problemen under
            mattan. Det är ju inte på det sättet. Läs innantill! Studera våra
            förslag och våra siffror! I det fempunktsprogram vi lägger fram
            består fyra av punkterna uteslutande av insatser som syftar till
            att skapa fler jobb eller att skapa utbildningsplatser som ger
            bättre utbildade människor som hävdar sig bättre på arbetsmarknaden
            i framtiden.
          </note>
          <note>
            Det femte området, arbetsmarknadspolitiken, innehåller en rad
            olika insatser. Där finns kvalitetshöjningar som gör det möjligt
            att hålla en högre nivå på arbetsmarknadsutbildningen. Det ger
            också större chans att få jobb i framtiden. Det innebär en viss
            uppluckring av olika regelsystem som ibland kan skapa onödiga
            dröjsmål och onödig byråkrati.
          </note>
          <note>
            Det finns också ett inslag - jag medger det - av tillfälliga
            och tidsbegränsade insatser som gör det möjligt för människor
            som närmar sig pensionsåldern och som är långtidsarbetslösa att
            gå i pension i förtid.
          </note>
          <note>
            Chansen för de flesta av dessa människor att få ett reguljärt
            jobb på arbetsmarknaden är mycket liten -
          </note>
          <note>
            tyvärr. Vi har också aviserat förslag om generationsväxling.
            Även det kommer att vara en tidsbegränsad insats. Avsikten är
            ju att vi när de reguljära insatserna får full styrka inte skall
            behöva tillgripa den här typen av insatser. De kan dock spela
            en roll på kort sikt.
          </note>
          <note>
            Sammantaget är den helt övervägande delen av våra insatser inriktade
            på att skapa nya jobb, att sätta fler människor i arbete och att
            göra arbetskraften mer kompetent.
          </note>
          <note>
            Till sist vill jag nämna Dan Anderssons utredning om att öppna
            tjänstesektorn. Jag har fått kritik här i dag för att jag inte
            omedelbart rusar ut och anammar en del av de förslagen. Jag tycker
            att vi kan ha respekt för traditionen i svenskt utredningsväsende
            att remissbehandla förslagen innan man tar ställning. Det skall
            vi göra också i det här fallet.
          </note>
          <note>
            Men på en punkt tror jag redan nu att Mats Odell och jag kommer
            att förbli oeniga. Jag är inte anhängare av pigavdrag. Visserligen
            har jag behövt städa upp efter det borgerliga konkursboet i statsfinanserna,
            men jag har inte tagit hjälp av några pigavdrag och jag kommer
            inte att vilja införa några i framtiden heller.
          </note>
          <note type="speaker">
            Anf. 28 MATS ODELL (kd) replik:
          </note>
          <note>
            Herr talman! Jag undrar, om Erik Åsbrink lägger handen på hjärtat,
            om det var en god eller en dålig nyhet när han fick veta att han
            hade elva minuter kvar.
          </note>
          <note>
            Men låt oss börja med Bibelns principer om de första som blir
            de sista. Jag blir verkligen skrämd när jag hör Erik Åsbrink tolka
            Bibeln på det här sättet.
          </note>
          <note>
            Vad det handlar om när det står att de första skall bli de sista
            är de människor som kom i sista sekunden och ville komma med in
            i himmelriket - inte att bli utkastade, Erik Åsbrink, där det
            skulle råda gråt och tandagnisslan. Jag tror att ni helt har missförstått
            den här principen.
          </note>
          <note>
            Men det är inte för sent. De sista kan också bli de första. Det
            är inte för sent att ändra sig på den här punkten, om man vill
            se en annan ålderssammansättning på arbetsplatserna.
          </note>
          <note>
            Den här kvalitetshöjningen skulle jag gärna vilja ställa en fråga
            om. Det är ju ganska intressant att det i fråga om kvalitetshöjningen
            står att den skall gälla inom offentlig sektor, i kommunala sammanhang.
          </note>
          <note>
            Men nu är det ju så, som Erik Åsbrink vet, att det i många kommuner
            har lagts ut ganska mycket verksamheter på entreprenad - även
            efter valet 1994.
          </note>
          <note>
            Trots att man sade att det skulle upphöra har det snarast accelererat.
            Min fråga är: Kommer de pensionärer som i dag vårdas på någon
            typ av servicehem eller liknande där kommunen har lagt ut detta
            på entreprenad till en privat vårdgivare också att få del av denna
            kvalitetshöjning? Eller är det enbart i de kommuner som ännu inte
            har hunnit lägga ut det här på entreprenad eller har valt att
            bedriva det i egen regi som man kommer att få del av kvalitetshöjningen?
          </note>
          <note>
            Är det så att det bara gäller där kommunen är hundraprocentig
            huvudman har vi byggt in en våldsam segregation. Då är det bara
            i de kommunalt drivna verksamheterna som man skall få någon som
            går med ut på promenad, någon som skall finnas med och läsa tidningen
            och göra alla dessa kvalitetshöjande åtgärder. Jag tror att det
            vore oerhört värdefullt om
          </note>
          <note>
            Erik Åsbrink kunde klarlägga den här saken.
          </note>
          <note>
            Jag undrar också, i fråga om upphandlingen och
          </note>
          <note>
            EU:s konkurrens- och upphandlingsdirektiv: Kan man ha så olika
            villkor som det här skulle ge om det enbart var den rent kommunala
            verksamheten som kunde få del av kvalitetshöjningen? Skulle man
            då inte komma i konflikt såväl med den svenska konkurrenslagstiftningen
            som med de direktiv som vi har åtagit oss att följa genom vårt
            medlemskap i EU?
          </note>
          <note>
            När det slutligen gäller de s.k. pigorna, herr talman, går det
            naturligtvis att ha kvar de ideologiska skygglapparna. Men i väldigt
            många länder har det visat sig att det här är en alldeles utmärkt
            form att komma in i arbetslivet - att faktiskt serva de pensionärer
            som inte får tillräckligt med hemtjänst från kommunen och att
            hjälpa de dubbelarbetande småbarnsföräldrar som inte hinner med.
            Och varför skall de här människorna hellre hållas i arbetslöshet?
            Kan finansministern redogöra för hur mycket pengar som i dag strömmar
            in i form av skatter och avgifter och moms på tjänster som i dag
            utförs i hemmen? Jag tror att det här till absolut övervägande
            del handlar om svarta jobb. Med den attityd som regeringen har
            kommer vi att fortsätta vänja människor vid att det är svartjobb
            som gäller. Det är där tillväxten kommer att ske. Det är dags
            att ta bort de ideologiska skygglapparna nu och våga satsa också
            på den här branschen.
          </note>
          <note>
            Anf. 29 Finansminister ERIK ÅSBRINK (s)
          </note>
          <note>
            replik:
          </note>
          <note>
            Herr talman! Den s.k. Kalmarmodellen med kvalitetshöjningar är
            utformad så att den skall kunna tilllämpas inom den offentliga
            sektorn - kommuner och stat samt försäkringskassorna. Men det
            stannar vid det, och det har naturligtvis att göra med de mycket
            förmånliga regler som det här systemet innebär.
          </note>
          <note>
            Nu märker jag en något paradoxal situation. Å ena sidan kritiseras
            regeringen häftigt för den här insatsen, som anses vara alldeles
            felaktig, fiffel med statistiken och allt vad vi har fått höra.
            Å andra sidan är insatsen ändå så pass attraktiv att det här kommer
            förslag om en utvidgning, att den skall utsträckas till en vidare
            krets. Även entreprenörer som tar över viss verksamhet från kommunerna
            borde, om jag förstår Mats
          </note>
          <note>
            Odell rätt, kunna omfattas av detta. Såvitt jag förstår är detta
            inte möjligt, även om jag skall lämna ett litet frågetecken för
            exakt hur det här regelverket slår i de enskilda fallen. Det kan
            jag inte svara på i detalj. Men utformningen är avgränsad till
            den offentliga sektorn, och det finns goda skäl för detta.
          </note>
          <note>
            Sedan har vi återigen tjänstesektorn. Jag är mycket öppen för
            att diskutera olika åtgärder som gör det möjligt att få till stånd
            fler jobb i tjänstesektorn. I och för sig undrar jag ibland varför
            man till varje pris måste stimulera jobb i just tjänstesektorn.
            Man kan faktiskt med lika god rätt säga att det är bra med fler
            jobb i varusektorn också. Jag ser inget skäl till varför vi nödvändigtvis
            måste begränsa oss till en viss sektor, även om den är ganska
            stor. Människor kan göra precis lika produktiva och värdefulla
            insatser i varusektorn som i tjänstesektorn.
          </note>
          <note>
            Men låt gå för att vi kanske i vissa avseenden har onödiga hinder
            i tjänstesektorn. Vi skall se över detta.
          </note>
          <note>
            Dan Anderssons utredning har lagt fram ett antal förslag av litet
            skiftande beskaffenhet; jag är personligen mera intresserad av
            några av förslagen och mindre av andra. Låt oss se vad remissomgången
            ger för resultat. Sedan skall vi ta ställning till detta.
          </note>
          <note>
            Pigavdragen, som Mats Odell är en varm anhängare av, är ju prövade
            i Danmark. Det är ett land som i och för sig har en del erfarenheter
            som vi kan dra nytta av, men det här blev ingen stormande succé.
            Det säger ju danskarna själva. Det har fått en ganska blygsam
            omfattning. Jag är rädd för att Mats Odell även i fortsättningen
            får plocka sina dammråttor själv.
          </note>
          <note type="speaker">
            Anf. 30 BO LUNDGREN (m):
          </note>
          <note>
            Herr talman! Man kan fundera över vilket målet för en bred ekonomisk
            politik egentligen skall vara.
          </note>
          <note>
            Om man försöker formulera det mycket enkelt, kan man säga att
            syftet, till den del vi politiker svarar för att driva en ekonomisk
            politik, rimligen bör vara att skapa bra förutsättningar för människor
            i olika avseenden. Man bör försöka se det ur individens perspektiv.
          </note>
          <note>
            I debatten hittills har vi framför allt kritiserat regeringen
            för bristen på insikt om hur viktigt det är för människor att
            få ett jobb och att inte känna att de bara blir pensionerade eller
            erbjuds utbildning, även om utbildning visst kan vara bra. Det
            viktiga är att vi får en dynamik, så att tillräckligt många nya
            jobb växer fram. Detta är en av de stora bristerna.
          </note>
          <note>
            En annan brist som vi har pekat på men som vi inte hunnit diskutera
            så mycket i dag, är det faktum att så många människor dignar under
            de skatter som socialdemokratin kritiserade för många decennier
            sedan men som man nu excellerar i att både införa och höja. För
            låg- och medelinkomsttagare är det ett problem för välbefinnandet
            att känna att man är insnärjd, att pengarna efter skatt inte räcker
            till, att man har små marginaler och att man är beroende av det
            offentliga om något skulle hända. Och det offentliga levererar
            inte tillräckligt.
          </note>
          <note>
            Regeringen har lovat mycket när det gäller pensionerna och en
            hel del andra saker, men löftena hölls inte. Sjukvårdsköerna oroar
            många människor i dag.
          </note>
          <note>
            Kvaliteten på de löften som gavs var inte tillräckligt bra. I
            normala fall har människor då inget annat att välja på, därför
            att pengarna efter skatt inte räcker till.
          </note>
          <note>
            Det borde alltså vara ett mål i sig att minska bidragsberoendet
            och se till att människor i det normala fallet har en chans att
            leva på sin lön. De skall kunna klara mindre problem när de uppkommer.
          </note>
          <note>
            Samtidigt är det tredje målet att vi skall begränsa statens och
            kommunernas insatser till de kärnuppgifter som måste klaras väl.
            Så när vi blir riktigt sjuka och långvarigt sjuka skall vi veta
            att vi får bra vård, utan de köer som håller på att växa. Vi skall
            få en ersättning som gör att vi klarar oss ekonomiskt. Vi skall
            få det stödet när det behövs.
          </note>
          <note>
            En handikappad skall inte få assistentersättningen neddragen
            på det sätt som regeringen och Centerpartiet har gjort. Jag har
            inte hört Erik Åsbrink försvara varför man skall försämra förutsättningar
            för tolkbistånd till döva och dövblinda. Det föreslås i tilläggsbudgeten
            för 1997. Det skulle vara intressant att höra varför regeringen
            väljer att göra detta. Det är ert ansvar att ni drar ned för dem
            som är svaga. Det gäller även Per-Ola Eriksson, om han vill svara
            på detta.
          </note>
          <note>
            Att verkligen koncentrera kärnuppgifterna så att staten klarar
            sina viktiga och raka uppgifter borde vara målet för den ekonomiska
            politiken. Men i det avseendet misslyckas regeringen. Mycket går
            tillbaka till att jobben inte växer fram.
          </note>
          <note>
            Därför känns det hemskt att höra Erik Åsbrink raljera om pigavdrag.
            Jag vet inte om finansministern har lust att lyssna, men det kunde
            vara intressant att fundera litet kring hushållstjänster.
          </note>
          <note>
            Vi har i ett par omgångar haft avdrag för reparation på byggnadssidan.
            Man har fått skattereduktioner för att reparera hus och lägenheter.
            Jag vet inte om
          </note>
          <note>
            Erik Åsbrink kallar de byggnadsarbetarna för drängar.
          </note>
          <note>
            Men jag har svårt att kalla de människor om städar i hemtjänsten,
            hos pensionärer eller här i riksdagen för pigor. Det gjorde ju
            Erik Åsbrink nyss i talarstolen.
          </note>
          <note>
            Han sade att den som städar åt någon är en piga. Det är förnedrande.
            Socialdemokraterna borde vara för goda för att upprätthålla den
            typen av fördomar.
          </note>
          <note>
            Det finns en mängd jobb som behöver utföras men som inte blir
            utförda, därför att det finns hinder: arbetsmarknadsregler, skatter
            och mycket annat. Den starkaste kritiken mot Erik Åsbrink, regeringen
            och det stödparti som Centern nu blivit, är att de inte förmår
            bryta ned de hinder som finns. Därför får man en slutsummering
            som visar att 13 % fortfarande är arbetslösa när vi går in i det
            nya årtusendet. Detta är ett misslyckande, Erik Åsbrink, och det
            måste betecknas som ett sådant.
          </note>
          <note>
            Det skulle vara intressant att höra finansministern förklara
            vad det är som gör att han dogmatiskt försöker använda uttryck
            som pigavdrag i stället för att fundera över om inte ännu fler
            skulle kunna få den typ av jobb som de människor som städar hos
            honom i
          </note>
          <note>
            Finansdepartementet har, hellre än att vara arbetslösa.
          </note>
          <note>
            De skulle kunna ha möjligheter till utbildning och bättre jobb
            om finansministern tycker att det är förnedrande att städa. Jag
            städar själv, och jag antar att han också har gjort det någon
            gång.
          </note>
          <note>
            Vad är finansministern beredd att göra för att verkligen öka
            förutsättningarna för dessa jobb? Är han beredd att slopa dubbelbeskattningen
            så att industrin får bättre förutsättningar? Hur kom ni på idén
          </note>
          <note>
            - som både LO och SAF kritiserar - att fördubbla sjuklöneperioden,
            så att det blir svårare för de mindre företagen att anställa?
            Det skulle vara intressant att höra Erik Åsbrink resonera om hur
            de nya jobben skall kunna växa fram med de hinder som ni själva
            pekar på till viss del men inte gör något åt, t.ex. lönebildningen
            och arbetsmarknadsregleringen.
          </note>
          <note type="speaker">
            Anf. 31 JOHAN LÖNNROTH (v) replik:
          </note>
          <note>
            Herr talman! Bo Lundgren ville säkert ha upp finansministern
            och inte mig, men jag kunde faktiskt inte avstå från att ge en
            replik när Bo Lundgren tog upp sjukvårdsköerna och alla som dignar
            under skattetrycket.
          </note>
          <note>
            Bo Lundgren och jag är överens på en punkt:
          </note>
          <note>
            skattesänkningar behövs för låga inkomster. Men vi har radikalt
            olika uppfattningar om hur det skall finansieras. De rika hushållen,
            framför allt de som äger mycket aktier, har ökat sina förmögenheter
            på ett oerhört kraftfullt sätt på senare tid. Bo Lundgren vill
            sänka skatten kraftigt också för dem, ännu mycket mera än för
            låginkomsttagarna också procentuellt sett.
          </note>
          <note>
            För sådana som Bo Lundgren och mig själv vill han t.ex. sänka
            skatten kraftigt. Detta vill han finansiera bl.a. genom att ta
            pengar från vård, omsorg och skola.
          </note>
          <note>
            50 miljarder ville moderaterna ta från kommuner och landsting
            i sitt förra budgetförslag.
          </note>
          <note>
            När nu moderater far land och rike runt och skrymtar om de långa
            sjukvårdsköerna och de sociala nedskärningarna i kommunerna blir
            jag och många med mig moraliskt upprörda, åtminstone vi som vet
            hur det ligger till med de konkreta, praktiska förslagen.
          </note>
          <note>
            Sluta hyckla, Bo Lundgren! Tala om att ni finansierar de stora
            skattesänkningarna på stora förmögenheter och inkomster genom
            att skära ännu mer för de grupper som ni i den allmänna retoriken
            säger er värna om!
          </note>
          <note type="speaker">
            Anf. 32 BO LUNDGREN (m) replik:
          </note>
          <note>
            Herr talman! Jag måste göra Johan Lönnroth besviken. Vi föreslår
            inte ett öre i besparingar på sjukvården eller på kärnuppgifter
            som skall utföras av kommuner och landsting. Det vi föreslår är
            besparingar på knappt 8 miljarder kronor netto, som kan tas från
            andra, inte prioriterade verksamheter.
          </note>
          <note type="speaker">
            Anf. 33 JOHAN LÖNNROTH (v) replik:
          </note>
          <note>
            Herr talman! Det vore ju mycket glädjande om moderaterna totalt
            och radikalt har lagt om politiken jämfört med den motion ni lade
            fram för ett år sedan.
          </note>
          <note>
            Då föreslog ni oerhört stora nedskärningar i anslagen till kommuner
            och landsting, dvs. skola, vård och omsorg.
          </note>
          <note>
            Anf. 34 Finansminister ERIK ÅSBRINK (s)
          </note>
          <note>
            replik:
          </note>
          <note>
            Herr talman! Jag vill först rensa bort ett påstående ur debatten
            som Bo Lundgren framfört några gånger i kammaren. Regeringen föreslår
            inte några indragningar av tolktjänsten till döva och dövblinda.
            Regeringen föreslår indragning av en del av en anslagsbehållning
            som används för stimulansbidrag, som ändå upphör vid utgången
            av detta år. Den indragningen berör på intet sätt tolktjänsten
            till döva och dövblinda.
          </note>
          <note>
            Jag hoppas att vi slipper höra det påståendet i fortsättningen.
            Över huvud taget är det märkligt att höra en företrädare för ett
            parti vars främsta uppgift är att ständigt begära sänkta skatter
            och mindre resurser till stat och kommun låtsas måna om olika
            utsatta grupper som är beroende av samma offentliga sektor för
            sin välfärd och för sin framtid.
          </note>
          <note>
            Vi fick på nytt höra om de skattebördor som läggs på svenska
            folket och vikten av att sänka skatterna.
          </note>
          <note>
            Jag tycker att det finns skäl att påminna om att skattebördorna
            på svenska folket ytterst bestäms av de utgifter som vi beslutar
            oss för i stat och kommun.
          </note>
          <note>
            Det är ett faktum att utgifterna på Bo Lundgrens tid skenade
            i höjden samtidigt som Bo Lundgren sänkte skatter, främst för
            de välbeställda.
          </note>
          <note>
            Men notan för detta jättelika underskott får de svenska skattebetalarna
            betala förr eller senare. Tyvärr är detta en del av de bördor
            som svenska folket nu får bära. Man kommer aldrig ifrån de utgifter
            som
          </note>
          <note>
            Bo Lundgren trodde att det gick att låna till. Förr eller senare
            får detta bekostas. Det är ett hyckleri att tala om att det går
            att sänka skatterna hur som helst, när man samtidigt låter statsfinanserna
            förödas på det sätt som skedde tidigare.
          </note>
          <note type="speaker">
            Anf. 35 BO LUNDGREN (m) replik:
          </note>
          <note>
            Herr talman! När det gäller historien låter Erik
          </note>
          <note>
            Åsbrink som en papegoja. Det får han fortsätta att göra. Jag
            tänker inte bemöta det.
          </note>
          <note>
            På de få sekunder jag har till förfogande vill jag bara slå fast,
            att med världens högsta skatteuttag, som vi har i Sverige, vore
            det väl konstigt om vi inte kunde klara att koncentrera insatserna
            från det offentliga på de människor som behöver dem bäst. Ni har
            dragit ned ersättningen till de handikappades assistenter, ni
            har försämrat änkepensionerna och mår med all rätt dåligt av det,
            åtminstone opinionsmässigt.
          </note>
          <note>
            Ni ser inte på det vis som vi gör på en vettig budgetstrategi.
            Om man sänker skatten för vanliga människor så att de klarar sig
            utan det offentliga, kan man i stället se till att koncentrera
            stödet till dem som verkligen behöver det.
          </note>
          <note>
            Anf. 36 Finansminister ERIK ÅSBRINK (s)
          </note>
          <note>
            replik:
          </note>
          <note>
            Herr talman! Alltför väl bekräftar Bo Lundgren det jag nyss sade.
            Å ena sidan talar han om behovet av skattesänkningar, å andra
            sidan pekar han ut utgiftsområden där det inte skall ske nedskärningar,
            utan kanske t.o.m. utökningar. Detta går inte ihop.
          </note>
          <note>
            Det är fullständigt omöjligt. Enda resultatet, om man genomför
            en sådan politik i verkligheten, är att det går åt pipan med statsfinanserna.
            Det har vi redan sett.
          </note>
          <note>
            Sedan kommer det surt efter för svenska folket, som skall betala
            detta lättsinne.
          </note>
          <note type="speaker">
            Anf. 37 PER-OLA ERIKSSON (c):
          </note>
          <note>
            Herr talman! Det finns två stora problem i Sverige, dels den
            höga arbetslösheten, dels den stora statsskulden. När vi vill
            vidta åtgärder för att avveckla dessa kallar Bo Lundgren litet
            raljant det för avvecklingspolitik.
          </note>
          <note>
            Ja, vi vill avveckla statsskulden, vi vill avveckla den höga
            arbetslösheten och vi vill avveckla Barsebäck. Men Bo Lundgren
            har i dag vältaligt pläderat för en konserveringspolitik. För
            det första vill han bevara Barsebäck. För det andra vill han bevara
            den höga statsskulden. För det tredje innebär det att han bevarar
            de ekonomiska problem som finns i kommunerna.
          </note>
          <note>
            Genom den möjlighet som vi nu skapar att tillfredsställa stora
            vårdbehov, stora behov inom äldreomsorgen och stora behov inom
            skolan fyller vi behov som Bo Lundgren i andra sammanhang vältaligt
            brukar säga är viktiga. Men orden hänger inte samman med konkret
            handling.
          </note>
          <note>
            Jag förstår inte varför Bo Lundgren vill bevara problemen. Han
            säger nej till att avveckla sådant som lägger börda på kommande
            generationer, statsskulden, kärnkraften, osv. Varför vill inte
            Bo Lundgren använda budgetöverskottet, vilket nu är möjligt, till
            att få ned den stora statsskulden? I stället talar Bo
          </note>
          <note>
            Lundgren om överbeskattning. Det är det vanliga retoriska resonemanget
            från Moderata samlingspartiet.
          </note>
          <note>
            Sedan talar Bo Lundgren med förakt om de människor som har arbetat
            länge och känner sig ganska brända. De närmar sig 65-årsåldern.
            När de erbjuds möjligheten att lämna arbetsmarknaden och inte
            längre stå till arbetsmarknadens förfogande raljerar Bo
          </note>
          <note>
            Lundgren över det.
          </note>
          <note>
            Vi vet också att Moderata samlingspartiet av och till har lagt
            fram förslag om att höja pensionsåldern.
          </note>
          <note>
            Om man lägger fram och genomför ett sådant förslag kommer det
            att hårdast drabba de människor som har haft kroppsarbete under
            hela sitt liv. De människor som har haft andra pensionsregler
            och kunnat gå i pension tidigare, de kan gå. Men för de personer
            som har haft kroppsarbete - vårdbiträdet eller byggnadsarbetaren
            som känner sig utbränd - har Bo Lundgren inget som helst intresse
            och känner inget som helst ansvar. Det är en ganska avslöjande
            politik från Moderata samlingspartiets sida.
          </note>
          <note>
            Jag vill sedan vända mig till vännen Lars Leijonborg, som normalt
            är en fridsam person. Men i dag tycker jag att han gör några uttalanden
            som det finns skäl att kommentera.
          </note>
          <note>
            Han talade om en kedja människor som kunde ställas upp. Men,
            Lars Leijonborg, skall vi inte erkänna att det också fanns en
            kedja människor som vi kunde rada upp år 1992, 1993 och 1994?
            Jag tycker, herr talman, att Lars Leijonborg i dag har gjort sig
            känd som en bildmakare med selektivt minne och en pratmakare som
            inte tar politiskt ansvar.
          </note>
          <note>
            Lars Leijonborg ondgjorde sig också över det miljöstöd från EU
            som kan tillföras lantbrukssektorn.
          </note>
          <note>
            Då vill jag fråga Lars Leijonborg: Innebär det att Lars
          </note>
          <note>
            Leijonborg samtidigt tar avstånd från det med EU
          </note>
          <note>
            framförhandlade avtalet, som hans finansminister var med och
            undertecknade 1994? Eller står inte Lars
          </note>
          <note>
            Leijonborg längre för vad fyrpartiregeringen gjorde på denna
            punkt? Svara i dag, det kan vara bra för eftervärlden att veta!
          </note>
          <note>
            Sedan vill jag vända mig till Lars Leijonborg och tala om premiereserven.
            Den är, som Lars Leijonborg borde veta, inlåst och skyddad på
            Riksgälden. I Riksgäldens styrelse finns två ledamöter som sitter
            här i kammaren. Den ene är Bo Lundgren, den andre är
          </note>
          <note>
            Olof Johansson. Om inte Lars Leijonborg tror på Bo
          </note>
          <note>
            Lundgren, kan han med förtroende vända sig till Olof
          </note>
          <note>
            Johansson.
          </note>
          <note>
            Nu vill jag vända mig till Mats Odell. Han talade upprepade gånger
            om människor av kött och blod. Jag vet inte hur många gånger han
            i sitt anförande kom tillbaka till "människor av kött och blod".
            Jag vill fråga Mats Odell om han känner till att det finns andra
            människor, som inte är av kött och blod. I så fall är jag nyfiken.
            Om det är så har kd funnit en människoform som hittills inte är
            känd på vår jord.
          </note>
          <note>
            Jag måste säga att Mats Odell var virrigare än normalt i dag,
            och det vill inte säga litet. Mats Odell sade att Olof Johansson
            inte lyckats få Socialdemokraterna att byta ideologi. Samtidigt
            sade Mats Odell att Socialdemokraterna saknar ideologi. Nu skall
            jag i och för sig inte försvara Socialdemokraterna, men jag tycker
            att det logiska bör redas ut. Mats Odell måste bestämma sig för
            om han vill prata utan logiskt sammanhang eller med logiskt sammanhang.
            Om man saknar någonting kan man inte byta. Om man byter kan man
            inte sakna. Mats Odell måste bestämma sig för hur det skall vara
            på den punkten.
          </note>
          <note>
            Till Mats Odell vill jag också säga att det förvånar mig att
            Mats Odell som i så många sammanhang talat om vården och omsorgen
            inte ens närmar sig det området i dag. Nu tar vi fram de resurser
            som kd i andra sammanhang säger sig vilja ha. Jag konstaterar
            också att Folkpartiet, som tidigare har sagt att man vill öka
            resurserna till vården, nu är bönhört över hövan. Det noterade
            Lars Leijonborg bara med en bisats.
          </note>
          <note>
            Herr talman! Det aktstycke som Centerpartiet och regeringen gemensamt
            har lagt fram bildar en ordentlig grund, som gör det möjligt för
            oss att ge oss i kast med den höga arbetslösheten, få fart på
            företagandet, främja miljön och se till att vi också får en rättvis
            fördelningspolitik.
          </note>
          <note>
            Vi har lagt en ordentlig grund för ett starkare
          </note>
          <note>
            Sverige. Det skall bli intressant att se vad andra partier kommer
            med. Vi har gjort en kraftsamling, och här har nu talare efter
            talare ägnat tid åt att blicka tillbaka och gnälla. Jag tycker
            inte att era inlägg är särskilt klädsamma.
          </note>
          <note type="speaker">
            Anf. 38 MATS ODELL (kd) replik:
          </note>
          <note>
            Herr talman! Jag tror inte att Per-Ola Erikssons inlägg förtjänar
            någon längre replik.
          </note>
          <note>
            När jag talar om ideologi handlar det om att stimulera företagare
            att satsa.
          </note>
          <note>
            Jag talade inte så mycket om vården, men jag kan gärna göra det.
            Vi kristdemokrater hade föreslagit sex och en halv miljard redan
            i budgetarbetet för detta år, men det röstade Per-Ola Eriksson
            tillsammans med
          </note>
          <note>
            Socialdemokraterna emot. Nu har de ångrat sig. Jag tror att det
            är trettionde gången som de river upp ett nyligen fattat beslut.
          </note>
          <note type="speaker">
            Anf. 39 PER-OLA ERIKSSON (c) replik:
          </note>
          <note>
            Herr talman! Det finns tidigare genomförda åtgärder för att stimulera
            företagssektorn. Vi har sänkt arbetsgivaravgifterna, men i en
            riktning som framför allt främjar de små företagen. Vi har sänkt
            egenavgifterna för egenföretagarna. Vi har infört ROT-avdrag för
            reparation, och kvittningsrätt för inkomst av kapital vid nystartande
            av företag. Vi tar inte ut någon förmögenhetsskatt på O- och OTC-listade
            aktier. Vi har infört lindringar i dubbelbeskattningen för onoterade
            företag. Vi har reducerat stämpelskatten. Vi har tagit fram miljardprogram
            för småföretagsutveckling.
          </note>
          <note>
            Vi har avskaffat bilaccisen.
          </note>
          <note>
            Det här var några åtgärder. Nu går vi vidare, och vidgar lönesumman
            med sänkt arbetsgivaravgift.
          </note>
          <note>
            Fåmansbolagen får ordentliga lättnader. Vi klarar ut det hela,
            så att det framförhandlade EU-avtalet utnyttjas fullt ut m.m.
            Detta gör vi för att lägga en bra grund för en tillväxt inom den
            privata sektorn. Mats Odell pratar, centerpartister handlar.
          </note>
          <note type="speaker">
            Anf. 40 LARS LEIJONBORG (fp):
          </note>
          <note>
            Herr talman! Jag är glad att min bild med de
          </note>
          <note>
            600 000-700 000 demonstrerande arbetslösa har gripit tag. Jag
            blev själv gripen av tanken att det handlar om så otroligt många
            människor att de med en meters lucka skulle räcka från Stockholm
            ända ned till
          </note>
          <note>
            Malmö, och att det ändå skulle vara så där 100 000
          </note>
          <note>
            kvar.
          </note>
          <note>
            Var det en freudiansk felsägning när finansministern med anledning
            av denna bild berättade vad en del av dem ändå skulle få göra,
            utifrån propositionen?
          </note>
          <note>
            Han nämnde nämligen inte alls att några skulle få jobb i privata
            företag.
          </note>
          <note>
            Finansministern har två minuters taletid kvar. Använd dem till
            att berätta vad han vill göra för att få fart på jobben i Sverige!
          </note>
          <note type="speaker">
            Anf. 41 PER-OLA ERIKSSON (c) replik:
          </note>
          <note>
            Herr talman! Lars Leijonborg tog inte tillfället i akt att svara
            på mina frågor. Står han och Folkpartiet fast vid det av fyrpartiregeringen
            framförhandlade
          </note>
          <note>
            EU-avtalet? Ja eller nej?
          </note>
          <note type="speaker">
            Anf. 42 JOHAN LÖNNROTH (v):
          </note>
          <note>
            Herr talman! När jag hörde liknelsen som Lars
          </note>
          <note>
            Leijonborg gjorde kom jag att tänka på ett besök i
          </note>
          <note>
            Nyköping, där en progressiv folkpartist har infört sextimmarsdag
            på sitt företag. Han sade så här, litet skämtsamt, när han såg
            att vi var en del vänsterpartister på ett möte: Vi folkpartister
            får plats inne på toaletten numera när vi skall ha möte. Detta
            sagt om liknelser.
          </note>
          <note>
            Det har också förekommit bibelcitat i debatten.
          </note>
          <note>
            Det finns ett som lyder: Den som haver, honom skall varda givet.
            Det är kanske just det som jag saknar i debatten - konkreta fördelningspolitiska
            förslag. Det i särklass mest effektiva sättet att åstadkomma fler
            arbeten nu är att åstadkomma ökad köpkraft. Ökad köpkraft uppnår
            man bäst genom att flytta pengar från dem som ligger på dem i
            passivt sparande till dem som faktiskt använder dem till investeringar
            och konsumtion. Därför skulle en mycket kraftfull röd skatteväxling
            behövas.
          </note>
          <note>
            Det finns också ett annat bibelcitat, som Erik Åsbrink borde
            tänka på. Jag kan inte hela, men det är något i stil med: Här
            är icke jude eller grek. Finansministern säger att vi inte får
            bli beroende av utländska bankirer, och vi är helt överens på
            den punkten -
          </note>
          <note>
            det är inte bra. Men är det då en sådan oerhört avgörande skillnad
            mellan utländska och svenska bankirer? Finns det ingen som helst
            fara att vi blir beroende av svenska bankirer?
          </note>
          <note>
            Om Erik Åsbrink har någon sekund kvar: Kan han säga så mycket
            att han är beredd att se till att utförsäljningen av Nordbanken
            inte ytterligare stärker makten för de mycket starka monopolbankirer
            vi har i det här landet?
          </note>
          <note>
            Jag har använt begreppet "lata kapitalister och flitiga företagare"
            en del i debatten. Jag fick en kommentar i bänken här tidigare
            om att så kan man inte säga; alla kapitalister är väl inte lata?
            Det är sant.
          </note>
          <note>
            Men sanningen är att jag har knyckt begreppet från en näringslivsguru
            från USA som var och pratade på
          </note>
          <note>
            Ingenjörsvetenskapsakademin förra sommaren. Det var han som förde
            ett resonemang om de mycket rika kapitalisterna i USA. De har
            tjänat så mycket pengar att de inte har någon förändringsvilja
            längre - de är just lata, sade han. Därför är det inte produktivt
            att ge dem ytterligare ekonomiskt utrymme.
          </note>
          <note>
            Det är en oändlig skillnad mellan att å ena sidan sänka skatten
            för denna grupp - som Moderaterna vill
          </note>
          <note>
            - och att å andra sidan sänka skatten för just de flitiga företagarna.
            Det finns tusentals flitiga och duktiga företagare som kan någonting
            om själva produktionen. Att fördela om pengar från de lata kapitalisterna
            är en produktiv insats som minskar arbetslösheten.
          </note>
          <note>
            Anf. 43 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Lars Leijonborg tar på nytt upp frågan om hur de
            nya jobben skall komma till stånd. Jag har talat en hel del om
            detta i dag - regeringen lägger nu fram ett samlat program för
            att öka sysselsättningen och successivt få ned arbetslösheten
            och för att öka kompetensen hos människorna så att de hävdar sig
            bättre på arbetsmarknaden. 150 000 människor kommer att få jobb
            enligt de beräkningar vi nu kan göra, och ytterligare 200 000
            platser skapas i utbildningssystemen. Det handlar om att ha en
            stark ekonomi i balans, starka offentliga finanser, att hålla
            nere räntan och inflationen och att dessutom få fart på efterfrågan.
          </note>
          <note>
            Vi skall ha en sund och naturlig efterfrågan som kommer sig av
            att ekonomin växer. Då skapas de nya jobben, inte minst i den
            privata sektorn. Detta gynnas naturligtvis av de många insatser,
            varav Per-Ola
          </note>
          <note>
            Eriksson har nämnt en del, som vi har vidtagit tidigare och som
            vi föreslår i dagens proposition.
          </note>
          <note>
            Johan Lönnroth tar ständigt upp frågan om bankägandet. Jag har
            redan förklarat att staten har för avsikt att sälja ut sina aktier
            i Nordbanken. Men jag tänker inte stå här i talarstolen och tala
            om exakt hur detta skall ske. Jag vill göra bra, och inte dåliga,
            affärer. Det vore dumt att på förhand lägga upp en så väldigt
            detaljerad och offentlig plan. Självfallet vill jag medverka till
            att motverka makt- och ägarkoncentration i Sverige. Det är naturligtvis
            ett viktigt motiv när vi skall gå till verket.
          </note>
          <note>
            Vi har dock ett intresse i Sverige av att ha starka ägare - det
            är brist på dem i Sverige. Jag skulle gärna vilja ha fler starka
            ägare, och jag ser det inte som ett ideal att ha idel tjänstemannastyrda
            företag, vare sig banker eller andra.
          </note>
          <note type="speaker">
            Anf. 44 ROY OTTOSSON (mp):
          </note>
          <note>
            Herr talman! Det kanske viktigaste i den här debatten och i propositionen
            är ju arbetslösheten. Regeringens förslag går ut på att skapa
            fler utbildningsplatser trots att vi redan nu har svårt att få
            fram tillräckligt med lärare. Annars är det i och för sig ett
            bra förslag.
          </note>
          <note>
            Vi har inte tillräckligt med grundforskning för att kunna få
            fram den kompetens vi skulle behöva. Man måste satsa där också
            om detta skall hålla.
          </note>
          <note>
            Man räknar med en mer arbetskraftsintensiv tillväxt. Det har
            jag kritiserat. Hur kan man göra det?
          </note>
          <note>
            Trenden är ju precis den motsatta. Tillväxten ger mindre och
            mindre jobb, och ändå räknar man med en mer arbetskraftsintensiv
            tillväxt utan någon egentlig motivering. Detta har inte kommenterats.
            Man har helt enkelt haft en kreativ bokföring i de här prognoserna.
          </note>
          <note>
            Dessutom har vi den här varianten på förtidspensionering i stället
            för att sänka arbetstiden generellt.
          </note>
          <note type="speaker">
            Anf. 45 PER-OLA ERIKSSON (c):
          </note>
          <note>
            Herr talman! Johan Lönnroth talade om hushållens köpkraft. Man
            kan ju fråga sig var Johan Lönnroth har hållit hus den senaste
            tiden. Den räntesänkning som har skett i Sverige de senaste två
            åren har ju inneburit ett icke obetydligt tillskott i familjernas
            ekonomi genom att villalånen, lånet på bostadsrätten eller på
            företaget har blivit billigare och lättare att bära.
          </note>
          <note>
            Vi har den sänkta matmomsen som för en tvåbarnsfamilj innebär
            ett icke oväsentligt tillskott till hushållskassan. Det handlar
            om den sänkta matmoms som Vänsterpartiet förut också ville ha.
            Men när den sedan skulle genomföras ställde sig Vänsterpartiet
            vid sidan av och sade nej.
          </note>
          <note>
            Den lägre inflationen innebär också att vi nu har reallöneökningar
            före skatt för löntagarna. Det är första gången på 20 år som vi
            har den situationen.
          </note>
          <note>
            Tack vare de saneringsåtgärder som vi vidtagit har hushållen
            de senaste åren verkligen kunnat tillgodoräkna sig en ökad köpkraft.
            Men de många människor som är utan arbete har det fortfarande
            svårt.
          </note>
          <note>
            Överläggningen var härmed avslutad.
          </note>
          <note>
            Propositionen bordlades.
          </note>
          <note>
            2 § Justering av protokoll
          </note>
          <note>
            Justerades protokollen för den 7, 8 och 9 april.
          </note>
          <note>
            3 § Meddelande om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1996/97:255
          </note>
          <note>
            Till riksdagen
          </note>
          <note>
            Interpellation 1996/97:255 av Lars Stjernkvist om företagen och
            samhället.
          </note>
          <note>
            Interpellationen kommer att besvaras torsdagen den 17 april 1997.
          </note>
          <note>
            Skälet till dröjsmålet är utlandsresa.
          </note>
          <note>
            Stockholm den 10 april 1997
          </note>
          <note>
            Anders Sundström
          </note>
          <note>
            Enligt uppdrag
          </note>
          <note>
            C H Fallenius
          </note>
          <note>
            Interpellation 1996/97:254
          </note>
          <note>
            Till riksdagen
          </note>
          <note>
            Interpellation 1996/97:254 av Sten Andersson (m)
          </note>
          <note>
            om OS-lotteriet
          </note>
          <note>
            Interpellationen kommer att besvaras torsdagen den 17 april 1997.
          </note>
          <note>
            Skälet till dröjsmålet är arbetsanhopning med anledning av vårpropositionen.
          </note>
          <note>
            Stockholm den 9 april 1997
          </note>
          <note>
            Erik Åsbrink
          </note>
          <note>
            4 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Jordbruksutskottets betänkande 1996/97:JoU11
          </note>
          <note>
            Näringsutskottets betänkande 1996/97:NU10
          </note>
          <note>
            Arbetsmarknadsutskottets betänkande 1996/97:AU10
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1996/97:63 Samverkan, socialförsäkringens ersättningsnivåer och
            administration, m.m.
          </note>
          <note>
            1996/97:117 Ny förmögenhetsskattelagstiftning
          </note>
          <note>
            Skrivelse
          </note>
          <note>
            1996/97:118 Utvecklingen inom den kommunala sektorn
          </note>
          <note>
            6 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 11 april
          </note>
          <note>
            1996/97:265 av Birgitta Gidblom (s) till arbetsmarknadsministern
          </note>
          <note>
            Arbetsförmedlingarna och AMI
          </note>
          <note>
            1996/97:266 av Ulla Hoffmann (v) till statsrådet
          </note>
          <note>
            Pierre Schori
          </note>
          <note>
            Bosnienkroater i Sverige
          </note>
          <note>
            1996/97:267 av Ulla Hoffmann (v) till statsrådet
          </note>
          <note>
            Pierre Schori
          </note>
          <note>
            Våldtäkter - en krigsförbrytelse
          </note>
          <note>
            den 14 april
          </note>
          <note>
            1996/97:268 av Inger Lundberg (s) till näringsministern
          </note>
          <note>
            Svensk formgivning och design
          </note>
          <note>
            1996/97:269 av Inger Lundberg (s) till näringsministern
          </note>
          <note>
            Stimulansbidrag till solvärmeanläggningar
          </note>
          <note>
            1996/97:270 av Sten Andersson (m) till statsrådet
          </note>
          <note>
            Pierre Schori
          </note>
          <note>
            Uttalande efter brand i flyktingförläggning
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 22 april.
          </note>
          <note>
            7 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 11 april
          </note>
          <note>
            1996/97:450 av Peter Weibull Bernström (m) till statsrådet Thomas
            Östros
          </note>
          <note>
            Begränsningsregeln vid beräkning av fastighetsskatten
          </note>
          <note>
            1996/97:451 av Eva Flyborg (fp) till kommunikationsministern
          </note>
          <note>
            Vinga Fyr i Göteborgs hamn
          </note>
          <note>
            1996/97:452 av Ragnhild Pohanka (mp) till statsrådet
          </note>
          <note>
            Maj-Inger Klingvall
          </note>
          <note>
            Sjukregler för sjöfolk
          </note>
          <note>
            1996/97:453 av Yvonne Ruwaida (mp) till statsrådet
          </note>
          <note>
            Leif Blomberg
          </note>
          <note>
            Vilseledande reklam
          </note>
          <note>
            1996/97:454 av Birgitta Gidblom (s) till jordbruksministern
          </note>
          <note>
            Djurtransporter och EU
          </note>
          <note>
            1996/97:455 av Elver Jonsson (fp) till socialministern
          </note>
          <note>
            Vinhandeln i Finland
          </note>
          <note>
            1996/97:456 av Berndt Ekholm (s) till utrikesministern
          </note>
          <note>
            Valet i Algeriet
          </note>
          <note>
            1996/97:457 av Ingrid Skeppstedt (c) till statsrådet
          </note>
          <note>
            Maj-Inger Klingvall
          </note>
          <note>
            Underhållsstöd till särlevande föräldrar
          </note>
          <note>
            1996/97:458 av Erling Bager (fp) till kulturministern
          </note>
          <note>
            Göteborgs symfoniorkester
          </note>
          <note>
            den 14 april
          </note>
          <note>
            1996/97:459 av Erling Bager (fp) till kommunikationsministern
          </note>
          <note>
            Sjöfartspolitisk utredning
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 22 april.
          </note>
          <note>
            8 § Kammaren åtskildes kl. 15.54.
          </note>
          <note>
            Förhandlingarna leddes av talmannen från sammanträdets början
            t.o.m. 1 §
          </note>
          <note>
            anf. 8 (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
