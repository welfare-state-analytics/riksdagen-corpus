<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199697</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199697</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--82</head>
          <docDate when="1997-03-20">1997-03-20</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 14 mars.
          </note>
          <note>
            2 § Anmälan om ny företrädare för partigrupp i talmanskonferensen
          </note>
          <note>
            Tredje vice talmannen meddelade att Folkpartiet liberalernas
            riksdagsgrupp på grund av uppkommen vakans anmält Anne Wibble
            som partigruppens företrädare i talmanskonferensen efter Lars
            Leijonborg.
          </note>
          <note>
            Tredje vice talmannen förklarade Anne Wibble
          </note>
          <note>
            (fp) utsedd till partigruppsföreträdare i talmanskonferensen
            till dess nästa lagtima riksmöte skulle börja.
          </note>
          <note>
            3 § Ledighet, m.m.
          </note>
          <note>
            Tredje vice talmannen meddelade att Ingegerd
          </note>
          <note>
            Sahlström (s) ansökt om fortsatt ledighet under tiden den 1 april
            1997-19 september 1998.
          </note>
          <note>
            Kammaren biföll denna ansökan.
          </note>
          <note>
            Tredje vice talmannen meddelade att Hans Hoff
          </note>
          <note>
            (s) skulle fortsätta tjänstgöra som ersättare för Ingegerd Sahlström.
          </note>
          <note>
            4 § Meddelande om kammarkansliets öppettider
          </note>
          <note>
            Tredje vice talmannen meddelade att torsdagen den 27 mars (skärtorsdagen)
            skulle kammarkansliets expedition vara öppen mellan kl. 10.00
            och 12.00.
          </note>
          <note>
            5 § Meddelande om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1996/97:210
          </note>
          <note>
            Till riksdagen
          </note>
          <note>
            Interpellation 1996/97:210 av Rolf Gunnarsson
          </note>
          <note>
            (m) om änkepensionen.
          </note>
          <note>
            Interpellationen kommer att besvaras torsdagen den 17 april 1997.
          </note>
          <note>
            Skälet till dröjsmålet är arbetsanhopning samt att jag inte kunnat
            finna en debattdag som passar både interpellanten och mig.
          </note>
          <note>
            Stockholm den 17 mars 1997
          </note>
          <note>
            Maj-Inger Klingvall
          </note>
          <note>
            Interpellation 1996/97:243
          </note>
          <note>
            Till riksdagen
          </note>
          <note>
            Interpellation 1996/97:243 av Marie Engström (v)
          </note>
          <note>
            om försäkringskassorna.
          </note>
          <note>
            Interpellationen kommer att besvaras torsdagen den 17 april 1997.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 17 mars 1997
          </note>
          <note>
            Maj-Inger Klingvall
          </note>
          <note>
            Interpellation 1996/97:220
          </note>
          <note>
            Till riksdagen
          </note>
          <note>
            Interpellation 1996/97:220 av Carl Erik Hedlund
          </note>
          <note>
            (m) om förslaget om skattekonto.
          </note>
          <note>
            Interpellationen kommer att besvaras fredagen den
          </note>
          <note>
            21 mars 1997.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 18 mars 1997
          </note>
          <note>
            Thomas Östros
          </note>
          <note>
            Interpellationerna 1996/97:229 och 238
          </note>
          <note>
            Till riksdagen
          </note>
          <note>
            Interpellation 1996/97:229 av Gudrun Lindvall om kastrering av
            smågrisar.
          </note>
          <note>
            Interpellation 1996/97:238 av Gudrun Lindvall om slakt genom
            skäktning (kosher- och halalslakt).
          </note>
          <note>
            Interpellationerna kommer att besvaras den
          </note>
          <note>
            10 april 1997.
          </note>
          <note>
            Skälet till dröjsmålet är resa.
          </note>
          <note>
            Stockholm den 18 mars 1997
          </note>
          <note>
            Jordbruksministern
          </note>
          <note>
            Enligt uppdrag
          </note>
          <note>
            Karl Olov Öster
          </note>
          <note>
            Expeditionschef
          </note>
          <note>
            Interpellation 1996/97:232
          </note>
          <note>
            Till riksdagen
          </note>
          <note>
            Interpellation 1996/97:232 av Olle Lindström om förbud och utökade
            fredningstider för lax- och öringsfiske.
          </note>
          <note>
            Interpellationen kommer att besvaras den 10 april
          </note>
          <note>
            1997.
          </note>
          <note>
            Skälet till dröjsmålet är resa.
          </note>
          <note>
            Stockholm den 18 mars 1997
          </note>
          <note>
            Jordbruksministern
          </note>
          <note>
            Enligt uppdrag
          </note>
          <note>
            Karl Olov Öster
          </note>
          <note>
            Expeditionschef
          </note>
          <note>
            Interpellation 1996/97:237
          </note>
          <note>
            Till riksdagen
          </note>
          <note>
            Interpellation 1996/97:237 av Karin Starrin (c) om
          </note>
          <note>
            Gotlandstillägget.
          </note>
          <note>
            Interpellationen kommer att besvaras tisdagen den
          </note>
          <note>
            8 april 1997.
          </note>
          <note>
            Skälet till dröjsmålet är riksdagens påskuppehåll.
          </note>
          <note>
            Stockholm den 13 mars 1997
          </note>
          <note>
            Ines Uusmann
          </note>
          <note>
            Interpellation 1996/97:241
          </note>
          <note>
            Till riksdagen
          </note>
          <note>
            Interpellation 1996/97:241 av Rose-Marie Frebran om unga felbehandlade.
          </note>
          <note>
            Interpellationen kommer att besvaras tisdagen den
          </note>
          <note>
            8 april 1997.
          </note>
          <note>
            Skälet till dröjsmålet är att riksdagen har påskuppehåll och
            att jag är på resa.
          </note>
          <note>
            Stockholm den 18 mars 1997
          </note>
          <note>
            Margot Wallström
          </note>
          <note>
            6 § Beslut rörande utskottsbetänkanden som slutdebatterats den
            19 mars
          </note>
          <note>
            UU12 Mänskliga rättigheter m.m.
          </note>
          <note>
            Mom. 3 (redogörelse för mänskliga rättigheter i mottagarländer)
          </note>
          <note>
            1. utskottet
          </note>
          <note>
            2. res. 1 (m, fp, kd)
          </note>
          <note>
            Votering:
          </note>
          <note>
            201 för utskottet
          </note>
          <note>
            102 för res. 1
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 144 s, 25 c, 18 v, 14 mp
          </note>
          <note>
            För res. 1: 67 m, 21 fp, 14 kd
          </note>
          <note>
            Frånvarande: 17 s, 13 m, 2 c, 5 fp, 4 v, 4 mp, 1 kd
          </note>
          <note>
            Mom. 13 (god miljö som mänsklig rättighet)
          </note>
          <note>
            1. utskottet
          </note>
          <note>
            2. res. 3 (mp)
          </note>
          <note>
            Votering:
          </note>
          <note>
            288 för utskottet
          </note>
          <note>
            14 för res. 3
          </note>
          <note>
            1 avstod
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 144 s, 67 m, 24 c, 21 fp, 18 v, 14 kd
          </note>
          <note>
            För res. 3: 14 mp
          </note>
          <note>
            Avstod: 1 c
          </note>
          <note>
            Frånvarande: 17 s, 13 m, 2 c, 5 fp, 4 v, 4 mp, 1 kd
          </note>
          <note>
            Mom. 24 (mänskliga rättigheter och demokrati i
          </note>
          <note>
            Hongkong)
          </note>
          <note>
            1. utskottet
          </note>
          <note>
            2. res. 6 (fp, mp, kd)
          </note>
          <note>
            Votering:
          </note>
          <note>
            251 för utskottet
          </note>
          <note>
            50 för res. 6
          </note>
          <note>
            1 avstod
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 144 s, 64 m, 25 c, 18 v
          </note>
          <note>
            För res. 6: 1 m, 21 fp, 14 mp, 14 kd
          </note>
          <note>
            Avstod: 1 m
          </note>
          <note>
            Frånvarande: 17 s, 14 m, 2 c, 5 fp, 4 v, 4 mp, 1 kd
          </note>
          <note>
            Mom. 25 (Taiwans medlemskap i FN m.m.)
          </note>
          <note>
            1. utskottet
          </note>
          <note>
            2. res. 8 (fp, mp, kd)
          </note>
          <note>
            Votering:
          </note>
          <note>
            182 för utskottet
          </note>
          <note>
            52 för res. 8
          </note>
          <note>
            67 avstod
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 142 s, 22 c, 18 v
          </note>
          <note>
            För res. 8: 1 m, 2 c, 21 fp, 14 mp, 14 kd
          </note>
          <note>
            Avstod: 66 m, 1 c
          </note>
          <note>
            Frånvarande: 19 s, 13 m, 2 c, 5 fp, 4 v, 4 mp, 1 kd
          </note>
          <note>
            Mom. 28 (FN-närvaro i Östtimor)
          </note>
          <note>
            1. utskottet
          </note>
          <note>
            2. res. 9 (c, fp, v, mp, kd)
          </note>
          <note>
            Votering:
          </note>
          <note>
            211 för utskottet
          </note>
          <note>
            92 för res. 9
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 144 s, 67 m
          </note>
          <note>
            För res. 9: 25 c, 21 fp, 18 v, 14 mp, 14 kd
          </note>
          <note>
            Frånvarande: 17 s, 13 m, 2 c, 5 fp, 4 v, 4 mp, 1 kd
          </note>
          <note>
            Mom. 29 (samarbete med Indonesien)
          </note>
          <note>
            1. utskottet
          </note>
          <note>
            2. res. 10 (c, fp, v, mp, kd)
          </note>
          <note>
            Votering:
          </note>
          <note>
            210 för utskottet
          </note>
          <note>
            93 för res. 10
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 144 s, 66 m
          </note>
          <note>
            För res. 10: 1 m, 25 c, 21 fp, 18 v, 14 mp, 14 kd
          </note>
          <note>
            Frånvarande: 17 s, 13 m, 2 c, 5 fp, 4 v, 4 mp, 1 kd
          </note>
          <note>
            Mom. 38 (mänskliga rättigheter i Iran)
          </note>
          <note>
            1. utskottet
          </note>
          <note>
            2. res. 11 (c, fp, v, mp, kd)
          </note>
          <note>
            Kammaren biföll utskottets hemställan med acklamation
          </note>
          <note>
            Mom. 39 (asyl för iranska konvertiter)
          </note>
          <note>
            1. utskottet
          </note>
          <note>
            2. res. 12 (fp, kd)
          </note>
          <note>
            Votering:
          </note>
          <note>
            253 för utskottet
          </note>
          <note>
            48 för res. 12
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 143 s, 66 m, 25 c, 1 fp, 18 v
          </note>
          <note>
            För res. 12: 20 fp, 14 mp, 14 kd
          </note>
          <note>
            Frånvarande: 18 s, 14 m, 2 c, 5 fp, 4 v, 4 mp, 1 kd
          </note>
          <note>
            Mom. 42 (embargo avseende nigerianska oljeprodukter)
          </note>
          <note>
            1. utskottet
          </note>
          <note>
            2. res. 13 (v, mp)
          </note>
          <note>
            Votering:
          </note>
          <note>
            269 för utskottet
          </note>
          <note>
            32 för res. 13
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 144 s, 67 m, 25 c, 20 fp, 13 kd
          </note>
          <note>
            För res. 13: 18 v, 14 mp
          </note>
          <note>
            Frånvarande: 17 s, 13 m, 2 c, 6 fp, 4 v, 4 mp, 2 kd
          </note>
          <note>
            Mom. 47 (flyktingars rätt att återvända till Bosnien-
          </note>
          <note>
            Hercegovina)
          </note>
          <note>
            1. utskottet
          </note>
          <note>
            2. res. 14 (fp, v, mp, kd)
          </note>
          <note>
            Votering:
          </note>
          <note>
            230 för utskottet
          </note>
          <note>
            67 för res. 14
          </note>
          <note>
            52 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 139 s, 67 m, 24 c
          </note>
          <note>
            För res. 14: 21 fp, 18 v, 14 mp, 14 kd
          </note>
          <note>
            Frånvarande: 22 s, 13 m, 3 c, 5 fp, 4 v, 4 mp, 1 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SfU8 Vissa socialförsäkringsfrågor
          </note>
          <note>
            Kammaren biföll utskottets hemställan.
          </note>
          <note>
            SfU9 Ändring i sjuklönelagen m.m.
          </note>
          <note>
            Mom. 1 (sjuklönelagen)
          </note>
          <note>
            1. utskottet
          </note>
          <note>
            2. res. (m)
          </note>
          <note>
            Votering:
          </note>
          <note>
            215 för utskottet
          </note>
          <note>
            67 för res.
          </note>
          <note>
            14 avstod
          </note>
          <note>
            53 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 142 s, 23 c, 5 fp, 18 v, 13 mp, 14 kd
          </note>
          <note>
            För res.: 67 m
          </note>
          <note>
            Avstod: 14 fp
          </note>
          <note>
            Frånvarande: 19 s, 13 m, 4 c, 7 fp, 4 v, 5 mp, 1 kd
          </note>
          <note>
            Mom. 2
          </note>
          <note>
            Kammaren biföll utskottets hemställan.
          </note>
          <note>
            Meddelande om samlad votering
          </note>
          <note>
            Tredje vice talmannen meddelade att trafikutskottets betänkande
            TU7 samt justiteuskottets betänkanden JuU10 och JuU13 skulle avgöras
            i ett sammanhang efter avslutad debatt.
          </note>
          <note>
            7 § Trafikpolitikens inriktning
          </note>
          <note>
            Föredrogs
          </note>
          <note>
            Trafikutskottets betänkande 1996/97:TU7
          </note>
          <note>
            Trafikpolitikens inriktning (prop. 1996/97:53)
          </note>
          <note type="speaker">
            Anf. 1 TOM HEYMAN (m):
          </note>
          <note>
            Herr talman! Det är en märklig proposition som regeringen nu
            har presenterat. Den skall vara den stora uppföljningen av 1988
            års trafikpolitiska beslut, och vi skall nu behandla en ny tioårsperiod,
            investeringsinriktningen ända fram till år 2007.
          </note>
          <note>
            Detta sker, herr talman, utan att man inväntar det betänkande
            från Kommunikationskommittén som presenterades så sent som häromdagen.
            Detta är att sätta kärran framför hästen. Vad är det man vill
            åstadkomma med dagens beslut? Vill man åstadkomma något över huvud
            taget? Det är betecknande att den ansvariga ministern inte är
            med när vi i dag diskuterar detta i kammaren.
          </note>
          <note>
            Ja, inte är det den långsiktiga inriktningen som vi skall ta
            beslut om i dag. Redan nu aviseras att man avser att återkomma
            i början av nästa år med ännu en proposition, om en ny trafikpolitik.
            Den långsiktiga inriktning som man talar om i propositionen är
            alltså i själva verket bara kortsiktiga funderingar, som lika
            gärna hade kunnat behandlas i den ordinarie budgetpropositionen.
          </note>
          <note>
            Det är inte utan att jag känner förståelse för det avslagsyrkande
            som förs fram i reservation nr 1. Vi har ändå valt att behandla
            förslagen i propositionen på vanligt sätt och nöjer oss med att
            framföra vår kritik i ett särskilt yttrande.
          </note>
          <note>
            Med den uppläggning som regeringen har valt blir redan de inledande
            förslagen om politikens inriktning felaktiga och otydliga. Det
            finns på många ställen hänvisningar till Kommunikationskommitténs
            första delbetänkade, men samtidigt konstaterar man att man inte
            vill föregripa de långsiktiga planer som kan bli följden av slutbetänkandet.
            Dessa skall återfinnas i nästa års långsiktiga proposition. Man
            kan undra om de olika avsnitten egentligen haft samma författare.
          </note>
          <note>
            Kommunikationskommitténs första delbetänkade blev ju mycket hårt
            kritiserat. Viktiga områden inom politiken saknades helt, och
            sjöfarten var över huvud taget inte nämnd. Vissa av de slutsatser
            som man kommit fram till påminner mest om salig dumboms betraktelser.
            En sådan var att vägar bör byggas där det är billigt och inte
            där de behövs.
          </note>
          <note>
            Moderata samlingspartiet anser inte att den här propositionen,
            som till stor del bygger på detta första delbetänkande, kan ligga
            till grund för den långsiktiga investeringsplaneringen. Våra avgörande
            invändningar för vi fram i reservation nr 2, som jag härmed yrkar
            bifall till.
          </note>
          <note>
            Vi betonar särskilt vikten av att näringslivets transportbehov
            blir tillgodosett i första hand. Vi anser också att det är viktigt
            att man i framtiden finner andra finansieringsformer, framför
            allt på vägsidan. Den samhällsekonomiska kostnadsmodell som utredningen
            har föreslagit tenderar att leda investeringsbesluten i helt fel
            riktning.
          </note>
          <note>
            Ett exempel på denna snedvridning är att sjöfarten, som inte
            kräver medel från statskassan, kommer helt bort i planeringsprocessen.
            Samtidigt skapar andra faktorer, t.ex. transportstödet, en konstlad
            efterfrågan på landtransporter och därmed ett överdrivet investeringsbehov.
            Detta borde Kommunikationskommittén ha behandlat i sitt betänkande.
            Men så vitt jag har kunnat finna har man helt bortsett från dessa
            problem.
          </note>
          <note>
            Det förefaller inte heller som om regeringen avser att leva upp
            till den tidigare ambitionen att varje transportslag skall bära
            sina egna kostnader och därigenom skapa konkurrensneutralitet
            mellan de olika transportslagen. Tvärtom innehåller slutbetänkandet
            mängder av nya förslag till snedvridande regleringar och skatter.
          </note>
          <note>
            Sjöfartens konkurrenssituation behandlas heller inte i avgiftsförslagen.
            En stor del av den kustnära sjöfarten slogs ut när stuverimonopolet
            började tilllämpas, och det nya avgiftssystem som Sjöfartsverket
            nu arbetar med kommer, så vitt man i dag kan bedöma, att leda
            till ytterligare förlorad konkurrenskraft för den kvarvarande
            kustsjöfarten och därmed ytterligare krav på dyra investeringar
            på land. Detta förhållande har kommittén inte heller beaktat,
            och tyvärr kan man konstatera att det övergripande arbete som
            kommittén borde ha gjort och som borde ha legat som grund för
            denna proposition har inte blivit gjort. Inte ens slutbetänkandet
            kan ligga som grund för en långsiktig politik. Det är beklagligt,
            men dessvärre sant.
          </note>
          <note>
            Det är också vår uppfattning, herr talman, att trafikplanering
            är en statlig angelägenhet och att landets intressen bäst tillgodoses
            om den också förblir en statlig angelägenhet. Ansvaret för planeringen
            bör därför även i fortsättningen ligga på den regionala statliga
            myndigheten, dvs. länsstyrelsen, och inte överföras till nya lokala
            myndigheter som regeringen föreslår. Vi ser inget behov av att
            införa denna nya beslutsnivå.
          </note>
          <note>
            Vi anser också att den nuvarande planeringsprocessen är alltför
            komplicerad och att de rambeslut som riksdagen fattar kan binda
            planeringen för alldeles för långa perioder. Mycket hinner hända
            under en tioårsperiod, och medel kan behöva omfördelas inom budgeten
            på ett smidigare sätt än vad som nu är möjligt.
          </note>
          <note>
            Dessa synpunkter har vi fört fram i reservationerna 7 och 11,
            som jag dock inte kommer att yrka bifall till.
          </note>
          <note>
            Den planeringsram som nu föreslås är mindre än den som ännu är
            gällande. Trots detta har regeringen föreslagit ytterligare ett
            par spektakulära projekt som på något sätt skall kunna pressas
            in planeringen. Det ena är Citytunneln i Malmö och det andra är
            Botniabanan. Vi kan också göra önskelistor. Men att i en krympande
            ram rymma flera stora projekt låter sig inte göras om inte andra
            tidigare planerade projekt tas bort. Annars återstår bara att
            fiffla med siffrorna, och så gör man nu.
          </note>
          <note>
            Det finns alltför många oklarheter när det gäller beslutet om
            att bygga Citytunneln. Någon vanlig budgetberedning har uppenbarligen
            inte förekommit. I
          </note>
          <note>
            stället har regeringen valt att mycket demonstrativt köra över
            Banverkets ledningsgrupp. Som en följd av detta har generaldirektören
            Monica Andersson lämnat sin tjänst, och dessutom har vd:n på det
            svenska brobolaget uttryckt sina tvivel på bolagets möjligheter
            att infria det åtagande som man har fått sig förelagt.
          </note>
          <note>
            Osäkerheten i den ekonomiska kalkylen blir än mer påtaglig när
            kostnaden för själva bron i denna vecka har räknats upp med 1
            miljard kronor och hela den budgetreserv som från början fanns
            nu är förbrukad.
          </note>
          <note>
            Det rimliga hade naturligtvis varit att tunneln hanterats som
            ett helt vanligt investeringsprojekt och införlivats i Banverkets
            ordinarie investeringsplanering. Den typ av kreativ bokföring
            som nu praktiseras i många sammanhang, när olika statliga och
            kommunala myndigheter skall låna pengarna i stället för
          </note>
          <note>
            Riksgäldskontoret, minskar ju på inget sätt den offentliga skuldsättningen
            - den blir bara osynligare och oklarare. Metoden är fjärran från
            de många allvarsord om ordning och reda i statens finanser som
            en tidigare finansministerns många gånger med skärpa framhållit
            i denna kammare. Bl.a. förutsätts nu att SJ skall bidra med investeringsmedel
            till tunneln. Men SJ har ju inga pengar. Verket har ju all möda
            i världen att klara sina egna finanser. Hur skall man då kunna
            bidra med pengar till tunneln? Eftersom Citytunneln troligen ändå
            är en värdefull investering har vi nöjt oss med att framföra denna
            kritik i ett särskilt yttrande.
          </note>
          <note>
            Samma lättsinniga hantering präglar förslaget om
          </note>
          <note>
            Botniabanan. Där har - om man nu skall tro på pressuppgifterna
            - den tillsatta förhandlingsgruppen kommit till slutsatsen att
            banan är ett statligt ansvarstagande. Därmed är man tillbaka på
            ruta ett. Det måste ankomma på Banverket att göra den framtida
            avvägningen. Den tidigare utredning som gjorts visade inte på
            någon lönsamhet för projektet, och några förändrade fakta har
            därefter inte redovisats. Att då, som nu föreslås, göra en delplanering
            på sträckan
          </note>
          <note>
            Sundsvall-Nyland för en och en halv miljarder innebär naturligtvis
            att något annat bättre prioriterat projekt trängs ur ramen. Investeringen
            är bortkastad om man sedan ändå finner att man inte har råd att
            fortsätta bygget.
          </note>
          <note>
            Även här tycker vi det är viktigt att den normala planeringsprocessen
            används och att inte stora investeringar görs på en höft för att
            tillfredsställa olika särintressen. Vi för fram detta i reservation
            nr 18, men jag avstår även här från att yrka bifall till den.
          </note>
          <note>
            Slutligen, herr talman, har vi frågan om E 6 norr om Uddevalla.
            På grund av oändliga planeringsprocesser som aldrig har kunnat
            slutföras har denna väg förblivit vad kommunikationsministern
            så kärleksfullt betecknar som en asfalterad kostig. Vägen uppfyller
            inte rimlig standard för en Europaväg, och den ingår dessutom
            i den av Europeiska unionen prioriterade nordiska triangeln. Just
            denna sträcka är ett utmärkt exempel på att Kommunikationskommitténs
            samhällsekonomiska kalkyler inte går att tillämpa i praktiken.
            Eftersom topografin är besvärlig blir vägen dyr, och den uppnår
            därför inte de lönsamhetsmål som en motsvarande väg på slättlandet.
            Men behovet blir ju faktiskt inte mindre för det, och det är vår
            uppfattning att riksdagen här skall följa den rekommendation som
          </note>
          <note>
            Vägverket har gjort och fullfölja motorvägsstandarden - särskilt
            som fördyringen jämfört med en 13-
          </note>
          <note>
            metersväg, just på grund av topografin, inte blir särskilt hög.
            Detta understryker vi i vår reservation nr
          </note>
          <note>
            20.
          </note>
          <note>
            Herr talman! För tids vinnande yrkar jag bifall endast till reservation
            nr 2.
          </note>
          <note type="speaker">
            Anf. 2 KARIN STARRIN (c):
          </note>
          <note>
            Herr talman! Jag kan förstå att det kan vara svårt i dagsläget
            att hålla isär de olika trafikpolitiska besluten. Det som vi i
            dag skall diskutera gäller det förra förslaget som Kommunikationsberedningen
            lade fram, dvs. infrastrukturen och hur vi skall använda pengarna
            inom de kommande tio åren.
          </note>
          <note>
            De frågor vi i dagarna kan följa i debatten och i tidningar handlar
            om trafikpolitiken. Jag kan hålla med om att det är svårt att
            hålla isär frågorna. Jag kan också hålla med om att besluten kommer
            i fel ordning. Vi borde naturligtvis ha fattat besluten om trafikpolitiken
            först och sedan om hur vi lägger ut anslagen för infrastrukturen.
          </note>
          <note>
            Men vi måste ha tid att planera för att kunna få ut maximalt
            av de pengar vi kan lägga i anslagen. Det är därför vi måste ge
            verk och myndigheter en chans att planera på ett vettigt sätt.
            Det är därför viktigt att vi diskuterar infrastrukturen och att
            vi redan nu fastställer hur vi skall använda de 190 miljarderna
            som vi har till förfogande.
          </note>
          <note>
            Jag tycker att vi får mycket infrastruktur för pengarna. De kommer
            hela landet till del. Detta har varit ett riktmärke för oss centerpartister
            när vi fick möjlighet att diskutera infrastrukturpropositionen.
          </note>
          <note>
            Vårt land är avlångt. Vårt uppdrag som politiker är att möjliggöra
            för människor och näringsliv att konkurrera på lika villkor. Det
            tycker jag är politikens huvuduppgift.
          </note>
          <note>
            Vi kan se vid fördelningen av de 190 miljarderna att det är fråga
            om en kraftig förskjutning utifrån den tioårsplan som vi nu jobbar
            efter. Det är fråga om 36
          </note>
          <note>
            miljarder till nyinvesteringar på järnväg mot 30 ½ till nyinvesteringar
            på vägar.
          </note>
          <note>
            Det är enligt Centerpartiets uppfattning en riktig fördelning.
            Att tyngdpunkten skall skjutas över till järnvägsinvesteringar
            har varit ett viktigt motto för oss.
          </note>
          <note>
            Ett annat krav från oss är att vi måste bli bättre på att underhålla
            befintligt vägnät. Därför tycker vi att det är bra att man satsar
            så rejält på just drift och underhåll, noga räknat 56 miljarder
            kronor.
          </note>
          <note>
            Det gäller att skapa konkurrensneutralitet mellan de olika trafikslagen.
            Denna proposition innebär ett steg i rätt riktning. Vi vet i dag
            att det är svårt för järnvägstrafiken att konkurrera med vägtrafiken.
            Banavgifterna är dyrare. Det är inte heller möjligt att få så
            mycket på lasterna som man vill. Därför är det bra att vi nu ger
            möjlighet att höja axeltrycket på vagnarna och tillåter 25 tons
            axeltryck.
          </note>
          <note>
            Det är inte tillräckligt. Jag tycker också att man skall fundera
            mera på banavgifterna. Det skriver vi i vår reservation nr 3,
            som jag också yrkar bifall till.
          </note>
          <note>
            Jag vet att Kommunikationsutredningen funderar på detta. Man
            tycker att banavgifterna är för höga med tanke på att järnvägen
            skall kunna konkurrera vad gäller godstrafiken. Jag tycker att
            man skall fortsätta att fundera just på det.
          </note>
          <note>
            Vi har haft en lång diskussion om vad som skall ligga till grund
            för hur man lägger ut de olika investeringarna. Vi har läst mycket
            om nyvärdeskalkylerna
          </note>
          <note>
            - om de samhällsekonomiska kalkylerna. Därför tycker jag att
            det är oerhört bra att man nu i denna proposition och i detta
            betänkande tydligt klargör att det inte bara skall vara de samhällsekonomiska
            kalkylerna som skall ligga till grund för hur investeringarna
            läggs ut. Också andra kriterier måste vägas in, t.ex.
          </note>
          <note>
            tillgänglighet, miljöfrågorna och inte minst trafiksäkerheten.
          </note>
          <note>
            Jag var i Jämtland för bara någon vecka sedan.
          </note>
          <note>
            Där hade de tittat närmare på detta. Skulle man följa de samhällsekonomiska
            kalkylerna skulle de inte få ett enda nytt anslag, för i Jämtland
            kan de inte hålla sig inom de kalkylerna. Detta gäller stora delar
            av inte minst Norrland. Därför är det oerhört viktigt att man
            klart säger ifrån att detta är ett kriterium. De andra måste också
            vägas in.
          </note>
          <note>
            Vi anger inga väg- eller järnvägssträckor i detta betänkande,
            med vissa undantag. Det är oerhört viktigt att veta. Det är i
            den planeringsprocess som är att vänta som man skall bedöma vilka
            sträckor som är mest angelägna. Det är också viktigt att Vägverket
            och Banverket tar på sig det ansvaret. Det nämns inga sträckor
            i betänkandet, men Vägverket får inte tro att man därmed har fått
            tydliga signaler om att det inte skall satsas just på speciella
            sträckor. Det är den diskussionen som nu förs vad gäller Götalandsbanan
            och
          </note>
          <note>
            Europakorridoren. Det finns många funderingar på långsiktiga,
            kommande investeringar. Jag tycker att det är oerhört viktigt
            att Banverket och Vägverket tar på sig ansvaret och fortsätter
            att planera utifrån dessa sträckor.
          </note>
          <note>
            Ett annat bra förslag i detta betänkande är att man tydligt uttrycker
            att näringslivet skall vara med när man gör de samlade bedömningarna
            av hur man skall använda de anslag som finns för reparationer
            och underhåll. Vi vet att näringslivet hade en viktig uppgift
            i bärighetsprogrammet. Det har fungerat väldigt bra när näringslivet
            har varit med. Jag tycker att vi skall fortsätta med det sättet
            att arbeta. Det står klart skrivet i detta betänkande. Det tycker
            jag också är ett bra steg.
          </note>
          <note>
            Man visar tydligt i betänkandet att Botniabanan skall byggas.
            Det tycker jag, i motsats till vad Moderaterna anser, är bra.
            Jag tycker att det är bra att man klart uttrycker att Botniabanan
            skall byggas och ger anslag för den första sträckan mellan Nyland
            och
          </note>
          <note>
            Sundsvall. Sedan får vi ser hur vi klarar av finansieringen.
            Utredningsmannen som arbetar nu skall undersöka hur mycket externa
            medel det går att få ihop.
          </note>
          <note>
            Det är självfallet inte avgörande för om Botniabanan skall byggas.
            Det gäller att få ihop maximala anslag, men det är sedan statens
            ansvar att visa på finansieringen. Jag förväntar mig att det kommer
            att uttryckas i vårpropositionen. Till skillnad från både Öresundsbron
            och Dennispaketets motorvägar är Botniabanan både samhällsekonomiskt
            och miljömässigt motiverad.
          </note>
          <note>
            Centerpartiet är klart motståndare till Österleden och Västerleden.
            I propositionen, som skrevs redan i december, krävs det av Dennispartierna
            - de partier i
          </note>
          <note>
            Stockholm som har kommit överens om Dennispaketet - att de kan
            visa en samhällsekonomiskt hållbar lösning. Ett tydligt krav ställs
            ifrån regeringen. Det kravet måste man ställa eftersom staten
            har gått in med så kraftiga garantier.
          </note>
          <note>
            Vi vet vad som har hänt efter propositionen.
          </note>
          <note>
            Dennispaketet håller på att rämna, och man måste nu försöka sy
            ihop de delar som är kvar.
          </note>
          <note>
            Vi från Centerpartiet tycker att det är oerhört bra att man uttrycker
            att Centralbrons biltrafik måste ned i en tunnel och att man på
            så sätt får plats med det tredje järnvägsspåret, som är fullständigt
            nödvändigt.
          </note>
          <note>
            På det sättet räddar man också Riddarholmens miljö.
          </note>
          <note>
            Det är oerhört bra. Det är viktigt att man jobbar intensivt med
            att få fram en hållbar ekonomisk lösning för de investeringar
            som redan är gjorda. Den frågan måste lösas regionalt. Anslag
            till det tredje spåret måste tas av det regionala anslaget för
            järnvägsinvesteringar.
          </note>
          <note>
            När jag lyssnade på Tom Heymans uppfattningar om Citytunneln
            var jag beredd att hålla med om den kritik som riktades mot projektet.
            Det är ingen hemlighet var Centerpartiet står i den frågan. Vi
            får höra siffror som innebär att hela Öresundsbroprojektet blir
            dyrare, och det är oerhört allvarligt. Man har redan nu använt
            hela den reserv som finns i projektet.
          </note>
          <note>
            Jag måste fråga Tom Heyman om Moderaterna är för eller emot Citytunneln.
            Det finns ingen markering i betänkandet som tyder på annat än
            att Moderaterna vill ha Citytunneln. Vi från Centerpartiet har
            tydligt markerat att vi inte kan stå bakom projektet. De 1,8
          </note>
          <note>
            miljarder som kommer via statsbudgeten tycker vi skall användas
            på ett bättre sätt. Vi skall förbättra kollektivtrafikanläggningarna,
            och det yttre godsspåret skall byggas. Det har vi täckt i reservation
            nr 14, som jag yrkar bifall till.
          </note>
          <note type="speaker">
            Anf. 3 TOM HEYMAN (m) replik:
          </note>
          <note>
            Herr talman! Det finns mycket man vill ha i världen, men man
            har inte alltid råd att köpa allt det man gärna vill ha. När vi
            har diskuterat Citytunneln har vi sagt att det säkert är ett bra
            projekt. Det är kanske någonting som vi vill ha, men vi vet inte
            i dag hur vi skall kunna finansiera det.
          </note>
          <note>
            I mitt huvudanförande har jag uttryckt kritik mot systemet med
            särskilda förhandlingsmän som skall försöka trolla fram medel
            där de normalt inte finns.
          </note>
          <note>
            Förr eller senare hinner verkligheten i fatt projekten.
          </note>
          <note>
            Vi har nu sett det i form av Dennispaketets sammanbrott. Vi har
            tidigare kunnat se det i den s.k. Göken i
          </note>
          <note>
            Göteborgsområdet, som också föll samman. Vi har sett Botniabanans
            undermåliga redovisning, där man bara kan åstadkomma 600 miljoner
            kronor till stationshus enligt förhandlingsmannen. Vi ser det
            i fråga om Citytunneln.
          </note>
          <note>
            Det har blivit ett mode på något sätt att man tror att det skapas
            mer pengar i systemet genom särskilda förhandlingsmän, men så
            är det naturligtvis inte. Man bara lyfter bort besluten från den
            ordinarie budgetprocessen och riksdagens behandling. Det tycker
            vi är olyckligt. Man skall faktiskt kunna rätta munnen efter matsäcken.
            Det är ett gammalt bra ordspråk som jag tror att vi alla har nytta
            av.
          </note>
          <note type="speaker">
            Anf. 4 KARIN STARRIN (c) replik:
          </note>
          <note>
            Herr talman! Det var ett mycket tydligt klarläggande, tycker
            jag, från Moderaternas sida om att man är emot Citytunneln. I
            de reservationer som finns från
          </note>
          <note>
            Moderaterna, framgår det inte så tydligt. Jag tycker att vi skall
            hålla isär uppläggningarna i de här olika frågorna. Det är klart
            utsagt att Botniabanan skall byggas fram till Umeå och att staten
            skall ha ett huvudansvar när det gäller finansieringen av Botniabanan.
            Det som prövas nu, som ett första delsteg, är hur mycket extern
            finansiering man kan få fram för hela det här projektet. Det är
            därför det finns en speciell förhandlingsman som har ett väldigt
            tydligt och kort uppdrag. Helt klart skall staten ta ett huvudansvar
            för Botniabanans finansiering. Det är också väldigt bra att få
            veta att
          </note>
          <note>
            Moderaterna är emot Botniabanan.
          </note>
          <note type="speaker">
            Anf. 5 TOM HEYMAN (m) replik:
          </note>
          <note>
            Herr talman! I fråga om Citytunneln har vi ingen reservation,
            men vi har sagt i ett särskilt yttrande att det antagligen är
            ett bra projekt. Men det fanns faktiskt ett uppdrag till Banverket,
            som givits tidigare, att göra en specialstudie om spårkapaciteten
            i sydvästra
          </note>
          <note>
            Skåne för att komma fram med en bra lösning när det gäller centrala
            Malmö, frågan om kontinentalspåret och förbindelsen till Trelleborg.
          </note>
          <note>
            Det har vi aldrig sett någon utvärdering om.
          </note>
          <note>
            Plötsligt deklarerar statsministern vid ett besök i
          </note>
          <note>
            Malmö att här skall det byggas en citytunnel. Detta förfarande
            tycker vi är felaktigt. Vi tror att det hade varit bra att avvakta
            den här utredningen, om den fortfarande finns. I sakfrågan finns
            det ett problem i sydvästra Skåne när det gäller att lösa spårproblemet.
          </note>
          <note>
            Vi tror att det här kan vara en bra lösning, och därför har vi
            inte sagt oss vara emot.
          </note>
          <note>
            Botniabanan kan vi säkert diskutera länge. Den externa förhandlingsmannen
            har efter vad jag har kunnat läsa i pressen bara kommit fram till
            att man regionalt möjligen kan åta sig att finansiera litet stationshus
            för en kostnad på 600 miljoner kronor, och ingenting mer. Banan
            i övrigt bygger ju till stor del på att man skall lyfta i land
            kvantiteter som i dag går sjövägen från Norrlandskusten. Det tycker
            vi inte är en bra lösning.
          </note>
          <note type="speaker">
            Anf. 6 KARIN STARRIN (c) replik:
          </note>
          <note>
            Herr talman! Jag vill bara invända mot en sak.
          </note>
          <note>
            Tom Heyman säger att det helt plötsligt uppstått ett problem
            att lösa vad gäller Citytunneln. Det har varit en oerhört lång
            ordväxling mellan rikspolitiker och kommunpolitiker just i fråga
            om vem som måste ha huvudansvaret för att lösa problemet med de
            anslutningsinvesteringar som Öresundsbron kräver. Därför kan jag
            inte tycka att Tom Heyman tolkar det rätt när han påstår att staten
            helt plötsligt tar en del av ansvaret.
          </note>
          <note>
            Det är helt rätt att kommunikationsministern och statsministern
            var nere i Malmö och skrev under det avtal där staten förband
            sig att svara för ungefär 1,8
          </note>
          <note>
            miljarder kronor av den stora investeringen. Centerpartiet har
            varit emot detta hela tiden. Jag tycker att det är viktigt att
            nu också Moderaterna tar ansvar för det här. Vill man eller vill
            man inte se den här investeringen?
          </note>
          <note>
            När det gäller Botniabanan är det klart utsagt att staten skall
            ta ett huvudansvar för investeringen.
          </note>
          <note>
            Botniabanan skall byggas nu, och staten har huvudansvaret. Jag
            förväntar mig en lösning på hela det här projektet i den kommande
            vårpropositionen.
          </note>
          <note type="speaker">
            Anf. 7 KENTH SKÅRVIK (fp):
          </note>
          <note>
            Herr talman! Folkpartiet liberalerna vill skapa ett samhälle
            där människor, idéer och varor kan resa, förmedlas och transporteras
            snabbt och effektivt. Det är nödvändigt med väl utbyggda kommunikationer
            för näringsliv och sysselsättning i alla delar av landet.
          </note>
          <note>
            Resor till och från arbete, serviceställen och fritidsaktiviteter
            är viktiga för ett fungerande vardagsliv. Goda kommunikationer
            med utlandet är en förutsättning för ökade internationella kontakter.
          </note>
          <note>
            Det betänkande som vi behandlar i dag berör till stora delar
            investeringsramarna för infrastrukturen.
          </note>
          <note>
            Betänkandet går, med några få undantag, ej ned på detaljer och
            specifika projekt. Det avser inte jag heller att göra. Regeringen
            skall återkomma till riksdagen om ungefär ett år med en proposition
            som baseras på
          </note>
          <note>
            Kommunikationskommitténs slutbetänkandet.
          </note>
          <note>
            Staten har ett övergripande ansvar för kommunikationernas goda
            funktion. Insatser i kommunikationssystemen är i princip av två
            slag. Det gäller dels åtgärder för att undanröja flaskhalsproblem,
            dels offensiva insatser för att stimulera en önskvärd utveckling.
          </note>
          <note>
            Den grundläggande förändring som Folkpartiet för fram inom trafikpolitiken
            är avreglering. Priserna inom många transportgrenar är alltför
            höga, eftersom konkurrensen är eftersatt. Både den enskilde och
            miljön vinner på att det ges möjlighet till mer konkurrens inom
            alla transportslag. Järnvägstrafiken bör avregleras och etableringshindret
            för den långväga busstrafiken tas bort. Det finns goda skäl att
            också se trafikpolitiken som ren regionalpolitik. Fungerande och
            utbyggda kommunikationer kan, oavsett transportslag, i kombination
            med den traditionella regionalpolitiken ha stor betydelse för
            en bygds utveckling och överlevnad. Det är därför viktigt att
            glesbygden får en rimlig andel av infrastrukturanslagen. Vägarna
            måste i hela landet hålla en sådan standard att säkerhet garanteras
            och transporter kan nå fram till industrin. Underhållet är otillräckligt
            för att en acceptabel standard på främst det lågtrafikerade vägnätet
            skall kunna bibehållas.
          </note>
          <note>
            Det är vidare angeläget att korrekta värderingar av samhällsekonomiska
            kostnader ligger till grund för investeringsbesluten och att regeringen
            följer upp besluten och för riksdagen redovisar resultat av utvärderingsarbetet.
          </note>
          <note>
            Herr talman! All trafik påverkar miljön. Under många decennier
            har det talats om att trafiken skall bära sina samhällsekonomiska
            kostnader, dvs. miljökostnader, olyckskostnader och trängselkostnader.
          </note>
          <note>
            Denna grundprincip har formulerats på olika sätt i
          </note>
          <note>
            1963 års, 1978 års och 1988 års trafikpolitiska beslut, men har
            i praktiken inte genomförts. Särskilt vägtrafiken har stora negativa
            konsekvenser för naturen. Att alltfler fordon drivs med miljövänligare
            drivmedel är positivt, men det räcker inte. Nya steg bör tas hela
            tiden, och ny teknik bör prövas, t.ex. nya katalysatorer.
          </note>
          <note>
            Det internationella trafik- och miljösamarbetet måste fördjupas
            och utvecklas. Regeringen bör inom
          </note>
          <note>
            EU aktivt driva på och medverka till en minskning av bilanvändningens
            miljökonsekvenser. Banavgifter, vägavgifter och landningsavgifter
            som införs av miljö- eller finansieringsskäl, måste avvägas utifrån
            ett samhällsekonomiskt perspektiv där också miljöpåverkan kan
            åsättas ett pris. Taxorna på miljövänliga transportmedel måste
            i högre grad anpassas så att de utgör ett fullgott alternativ
            till andra transportmedel.
          </note>
          <note>
            Den förändrade transportbild som datakraften ger upphov till,
            medför stora miljöfördelar. I allt större utsträckning kan jobben
            komma till människan i stället för tvärtom. Vi får dock inte glömma
            bort att de traditionella färdsätten kommer att finnas kvar under
            mycket lång tid framöver. Det är inte realistiskt att all kommunikation
            sker via IT. Också i framtiden har vi behov av att resa för att
            träffas och umgås med släkt och vänner och med affärskontakter.
          </note>
          <note>
            EU ger nya möjligheter att föbilliga och effektivisera järnvägsdriften.
            Administrativa reformer, enklare gränspassager och teknisk standardisering
            skulle ge järnvägen ny konkurrenskraft. Den tekniska utvecklingen
            ger möjlighet till ett europeiskt nät av höghastighetståg som
            kan köra 350 kilometer i timmen. Inom
          </note>
          <note>
            EU bör Sverige också vara pådrivande i frågan om en internationell
            avreglering av flygtrafiken.
          </note>
          <note>
            Herr talman! Jag skulle avslutningsvis vilja säga något om ett
            vägprojekt i min egen hembygd. Tom
          </note>
          <note>
            Heyman tog upp det förut, nämligen E 6 genom norra
          </note>
          <note>
            Bohuslän. Det är bra att en utbyggnad av vägen nu kommer till
            stånd. Det är dock viktigt att utbyggnaden håller motorvägsstandard.
            Vägsträckan är i dag mycket olycksbelastad med många dödsfall
            och svårt skadade under sommar och vinter, och speciellt med utländska
            bilar. Om man jämför med E 6 längre söderut i Bohuslän, finner
            man att den delen ännu inte drabbats av några dödsolyckor. Skall
            vi klara nollvisionen måste vi också ge möjligheter därtill.
          </note>
          <note>
            Det är också nödvändigt att den s.k. Nordlänken färdigställs
            längs hela sträckan mellan Göteborg och
          </note>
          <note>
            Oslo, till norska gränsen. Det gäller alltså att Sverige också
            driver på Norge att färdigställa sin del av
          </note>
          <note>
            Nordlänken mellan Europa och Oslo.
          </note>
          <note>
            Med detta vill jag yrka bifall till reservationerna 4
          </note>
          <note>
            och 20 i betänkandet.
          </note>
          <note type="speaker">
            Anf. 8 HANNA ZETTERBERG (v):
          </note>
          <note>
            Herr talman! Trafikfrågorna och infrastrukturen är centrala delar
            i vårt samhälle på många sätt. Det handlar om uppbyggnaden av
            vårt samhälle geografiskt och kulturellt, vanor och traditioner,
            regional fördelning av resurser och möjligheter att låta hela
            landet leva. Det handlar också om klasskillnader, skillnader mellan
            könen och mellan åldersgrupper i samhället. Herr talman! Jag är
            orolig, och min oro stillas tyvärr inte när jag läser detta betänkande.
          </note>
          <note>
            Det handlar till en del om vår miljö och hur framför allt trafiksektorn
            bidrar till en mycket negativ miljöpåverkan både globalt och nationellt.
            Av de 13
          </note>
          <note>
            miljöhot som Naturvårdsverket identifierat i Sverige är trafiken
            huvudansvarig för 9. Trafiksektorn är också den enda sektorn i
            vårt land som ökar sitt energiuttag per capita.
          </note>
          <note>
            Men det handlar också om den tydliga brist på visioner som det
            här betänkandet ger uttryck för - svårigheten för utskottsmajoriteten
            att bryta mycket negativa trender i vårt samhälle för att skapa
            en infrastruktur som bättre återspeglar vad människor och företag
            vill ha och vad naturen tål.
          </note>
          <note>
            I reservation 1 yrkar Vänsterpartiet avslag på propositionen
            i dess helhet. Det kan tyckas märkligt. Men med tanke på omfånget
            och bredden på de här frågorna tycker vi att beredningen varit
            bakvänd, vilket flera har nämnt tidigare.
          </note>
          <note>
            Den proposition som vi behandlar i dag baseras till stora delar
            på Kommunikationskommitténs betänkande som kom i höstas. Men de
            övergripande målen för vår trafikpolitik presenterades i tisdags!
            I dag är utskottsmajoriteten uppenbarligen redo att klubba igenom
            en budget på sammanlagt 190 miljarder kronor utan att ha fått
            ta ställning till de trafikpolitiska målen.
          </note>
          <note>
            Jag trodde i min enfald att vi först skulle bestämma oss för
            vad infrastrukturen skall fylla för funktion i vårt samhälle innan
            vi fördelade pengar och bestämde oss för vad pengarna skulle användas
            till. Detta resulterar i absurda inkonsekvenser!
          </note>
          <note>
            Ett exempel på att frågan borde behandlats på ett annat sätt
            är att ett antal yrkanden har avslagits med motiveringen att man
            vill avvakta Kommunikationskommitténs slutbetänkande. Jag är ledsen,
            men jag tycker inte att det är helt logiskt att först avslå Vänsterpartiets
            yrkande om avslag på propositionen av anledningen att man vill
            invänta Kommunikationskommitténs slutbetänkande för att sedan
            avslå konkreta yrkanden med motiveringen att man avvaktar
          </note>
          <note>
            Kommunikationskommitténs betänkande. Men detta kanske företrädare
            för utskottsmajoriteten kan förklara för mig och andra som säkert
            är lika intresserade av att höra svaret.
          </note>
          <note>
            I dag skall vi inte prata om det betänkande som
          </note>
          <note>
            Kommunikationskommittén presenterade nu i veckan utan försöka
            koncentrera oss på betänkandet vi har framför oss. Men jag kan
            inte låta bli att säga att det känns konstigt att få ett motionsyrkande
            avslaget trots att Kommunikationskommittén nu presenterat en liknande
            dellösning. Jag avser förstås banavgifterna, som Karin Starrin
            pratade om tidigare.
          </note>
          <note>
            Nu har vi inte fått något gehör för åsikten att man borde avslå
            propositionen. Inte heller har utskottet motiverat varför vårt
            yrkande avslås, och det skulle jag gärna vilja att de gjorde.
            Den diskussion som egentligen fördes i utskottet handlade om vikten
            av att ge alla yrkanden en rättvis behandling, och då tycker jag
            inte att det är för mycket begärt med en förklaring till utskottets
            agerande. Det står inte i betänkandet, men det går ju bra att
            ta det muntligt här i kammaren.
          </note>
          <note>
            Vänsterpartiet har ändå valt att ändå arbeta konstruktivt med
            detta betänkande. Vi har 4 reservationer, och jag vill yrka bifall
            till reservationerna 1, 5
          </note>
          <note>
            och 12. Jag vill också markera att Vänsterpartiet har ett särskilt
            yttrande, som handlar om Citytunneln.
          </note>
          <note>
            Några pratade om det tidigare. Dessutom vill jag säga att jag
            känner stor sympati för reservation 15. Vi har inte ställt oss
            bakom den, men vi kommer att rösta för den om den kommer upp till
            votering i kammaren.
          </note>
          <note>
            Herr talman! Jag tror att vi står inför ett vägval.
          </note>
          <note>
            Det finns många vägar, och mer än en kan vara den rätta. Men
            utskottsmajoriteten har valt att fortsätta i samma fotspår, trots
            att vi nästan allihop är överens om att det inte är hållbart för
            vare sig miljön eller samhället.
          </note>
          <note>
            Utskottsmajoriteten väljer att bakbinda sig ekonomiskt för att
            om ett år fundera över vad vi egentligen skall ha vår infrastruktur
            till, hur vi skall förändra skatter relaterade till området, hur
            mycket vi anser att det får kosta i relation till andra samhällssektorer
            och inte minst hur det hela skall finansieras.
          </note>
          <note>
            Jag saknar en konkret mening i betänkandet om att bilismen måste
            minska. Inte utrotas, inte förbjudas utan minska. Den meningen
            hade visat på en beredskap att ta tag i transportsektorn på ett
            grundläggande och utvecklande sätt.
          </note>
          <note>
            Genom att hitta andra lösningar än t.ex. privat bilåkande och
            tunga transporter på våra vägar löser vi stora miljöproblem. Koldioxidutsläppen
            är ett sådant.
          </note>
          <note>
            De skulle kunna minska genom en minskad bilism, och vi skulle
            därmed få möjlighet att följa de internationella konventioner
            som Sverige skrivit under. Det räcker tyvärr inte med att invänta
            ny teknik för mer bränslesnåla fordon.
          </note>
          <note>
            Det handlar också om trafiksäkerheten och om nollvisionen, som
            vi vill skall uppfyllas. Det viktigaste verktyget för att minska
            trafikens olyckor är dels minskad hastighet, dels minskat trafikflöde.
            Om utskottet verkligen hade velat uppnå den uppsatta nollvisionen,
            hade man åtminstone tagit fram bra skrivningar kring detta, i
            enlighet med vad Vänsterpartiet föreslagit. Det har man inte gjort.
          </note>
          <note>
            Om vi minskar bilismen kommer vi också att slippa bygga nya vägar,
            eftersom att vårt nuvarande vägnät i sådana fall skulle räcka.
            Dessutom skulle de samhällsekonomiska besparingarna göra att de
            nu planerade trafiksatsningarna skulle bli olönsamma om trafikunderlaget
            minskade. Det skulle spara både pengar åt statskassan och miljön.
            Trafikinfarkter i våra större städer skulle kunna motverkas och
            nyttotrafik skulle få möjlighet att komma fram. Dessutom skall
            vi komma ihåg att det finns många människor i vårt land för vilka
            den enda möjligheten är att ta bilen i vissa lägen. De handikappade
            är ett exempel på en sådan grupp. Jag tror också att vi kan sänka
            våra kostnader för sjukvård relaterad till framför allt luftföroreningar,
            om vi minskar bilismen.
          </note>
          <note>
            Det statsfinansiella läget är fortfarande svårt, och besparingskrav
            ställs på framför allt den offentliga sektorn. Grundskolans ekonomi
            har bantats hårt de senaste åren, och många med mig fruktar att
            detta kan leda till ökade klassklyftor, bristande kunskaper, större
            sociala problem och till att den yngre generationen förlorar sin
            framtidstro.
          </note>
          <note>
            Precis som de övriga offentliga utgifterna granskas, tycker jag
            att anslagen till trafiksektorn skall kunna ifrågasättas och omprioriteras.
            Men det verkar snarare som om trafiksektorn har fått något slags
            undantagstillstånd. För nu klubbar vi igenom 190
          </note>
          <note>
            miljarder kronor utan att ha de övergripande målen klara för
            oss. Och vi skall vara medvetna om att det i verkligheten är pengarna
            som styr. De fina orden i betänkandet kan varken användas till
            lagstiftning eller som grund för att fördela pengar annorlunda
            än enligt det beslut som fattas i dag.
          </note>
          <note>
            Jag är naturligtvis medveten om att planen skall revideras och
            utvärderas. Men erfarenheten säger mig att aktörer i samhället
            ganska fort anpassar sig till den ram som fastlagts och börjar
            utföra t.ex. upphandling, skriva kontrakt m.m. Det binder i praktiken
            oss politiker att följa just denna budget till allra största delen.
          </note>
          <note>
            Därför är det av vikt att vi fattar det beslut vi skall fatta
            i dag med en grundläggande genomtänkt tanke bakom det hela.
          </note>
          <note>
            Det finns många som kritiserar oss i Vänsterpartiet för att vi
            vill förbjuda bilismen. Riktigt så enkelt är det inte. Bilar kommer
            att finnas kvar - frågan är bara på vilket sätt. Skall bilar finnas
            kvar med samma drivmedel som i dag? Svaret på den frågan måste
            naturligtvis bli nej, eftersom de drivmedlen är baserade på ändliga
            resurser. Skall vi sätta gränser för en högsta bensinförbrukning?
            Ja, det är troligen en ganska logisk och bra väg att gå. De bilar
            som produceras i dag är naturligtvis oftast bättre än för några
            år sedan, men den svenska bilindustrin ligger långt efter internationellt
            sett. Jag har förstått att den modell av småbil som Volvo nyligen
            presenterat drar hela 1,1
          </note>
          <note>
            liter bensin per mil. Det är faktiskt inte acceptabelt, när vi
            nu vet att de tekniska möjligheterna att minska bensinåtgången
            har kommit mycket längre än så.
          </note>
          <note>
            Detta kan regleras antingen genom lagstiftning och högsta tillåtna
            förbrukningsmängd eller genom bensinpris. Som det ser ut i dag
            ligger bensinpriset för lågt för att producenter och konsumenter
            skall motiveras att förändra sitt beteende. Vi skall vara medvetna
            om att det reala bensinpriset egentligen inte har förändrats på
            mycket lång tid.
          </note>
          <note>
            I vilken utsträckning skall bilen användas och i vilka syften?
            Ser man på förmånsbilarna märker man tydligt att de regler vi
            nyligen fattade beslut om här i kammaren inte direkt ser till
            miljön eller till fördelningen av tillgången till bil, dvs. en
            fördelning från män med hög inkomst till kvinnor med barn och
            sämre inkomst. Dessutom drar detta ganska mycket pengar från statskassan
            - en summa som är högre än den i
          </note>
          <note>
            Naturvårdsverkets samlade budget.
          </note>
          <note>
            Under rubriken Internationella frågor i betänkandet behandlas
            förvånansvärt få internationella frågor.
          </note>
          <note>
            Däremot står det en hel del om arbetet inom EU. Jag skall plocka
            fram ett yrkande som Vänsterpartiet gjort. Det handlar om att
            göra om artikel 29, som handlar om transeuropeiska nätverk, så
            att trafiksektorn åläggs ett ansvar för sin miljöbelastning. Anledningen
            till att vi i Vänsterpartiet ställer detta krav är att vi ser
            de enorma problem som skapas inom EU-
          </note>
          <note>
            området, mycket på grund av att vägtransporterna jämfört med
            andra kommunikationer inte betalar sin kostnad. De trafikinfarkter
            vi har börjat se här i Sverige är ingenting jämfört med situationen
            i många av
          </note>
          <note>
            EU:s större städer.
          </note>
          <note>
            Just-in-time-systemet har dessutom förlagt mycket av lagerverksamheten
            till våra vägar, och bidrar direkt till den stora trafikmängden.
            Vänsterpartiet säger att det vore logiskt att transporternas kostnader
            också räknades in priset på varan. Ett första steg är att i konsumenternas
            intresse redovisa hur varan har transporterats innan den hamnat
            på hyllan i affären.
          </note>
          <note>
            Jag har tidigare redovisat Vänsterpartiets syn på trafiksäkerheten
            - nämligen att en minskad trafikvolym och lägre hastigheter är
            de främsta och billigaste åtgärder vi kan genomföra för att påverka
            trafiksäkerheten. Jag har förstått att denna åsikt också delas
            av
          </note>
          <note>
            Vägverkets säkerhetsansvarige. Trots att alla motioner om säkerhetskrav
            på trafiken i praktiken avslås i betänkandet skriver utskottet
            att de blivit tillgodosedda.
          </note>
          <note>
            Jag kan inte se att Vänsterpartiets resonemang om att minska
            trafikvolymen finns med någonstans i betänkandet. Jag vill gärna
            ha en muntlig kommentar till den tanken - att minska trafiken
            för att öka trafiksäkerheten.
          </note>
          <note>
            Vänsterpartiet har lagt fram ett separat förslag på ekonomisk
            fördelning i budgeten. Jag går inte igenom siffrorna i tabellen,
            utan dem kan ni läsa själva. Den totala summan ligger under regeringens
            och utskottets förslag på 172 miljarder för de kommande tio åren.
          </note>
          <note>
            Vänsterpartiet har gjort en fördelning från nybyggnation av vägar
            till infrastruktursatsningar på framför allt järnväg och regionala
            anslag. Vi i Vänsterpartiet anser att det svenska vägnätet i stort
            sett är färdigbyggt. Insatserna på vägområdet bör inriktas på
            driftsoch underhållsverksamhet samtidigt som vissa s.k.
          </note>
          <note>
            flaskhalsar byggs bort.
          </note>
          <note>
            I Vänsterpartiets budgetalternativ har också införts en ny anslagspost
            för biljettstöd. Posten är tänkt för att skapa ett bättre utnyttjande
            av den redan befintliga infrastrukturen genom sänkta biljetttaxor,
            så att alltfler resenärer har möjlighet att åka tåg. Detta är
            litet speciellt, eftersom vi vet att många i dag inte klarar av
            att välja tåget av ekonomiska skäl. Detta skulle kunna vara ett
            sätt för oss politiker att visa att vi tänker i ett samhällsekomiskt
            perspektiv. Tyvärr har utskottet valt att avslå yrkandet och förslaget.
            Men vi kommer säkert att återkomma till det.
          </note>
          <note>
            I betänkandet står det skrivet att en kursändring måste göras
            i infrastrukturplaneringen som bör återspeglas vid fördelningen
            av planeringsramarna. Det är bra att det står så - men hur ser
            det ut i verkligheten?
          </note>
          <note>
            Speglar verkligen de planeringsramar på 190 miljarder kronor,
            som kammaren snart kommer att fatta beslut om, en kursändring?
            Jag är mycket tveksam.
          </note>
          <note type="speaker">
            Anf. 9 ELISA ABASCAL REYES (mp):
          </note>
          <note>
            Herr talman! Jag vill först i likhet med flera andra debattörer
            kommentera Vänsterpartiets avslagsyrkande.
          </note>
          <note>
            Den kritik som Vänsterpartiet framför är självfallet berättigad.
            Det här är en omvänd process. Men om man samtidigt ser infrastrukturplaneringen
            i ett politiskt perspektiv - att det inte bara är ett tekniskt
            förfarande utan att det också har en politisk innebörd - går det
            att fastställa ramarna. I princip skulle Miljöpartiet ha kunnat
            stödja yrkandet, men det ligger något av hopplöshet och av att
            konfronteras med ett givet faktum - att processen kommer att gå
            igenom - i yrkandet. Detta gör att vi i Miljöpartiet inte väljer
            att stödja det, utan hellre vill vara med i processen och visa
            på våra förslag.
          </note>
          <note>
            Det som kännetecknar Miljöpartiets gröna trafikpolitik är inte
            framför allt de behov som har framförts här - att man skall tillgodose
            näringslivets behov av transporter och att man skall uppnå regional
            balans.
          </note>
          <note>
            Sådana avvägningar görs självfallet också. Men frågan gäller
            inte om vi skall ha transporter i glesbygd, transporter som tillgodoser
            industrins behov osv., utan hur de här transporterna skall se
            ut. Miljöpartiets de grönas trafikpolitik syftar, framför allt
            när det gäller investeringarna, till en systemförändring. Vi frågar
            oss hur de här transporterna skall gå till.
          </note>
          <note>
            Vi slår fast att kommunikationer är en del av en bra livskvalitet.
            Men vilket är priset för nuvarande transportsystem? Här måste
            vi förstås se bilismen som den största delen och som stommen i
            vårt transportsystem. Dock vill jag göra en liten reservation
            för sjöfartens betydelse för gods- och oljetransporter.
          </note>
          <note>
            Oljeindustrins oljeutvinning i världen innebär en del konfliktpunkter
            och fruktansvärda hämningslösa situationer, framför allt i tredje
            världen. Inbördes konflikter har också uppstått i länder där oljan
            har haft en central betydelse. I Nigeria är 80 % av BNP
          </note>
          <note>
            beroende av oljeinkomster. Shell äger ungefär hälften av oljeutvinningen
            där. Detta innebär också en väldigt stark koppling mellan oljeföretaget
            och en diktatur som har mördat människorättskämpar. Detta måste
            vi ta del av i Sverige. Vi kan inte isolera oss och titta på vår
            oljekonsumtion i ett lokalt perspektiv, utan vi måste se den i
            ett globalt perspektiv.
          </note>
          <note>
            Vid transporter av olja sker en hel mängd utsläpp.
          </note>
          <note>
            Vi vet i dag vilket problem och vilken konfliktpunkt vattenförsörjningen
            och oljeutsläppen kommer att vara för mänskligheten i framtiden.
            Därför anser
          </note>
          <note>
            Vänsterpartiet att oljetransporterna som sådana måste minska.
          </note>
          <note>
            När det gäller användningen av olja och fossila bränslen vill
            jag återge en mening ur Moderaternas senaste publikation - ett
            dokument som en kommitté inom Moderaterna har tagit fram. I den
            finns ett stycke om miljön, där det i en mening står att orsakerna
            till att naturresurserna inte tar slut är att de köps upp och
            säljs på en marknad. Om tillgången på någon resurs, som olja,
            verkligen minskar stiger priset och efterfrågan minskar.
          </note>
          <note>
            Vad innebär detta? Det största problemet är inte att oljan eller
            uranet kan ta slut. Jag är inte heller särskild orolig för det.
            Det största problemet är i stället vad som händer med oljan och
            uranet när det finns i omlopp i atmosfären. Vad händer med förbränningen?
          </note>
          <note>
            Vi delar också slutsatsen i den mening av Moderaterna som jag
            läste upp. Man måste höja priset för att minska efterfrågan, och
            det kan man göra via ekonomiska styrmedel. En rimlig slutsats
            av detta är att
          </note>
          <note>
            Moderaterna borde vara de som är mest pådrivande när det gäller
            ekonomiska styrmedel för att förändra trafiken, men så är det
            inte. Moderaterna har också ofta hävdat sin förkärlek för teknikutveckling
            och framtidstro. Då skulle jag vilja fråga varför man sätter sig
            så mycket på tvären just när det gäller systemförändringar inom
            transportsektorn.
          </note>
          <note>
            Vi har lyckats se en viss förändring hos socialdemokratin och
            Centern under de senaste åren. Men jag finner inte Moderaterna
            trovärdiga när det gäller miljödebatten och trafikpolitiken.
          </note>
          <note>
            Folkpartiet talade nyligen om sina miljöförslag och betonade
            miljön. Jag skulle vilja veta var era systemförändrande förslag
            är. Det räcker inte att tala om enskilda punktinsatser.
          </note>
          <note>
            Men det har skett en förändring, och den största trafikpolitiska
            omvälvningen är väl att en stor del av besluten flyttats från
            politikernivå till myndighetsnivå.
          </note>
          <note>
            Den förändringen borde rimligtvis ha lett till ett större spelutrymme
            för en politisk styrning. Det syns också i propositionen att man
            har visat en större trafikpolitisk ambition, det är alltså inte
            så mycket teknikaliter.
          </note>
          <note>
            Men den grundläggande frågan om systemförändring blir obesvarad
            såväl i regeringens proposition som i utskottets betänkande.
          </note>
          <note>
            Här måste jag uttrycka min besvikelse över Centerpartiets agerande.
            Här har Centern hakat på med en grön fernissa på trafikpolitiken.
            Nu hade vi det spelutrymme jag pratade om och kunde ha tagit en
            politisk tät i trafikpolitiken. Jag tycker att det är ytterst
            beklagligt att man helt enkelt putsar till en gammal trafikpolitik.
            Därigenom cementerar man ytterligare en gammal trafikpolitik och
            tar inte chansen att lägga fram nya förslag. Man ägnar sig åt
            att legitimera ett gammalt tankesätt. Dennispaketet är ett utmärkt
            exempel på det.
          </note>
          <note>
            Visst var Centern emot Österleden och Västerleden, men låt mig
            påpeka att socialdemokraterna i landstinget ställt upp Västerleden
            som ultimatum för en fortsatt förhandling. Södertörnsleden är
            en av de yttre tvärlederna som byggs. Där kommer de största ingreppen
            att ske i skogsområden. Det har också visat sig att sträckningen
            Bergslagsplan-Hjulsta är helt överdimensionerad. Ni har inte heller
            behandlat den påfrestning på naturen som det innebär att bygga
          </note>
          <note>
            Häggviksleden och den delen av yttre tvärleden.
          </note>
          <note>
            Det skulle ha varit möjligt att diskutera någon form av tvärförbindelse
            i samband med Södra länken.
          </note>
          <note>
            Men ni har inte på något sätt ifrågasatt den fullständiga överdimensioneringen
            med en sexfilig motorled på
          </note>
          <note>
            Södra länken. Här har ni alltså tagit politiska poäng, men var
            är förändringen? Jag tycker att det är bedrägligt att kammaren
            nu fattar beslut med ett gammalt trafikpolitiskt koncept som grund.
            Detta borde rimligen vara en analys som även Dennispartierna kan
            ställa upp på. Man kan inte fatta beslut med gamla koncept som
            grund. I så fall får man gå tillbaka och göra om det.
          </note>
          <note>
            Eller är det så att det inte finns trafikpolitiska visioner?
            Är det så att man bara ändrar vissa delar som gäller teknikaliter
            och inte ser helheten?
          </note>
          <note>
            Miljöpartiet har en ram som långt överskrider såväl regeringens
            som Vänsterpartiets och de övriga partiernas förslag. Varför vill
            då Miljöpartiet satsa så oerhört mycket pengar? Vi ligger ungefär
            50 miljarder över budget. Det är för att vi ser att trafiken i
            dag har ett pris. Arne Jernelövs utredning om miljöskulden visar
            att vi ligger 200 miljarder back bara i saneringskostnader för
            det vi har förstört hittills. Om vi inte genomför en kraftfull
            investering, om vi inte tar på allvar att trafiken är det absolut
            värsta miljöhotet mot hälsan i utomhusluften kommer vi att få
            betala det här priset förr eller senare.
          </note>
          <note>
            Det gäller också när man minskar bilismen. Då måste man ha ett
            alternativ. Det vill jag säga till
          </note>
          <note>
            Vänstern. Räcker de pengar som ni fördelar till ett trovärdig
            alternativ? Jag tror inte det. Det krävs stora pengar, men vi
            måste ta ansvar för att finansiera andra alternativ för att det
            skall finnas goda transporter.
          </note>
          <note>
            Helhetssynen på trafikpolitiken är en grundläggande del i Miljöpartiets
            politik. Därför har vi också föreslagit en förändrad planeringsprocess
            där en stor del av anslaget skjuts över till regional självplanering.
          </note>
          <note>
            Vi tror på flexibla lösningar. Vi tror på att lösningarna för
            trafiksäkerhet, miljö och tillgänglighet kan vara olika inom olika
            regioner. Låt dessa regioner själva bestämma vad de skall göra
            av sina pengar! Jag vill särskilt betona att i den debatt som
            förs om trafiksäkerhet finns det olika lösningar. Vi skall inte
            låsa oss vid den lösning som t.ex. Vägverket bestämt sig för.
          </note>
          <note>
            Vi skall kunna låta regionerna själva bestämma vad de vill ha
            för lösningar. Detta är en process, och vi räknar med att man
            skall kunna påbörja detta inom en tioårsperiod.
          </note>
          <note>
            När det gäller den nya process som regeringen föreslår med regionberedningsgrupper
            beklagar vi att utskottet så markant har stängt dörren för att
            ta in annan kompetens än bara trafikverken. Boverket har haft
            en pådrivande roll när det gäller utvecklingen av nya transportsystem
            och även när det gäller samhällsplaneringen i ett sådant perspektiv.
            Det handlar inte om att bygga en väg och ett hus, utan huset och
            vägen har rimligen med varandra att göra, om man uttrycker det
            litet enkelt.
          </note>
          <note>
            Självklart skulle även Naturvårdsverket vara en mycket värdefull
            kompetens och en tung instans att ha i en regional planeringsprocess.
            Och varför inte Glesbygdsverket? Är det något parti här i kammaren
            som säger att de inte bryr sig om infrastrukturen i glesbygden?
            Jag har inte hört det. Varför inte då låta Glesbygdsverket, med
            den specifika kompetens som det verket har, vara med i planeringsprocessen?
          </note>
          <note>
            Vi är också mycket besvikna över att betänkandet inte närmare
            behandlar våra motionsyrkanden när det gäller miljökonsekvensbeskrivningar
            och infrastruktur och demokrati. Det är knappast någon av politikerna
            i trafikutskottet som undgått att upptäcka att vi har haft flera
            olika konflikter där myndigheterna har haft ansvaret och där regeringen,
            som inte behöver motivera sina beslut, haft det sista ordet. Samtidigt
            som vi skapat ett större politiskt spelutrymme för generella riktlinjer
            har vi också avsagt oss ansvaret. Det betyder att vi som politiker
            inte kan ansvara fullt ut gentemot våra väljare. Därför bör vi
            ha en mycket strikt, mycket bra och mycket tydlig lagstiftning
            som gör att miljökonsekvensbeskrivningar, som är det viktigaste
            redskapet när det gäller infrastrukturprojekt, får en opartisk
            och oförvitlig roll.
          </note>
          <note>
            I betänkandet hänvisas till arbetet med miljöbalken. Men jag
            är ändå besviken över att trafikutskottet inte kunde ta den här
            diskussionen. Vi har ju så ofta under de här åren som jag har
            suttit i utskottet konfronterats med problemen att människor känner
            en vanmakt inför infrastrukturprojekt. Vi hade haft en annan situation
            om vi hade haft en mer täckande lagstiftning som hade mindre kontroversiella
            delar.
          </note>
          <note>
            Till sist några saker om de järnvägsinvesteringar som vi föreslår.
            Vi vill satsa oerhört mycket pengar på järnvägar. En kritik har
            varit att Banverket i denna stund inte har kapacitet att använda
            dessa pengar. Låt det vara en process! Låt dem bygga upp sin organisation!
          </note>
          <note>
            Vi vill investera där det finns betydande kapacitetsproblem eller
            där man kan förutse kapacitetsproblem. Där har vi satt en beläggning
            på 70 % och uppåt som gräns. Vi vill också ha strategiska utbyggnader.
            Man för en diskussion i samhället om att stärka regionerna kring
            Östersjön. I går hade vi besök av
          </note>
          <note>
            Malmö. Då visades de nya planerna för det s.k. Örestad där man
            binder samman en storregion. Vi har sett de infrastruktursatsningar
            man har gjort kring Mälardalen. Där knyts Mälardalen samman. Eventuellt
            kommer det att hända någonting på Västkusten också.
          </note>
          <note>
            För att inte dessa centraliserade resurser skall bli ett hot
            mot andra regioner är det oerhört viktigt att vi kan överföra
            samma regiontänkande till andra delar.
          </note>
          <note>
            Låt Sundsvall och Östersund utveckla sitt arbete mer!
          </note>
          <note>
            Låt Mittlinjen vara kvar! Det är en annan diskussion, men det
            är en av grunderna till vad vi menar med strategiska utbyggnader.
            Där är också arbetspendlingen av central betydelse.
          </note>
          <note>
            Det finns också en del felande länkar där industrin tvingas ta
            lastbilstransporten när man skulle kunna ta järnväg, men det fattas
            en liten sträcka här och där.
          </note>
          <note>
            Det kostar mycket pengar, men det skulle kunna förändra det logistiska
            utseendet betydligt. Eftersom Jarl
          </note>
          <note>
            Lander skall föra socialdemokraternas talan, vill jag särskilt
            påtala situationen i Karlstad för honom. Där skulle man kunna
            överföra en del timmertransporter och industritransporter till
            järnväg om inte situationen där var som den är. Flexibilitet och
            olika lösningar är a och o.
          </note>
          <note>
            Beträffande transporter av farligt gods vill vi höja ambitionsnivån
            och minska riskerna utöver vad regeringen föreslår just för att
            förebygga konfliktpunkter.
          </note>
          <note>
            Vi anser också att det är rimligt att transportörer av farligt
            gods är med och betalar vad det kostar. Det gäller t.ex. att skydda
            vattentäkter.
          </note>
          <note>
            Problemen med trafikbuller är olika i olika delar av landet.
            I snitt är var fjärde svensk störd av trafikbuller. Vi anser att
            rättsligt bindande gränsvärden, inte riktvärden, är en nödvändighet
            för att vi skall kunna få bukt med bullerproblemet. Särskilt utsatta
            är skolmiljöer och annat som ofta hamnar i närheten av motorvägar.
          </note>
          <note>
            När det gäller Citytunneln deltar inte vi i beslutet, vilket
            framgår av en liten markering i betänkandet.
          </note>
          <note>
            Anledningen framgår av det särskilda yttrande från oss som är
            fogat till betänkandet. Helst hade vi inte alls velat se någon
            Öresundsbro. Vi är dock väldigt måna om att Skåne som region får
            vettiga trafikpolitiska lösningar, särskilt som den regionen,
            som redan har mycket stora miljöproblem, kommer att bli oerhört
            belastad. Citytunneln är kanske inte den bästa lösningen, men
            på nuvarande grunder och med den utveckling som varit inom Banverket
            är det en omöjlighet för oss i Miljöpartiet att över huvud taget
            behandla frågan på ett seriöst sätt. Vi vill ha ny information.
            Vi vill också att frågan bereds på annat sätt.
          </note>
          <note>
            Vi kan alltså inte delta i ett beslut på de grunder som här föreligger.
          </note>
          <note>
            Sedan helt kort några ord om två saker till.
          </note>
          <note>
            När det gäller de funktionshindrade hade man från utskottets
            sida kunnat ge uttryck för en större oro eller för en större medvetenhet
            om att risken kan finnas att handikappanpassningen av kollektivtrafiken
            innebär att besparingar görs som drabbar funktionshindrade på
            ett väldigt orättvist och olyckligt sätt; särskilt med tanke på
            den situation som kommunerna befinner sig i.
          </note>
          <note>
            Begreppet samhällsekonomi är ett relativt begrepp. Någon talare
            före mig - jag beklagar att jag inte kommer ihåg vem det var -
            sade att vi måste räkna in också miljö- och regionalpolitiska
            hänsyn i samhällsekonomin. Ja, det är här fråga om ett val.
          </note>
          <note>
            Detta är relativt. Man kan alltså välja olika definitioner och
            olika tyngd hos olika faktorer när det gäller begreppet samhällsekonomi.
          </note>
          <note>
            Herr talman! Jag ber om ursäkt för att jag drog över taletiden,
            men nu återstår bara yrkandena.
          </note>
          <note>
            Jag och Miljöpartiet står givetvis bakom alla våra reservationer
            och särskilda yttranden, men för tids vinnande yrkar vi bifall
            endast till reservationerna 6,
          </note>
          <note>
            13 och 21.
          </note>
          <note type="speaker">
            Anf. 10 TOM HEYMAN (m) replik:
          </note>
          <note>
            Herr talman! Jag skulle naturligtvis kunna hålla ett längre anförande
            om den moderata miljöpolitiken, men då blir jag troligen avklubbad
            så att säga. Därför skall jag begränsa mig till de delar som rör
            trafiksidan, som vi moderater ingalunda tar lätt på. Vi ägnar
            i faktiskt mycket tid åt de sakerna.
          </note>
          <note>
            Till skillnad från Miljöpartiet tror inte vi på snabba och drakoniska
            förändringar med hjälp av politiska beslut. Vi tror att samhället
            i dessa processer måste få tid på sig för en omställning. Också
            enskilda människor måste få tid på sig för att anpassa sig till
            nya verkligheter.
          </note>
          <note>
            Till skillnad från Miljöpartiet tror vi väldigt mycket på den
            tekniska utvecklingen. Även historiskt kan man se att det har
            gått att lösa väldigt många miljöproblem med ny teknik. Under
            den tid som jag kommer ihåg och kan överblicka var det vid något
            tillfälle väldigt stora problem med blyföroreningar från biltrafiken.
            Det löstes med hjälp av tekniska åtgärder. Det har också varit
            stora problem med kväveoxider. Även det har lösts med hjälp av
            tekniska åtgärder. I dag har vi problem kanske framför allt med
            koldioxiden. De problemen löser vi kanske inte helt, men vi kommer
            säkert en bra bit på vägen. En modern bilmotor drar ju långt mindre
            bränsle än vad tidigare modeller gjorde.
          </note>
          <note>
            Vi anser inte att det stora problemet på trafiksidan är att det
            är för många bilar i Sverige. I stället är det stora problemet
            den alldeles för gamla bilparken.
          </note>
          <note type="speaker">
            Anf. 11 ELISA ABASCAL REYES (mp) replik:
          </note>
          <note>
            Herr talman! När det gäller den tekniska utvecklingen måste jag
            starkt tillbakavisa påståendet att vi i
          </note>
          <note>
            Miljöpartiet är trafikfientliga. Det kan jag enkelt visa genom
            den tro vi har såväl på sjöfarten och det nya tonnagets utvecklingsmöjligheter
            i fråga om miljöhänsyn som på tågen.
          </note>
          <note>
            Litet skämtsamt har vi i Miljöpartiet kallats för tågromantiker
            och det har sagts att vi vill att hela svenska folket skall åka
            på museijärnväg. Så är det förstås inte. Vi har tvärtom en väldigt
            stark tro på att tåget har enorma utvecklingsmöjligheter. Marknaden
            kan dock inte sköta hela den utvecklingen. Självklart skall människor
            inte påtvingas nya lösningar, men om det inte kommer till politiska
            beslut så händer ingenting. Detta framgår klart och tydligt. Starka
            intressen, inte minst oljeindustrin, blockerar ju gång på gång
            utvecklingen.
          </note>
          <note>
            Titta bara på den bil som Greenpeace har tagit fram och som förbrukar
            0,3 liter bensin per mil! Varför har industrin inte varit kapabel
            att åstadkomma något motsvarande? Jo, därför att det inte har
            funnits någon efterfrågan. Varför har det då inte funnits någon
            sådan efterfrågan? Jo, därför att det saknats politiska beslut
            för en sådan efterfrågan. Det är, som sagt, mycket svårt att få
            människor att agera lokalt och tänka globalt. Vi tror att det
            finns en möjlighet att åstadkomma det, inte bara genom marknadskrafterna
            utan också genom politiska beslut.
          </note>
          <note type="speaker">
            Anf. 12 KARIN STARRIN (c) replik:
          </note>
          <note>
            Herr talman! Elisa Abascal Reyes ondgjorde sig över oss i Centerpartiet
            och menade att vi inte är miljökonsekventa. Vi skulle enligt henne
            måla litet grön fernissa över en fråga för att på det sättet bli
            populära och vinna politiska poäng. Det kan jag definitivt inte
            hålla med om. Jag vill informera er i
          </note>
          <note>
            Miljöpartiet om att vi vill påverka de olika politiska besluten
            på ett sådant sätt att positionerna flyttas framåt. Vi vill se
            sakresultat.
          </note>
          <note>
            Vad gäller Dennisöverenskommelsen måste vi ha respekt för demokratin.
            Vi i Centerpartiet har det. Har ni i Miljöpartiet också det?
          </note>
          <note>
            Den överenskommelse som träffats mellan olika partier i Stockholms
            stad och i Stockholms län om ett
          </note>
          <note>
            Dennispaket är vi i Centerpartiet helt emot. Det är tyvärr så.
            Man måste dock ha respekt för majoriteten.
          </note>
          <note>
            I början av december, då propositionen skrevs, var sakläget att
            Dennispartierna hade i uppgift att försöka ro det hela i land.
            Vi kunde trycka på och verkligen ställa krav. Nu var det dags
            att presentera en hållbar ekonomisk lösning på hur man kan få
            ihop hela paketet. Det medverkade vi till, och detta skulle den
            s.k.
          </note>
          <note>
            kontrollstationen också visa på.
          </note>
          <note>
            Vi vet nu vad som håller på att hända. Det som håller på att
            hända tycker jag är bra och det tycker jag att vi litet grand
            skall ha heder av. Hela tiden har vi ju markerat att vi inte vill
            ha något Dennispaket. Nu ser vi steg i den riktningen. Centerpartiet
            tänker medverka till att vi får se biltrafiken över Centralbron
            nedgrävd i en tunnel och till det tredje järnvägsspåret.
          </note>
          <note type="speaker">
            Anf. 13 ELISA ABASCAL REYES (mp) replik:
          </note>
          <note>
            Herr talman! Karin Starrin frågar om vi i Miljöpartiet har respekt
            för demokratin. Jag skulle kunna ställa samma fråga till Centern.
            Men var har det nya s.k. Inespaketet beretts? Var har den demokratiska
            processen skett? Det skulle vara intressant att få veta.
          </note>
          <note>
            Anledningen till benämningen Dennispaketet, eller
          </note>
          <note>
            Dennisöverenskommelsen, är att det bygger på en helhetslösning.
            Här står riksdagen fortfarande fast vid garantiramar och ekonomiska
            åtaganden som bygger på en helhetslösning, men bara delar har
            förändrats. I
          </note>
          <note>
            och med att Centern nu går in och stöder regeringen genom ett
            borttagande av Österleden och genom de fördelar som i och för
            sig inte är att förakta - självklart är de väldigt bra - har man
            stadfäst den andra delen av överenskommelsen, som alltså ligger
            kvar.
          </note>
          <note>
            Vi har ju inte fått någon trafikpolitisk lösning.
          </note>
          <note>
            En logisk slutsats borde vara att trafikbehovet är detsamma.
            Om bilutrymmet och utvecklandet av nya motorvägar minskas, måste
            man ju utöka i något annat avseende. Jag har dock inte hört Centerpartiet
            uttala sig för ökade kollektivtrafiksatsningar och för förbättrade
            tvärförbindelser i storstaden.
          </note>
          <note>
            Var finns alltså den demokratiska aspekten i Centerns agerande?
          </note>
          <note type="speaker">
            Anf. 14 KARIN STARRIN (c) replik:
          </note>
          <note>
            Herr talman! Det finns ingen underskriven överenskommelse om
            ett nytt Inespaket. Det är ett arbetsnamn som man populärt tar
            till för att visa att det är ett klart avsteg från Dennispaketet.
            Nu återstår ett mycket allvarligt och viktig arbete i hela den
            här frågan. Det vi har medverkat till i och med att vi ställt
            oss bakom propositionen med krav på en hållbar ekonomisk lösning
            var att visa att den tidigare överenskommelsen, som hade antagits
            på ett demokratiskt riktigt sätt, inte höll. Det är precis vad
            vi har medverkat till. Nu skall vi självklart se hur man kan finansiera
            de investeringar som redan är gjorda vad gäller
          </note>
          <note>
            Södra länken och Norra länken. Självfallet ligger det stora kollektivtrafiksatsningar
            i det förslag som kvarstår. Det som är viktigt är att hitta en
            regional finansiering så att projektet nu kan kännas ansvarsfullt.
          </note>
          <note type="speaker">
            Anf. 15 ELISA ABASCAL REYES (mp) replik:
          </note>
          <note>
            Herr talman! De kollektivtrafiksatsningar som
          </note>
          <note>
            Karin Starrin talar om är inte nya som tillkommit under den nya
            processen, utan de var beslutade förut.
          </note>
          <note>
            Frågan kvarstår fortfarande: Var finns helhetslösningen?
          </note>
          <note>
            Det är sant att Centern kan ta åt sig äran för att man inte får
            Österleden, som skulle vara ett fruktansvärt ingrepp i stadsmiljön,
            och till viss del äran -
          </note>
          <note>
            tillsammans med den samlade miljöopinion som drivit frågan -
            för att man nu får bort biltullarna och i stället får en mera
            miljöanpassad betalning till staden. Men det Centern måste ta
            på sitt ansvar är att man nu stöder en forcering av en sexfilig
            Södra länken, Södertörnsleden med ett mycket stort ingrepp i skogsområdet
            och de yttre tvärlederna från Bergslagsplan, över Hjulsta upp
            till Häggvik. Det måste Centern ta på sitt ansvar. Ni kan inte
            bara gå in och stödja förslaget och sedan hoppas att det andra
            krackelerar av sig självt. Det är väl inte demokrati!
          </note>
          <note type="speaker">
            Anf. 16 KENTH SKÅRVIK (fp) replik:
          </note>
          <note>
            Herr talman! Det borde kännas väldigt jobbigt för miljöpartister
            att alltid känna sig så besvikna som ni ofta gör över alla andras
            förslag. Det finns ganska många åsikter om hur man skall lösa
            problemen. Över huvud taget handlar det här betänkandet om en
            tioårig ekonomisk planeringsram som skall göras. Vi har flera
            gånger i dag hört att det är litet olyckligt att debatten förs
            just nu och inte i samband med att betänkandet från KOMKOM är
            färdigt och har gåtts igenom av regeringen. Då skulle man få en
            belysning av var de olika partierna står. Vi har där redovisat
            hur vi ser på olika alternativ för att lösa miljöproblemen i vårt
            land, kanske framför allt i tätorterna.
          </note>
          <note>
            Jag har i mitt anförande trots allt visat på en del saker som
            vi vill göra när det gäller miljöfrågorna.
          </note>
          <note>
            Det handlar framför allt om att försöka rena bilarna och motortrafiken.
            Det kommer att betyda väldigt mycket. Vi har inte heller något
            emot en del åtgärder när det gäller trängselbekämpning i tätorter,
            men vi vill kanske inte göra det på det sätt som majoriteten i
          </note>
          <note>
            Kommunikationskommittén har uttryckt det hela. Jag tycker att
            debatten i dag skall handla om en tioårig planeringsram. Sedan
            kommer vi tillbaka i andra debatter litet senare.
          </note>
          <note type="speaker">
            Anf. 17 ELISA ABASCAL REYES (mp) replik:
          </note>
          <note>
            Herr talman! Jag vill fullt och fast instämma i det
          </note>
          <note>
            Kenth Skårvik uttryckte senast, att den här debatten skall handla
            om infrastrukturinvesteringar. Nyckelfrågan är: Om infrastrukturinvesteringarna,
            fördelningen mellan väg, järnväg, sjöfart osv. kan påverka miljön
            har då infrastrukturinvesteringarnas fördelning någon betydelse
            trafikpolitiskt och miljöpolitiskt? Om svaret är ja skulle en
            slutsats, med den kunskap vi i dag har om den påfrestning som
            bilismen innebär på miljön, vara att man måste komma med systemförändrande
            förslag när det gäller infrastrukturinvesteringarna.
          </note>
          <note>
            Drivmedel är det väldigt viktigt att diskutera, och jag hoppas
            att vi kan få en konstruktiv dialog med
          </note>
          <note>
            Folkpartiet och andra partier. Det är naturligtvis också viktigt
            att diskutera skatterna, men i dag diskuterar vi investeringarna
            i infrastrukturen. Då är min fråga till
          </note>
          <note>
            Folkpartiet fortfarande: Var är era systemförändrande förslag
            till förmån för miljön?
          </note>
          <note type="speaker">
            Anf. 18 KENTH SKÅRVIK (fp) replik:
          </note>
          <note>
            Herr talman! Som jag sade vill vi återkomma när den debatten
            egentligen skall föras. Vi är på det klara med att det behövs
            åtgärder för framför allt storstadsregioner där det är besvärligt.
            Vi kan också tänka oss
          </note>
          <note>
            - vi har sagt det vid flera tillfällen - att öka järnvägstrafiken.
            Men det handlar om att se till att också järnvägen kan utnyttja
            de möjligheter som finns att köra och inte behöver hota med att
            lägga ned så fort man inte får full täckning.
          </note>
          <note>
            Jag sade redan förut att vi inte har någonting emot att göra
            allt vi kan för att rena bilarna, lastbilarna och flygets drivmedel.
            Men vi skall inte tro att vi kan få bort föroreningarna över huvud
            taget från kommunikationerna i Sverige. Det finns ingen möjlighet
            att använda järnvägen överallt. Vi behöver ha bilar. Vi kommer
            aldrig någon gång att få människorna i Sverige att acceptera att
            det inte finns kommunikationer med motorfordon.
          </note>
          <note type="speaker">
            Anf. 19 ELISA ABASCAL REYES (mp) replik:
          </note>
          <note>
            Herr talman! Utifrån den sista delen av Kenth
          </note>
          <note>
            Skårviks inlägg skulle man kunna tro att vi inte skulle ha några
            vägar alls i Sverige därför att folk skulle bli utan motorfordon
            om vi inte gjorde investeringar.
          </note>
          <note>
            Henry Ford sade på sin tid att för varje meter motorväg man bygger
            tillkommer en bil. Det är också så att varje krona man investerar
            i bilismen är en krona som inte är en investering i något annat.
          </note>
          <note>
            Det är felaktigt att påstå att Miljöpartiet inte skulle vilja
            ha några kommunikationer alls eller att vi skulle vilja ha järnvägar
            överallt. Så är det inte. Jag vill vidhålla att vi har ett väl
            utbyggt vägnät som behöver förbättras delvis. Det har vi anslagit
            medel för, men det till stor del upp till regionerna själva att
            avgöra.
          </note>
          <note>
            Kenth Skårvik återkommer till teknikutveckling, skatter, drivmedel
            och trängelsproblem. Men när det gäller just infrastrukturdelen
            verkar det som att Kenth
          </note>
          <note>
            Skårvik delar majoritetens uppfattning, att det inte har särskilt
            stor betydelse för miljön vilka avvägningar man gör mellan järnvägsinvesteringar
            och väginvesteringar i ett politiskt perspektiv.
          </note>
          <note type="speaker">
            Anf. 20 HANNA ZETTERBERG (v) replik:
          </note>
          <note>
            Herr talman! Jag vill först till Elisa Abascal Reyes säga att
            det var väldigt bra att hon tog upp det globala perspektivet.
            Det är alldeles för litet av den typen av diskussioner i kammaren,
            så det var bra.
          </note>
          <note>
            Elisa Abascal Reyes ifrågasatte vår ekonomiska ram för att också
            hitta alternativen till bilismen. Den tror jag håller. Vi har
            satsat på järnvägar och länstrafik. Vi talar om biljettstöd som
            en förutsättning. Vi har ställt krav, som Elisa Abascal Reyes
            säkert vet, angående banavgifter, osv. Många av dessa alternativ
            är just alternativ för att minska bilismen och de tunga transporterna
            på våra vägar.
          </note>
          <note>
            Problemet med debatten med anledning av det här betänkandet är
            att det handlar om två delar av en väldigt stor problematik, som
            flera har varit inne på.
          </note>
          <note>
            Vi diskuterar inte skatter och drivmedel, och därför är det svårt
            att ta upp den typen av förslag här. Jag har i och för sig ingen
            övertro på att tekniken kommer att lösa alla problem med alltför
            mycket bilism.
          </note>
          <note>
            Framför allt handlar det nu om storstäderna. Där har Miljöpartiet
            och Vänsterpartiet ofta samarbetat kring kollektiva alternativ
            till de stora vägtrafiksatsningar som gjorts. Man försöker få
            den trafik med bilar som körs av män med höga inkomster att bli
            en trafik som mer utnyttjas av kanske ensamstående kvinnor med
            barn. Det handlar till stor del om att bygga ut kollektivtrafiken.
          </note>
          <note type="speaker">
            Anf. 21 ELISA ABASCAL REYES (mp) replik:
          </note>
          <note>
            Herr talman! Jag tror att Vänsterpartiet och Miljöpartiet delar
            den grundläggande analysen av systemförändringar inom kommunikationssektorn.
            Vi delar också uppfattningen att bilismen måste minska, och det
            gäller såväl godstransporter som personbilar, framför allt i storstäderna
            och i fråga om långväga tunga transporter med lastbilar. Den viktiga
            skiljelinjen är vilket alternativ man erbjuder människor. Det
            kommer att krävas väldigt drastiska styrmedel. Jag tror inte precis
            att det kommer att bli smärtfritt och konfliktfritt att driva
            igenom de miljöskatter som är nödvändiga för att klara hälsa och
            miljö. Men om man inte bygger upp ett järnvägsnät som kan tillfredsställa
            t.ex. industrins behov och ökar hastigheten på tågen kommer järnvägen
            att fortsätta att vara ett svagt alternativ.
          </note>
          <note>
            Vi kan diskutera andra lösningar vid andra tillfällen. Men jag
            ser det som väsentligt att man tillför stora investeringar till
            järnvägen för att kunna erbjuda ett annat nät som alternativ.
          </note>
          <note type="speaker">
            Anf. 22 HANNA ZETTERBERG (v) replik:
          </note>
          <note>
            Herr talman! Jag håller med om att det inte kommer att bli smärtfritt
            att göra de förändringar som jag tror att vi måste göra. Jag håller
            också med om att vi måste satsa mycket på järnvägstrafik, vilket
            jag tycker att vår tabell och vår alternativa budget återspeglar.
          </note>
          <note>
            Vi har inte exakt samma siffror i våra olika förslag, och vi
            har gjort olika bedömningar. Det som jag tror är det grundläggande
            problemet i hela debatten är att debatten över huvud taget inte
            fördes i utskottet. Det är väldigt synd. Jag tror att det finns
            många bra förslag från olika partier och framför allt att frågorna
            behöver diskuteras fram och tillbaka.
          </note>
          <note>
            Vi har i vårt motionsskrivande gjort olika avvägningar och bedömningar,
            som jag tror, precis som
          </note>
          <note>
            Elisa Abascal Reyes sade, bottnar i någorlunda samma övertygelse
            om vad det är som krävs för vårt samhälle och inte.
          </note>
          <note>
            Men jag håller fast vid att de satsningar och den fördelning
            av pengar som vi har föreslagit håller för kollektiva lösningar
            på våra trafikproblem framöver.
          </note>
          <note type="speaker">
            Anf. 23 ELISA ABASCAL REYES (mp) replik:
          </note>
          <note>
            Herr talman! Hanna Zetterberg talar om olika siffror för Miljöpartiet
            och Vänsterpartiet. Det är något av en underdrift eller en väldigt
            begränsad beskrivning. Skillnaden rör sig om sammanlagt 70 miljarder
            kronor när det gäller ramar och dryga 20 miljarder kronor när
            det gäller järnvägsinvesteringar.
          </note>
          <note>
            Om man inte tar ansvaret att kunna bygga ut järnvägsnätet, inte
            bara för kollektiva lösningar utan framför allt för godstrafiken
            på järnväg och för att höja hastigheterna, blir det väldigt svårt
            att motivera den andra delen.
          </note>
          <note type="speaker">
            Anf. 24 JARL LANDER (s):
          </note>
          <note>
            Herr talman! Jag vet inte hur jag skall börja, eftersom jag blir
            litet förvirrad av debatten. När jag började planera mitt anförande
            var min tanke att vi här har ett betänkande som bygger på en proposition
            från regeringen angående inriktningen för fördelningen av ramarna
            inom infrastrukturen.
          </note>
          <note>
            När vi sedan kommer till debatten börjar första talare med att
            säga att vi nu skall fatta ett nytt trafikpolitiskt beslut. Sedan
            diskuteras mer och mer olika frågor inom trafikpolitiken totalt
            sett.
          </note>
          <note>
            Karin Starrin var förståndig och försökte påminna debattörerna
            om att det var inriktningen av ramarna som vi skulle diskutera.
            Men det hjälpte föga. Debatten fortsatte med en diskussion om
            olika beslut.
          </note>
          <note>
            Till er som har haft tanken att det är detta som vi skall diskutera
            vill jag redan nu klart säga ifrån att jag inte tänker gå in i
            en debatt med något partis företrädare som tänker diskutera något
            annat än infrastrukturramarna och det som föranletts av både propositionen
            och innehållet i utskottets betänkande. Alla övriga diskussioner
            om trafikpolitiken måste anstå till dess att propositionen läggs
            fram, som är föranledd av
          </note>
          <note>
            Kommunikationskommitténs betänkande som vi fick häromdagen. När
            propositionen kommer skall vi föra hela den övergripande diskussionen.
            Det är detta som också är svaret, Hanna Zetterberg, på frågan
            om varför det inte blev så många diskussioner under utskottets
            hantering av dessa frågor. Vi tillämpar ju normalt rutinen att
            när det är nya regeringsförslag på gång och utredningar sitter,
            så skall vi inte i betänkandet föregripa dessa.
          </note>
          <note>
            Herr talman! Jag övergår till det som jag tänkte att vi skulle
            diskutera i dag, nämligen infrastrukturens ramar. Men innan jag
            går in på dessa vill jag ändå kommentera Hanna Zetterbergs och
            i viss mån Tom
          </note>
          <note>
            Heymans inställning att vi nu inte skall fatta beslut om ramarna.
            Jag tycker att det var en klok inställning som
          </note>
          <note>
            Elisa Abascal Reyes framförde, att det visst går att diskutera
            ramarna innan man vet vilken politik man har att följa. Tom Heyman
            jämförde detta med att ställa kärran före hästen. Jag skulle vilja
            säga till Tom
          </note>
          <note>
            Heyman att det som vi gör nu är att se om vi över huvud taget
            har någon häst att ställa framför eller bakom kärran. Vi skall
            alltså i dessa ekonomiskt kärva tider vi befinner oss i försöka
            se hur mycket pengar vi har och hur vi kan fördela dem inom givna
            ramar.
          </note>
          <note>
            Sedan bygger vi på dessa ramar med trafikpolitik.
          </note>
          <note>
            Herr talman! Oavsett om vissa debattörer tycker att det är trafikpolitiken
            som vi skall diskutera, var det väldigt många riksdagsledamöter
            som tyckte annorlunda när propositionen lades på riksdagens bord,
            för det visar intresset från riksdagsledamöter. Utskottet hade
            att behandla ca 350 motionsyrkanden i samband med propositionen.
            Naturligtvis skulle det ha kunnat leda till att vi hade fått ett
            mycket stort antal reservationer att behandla i dag. Men jag vill
            passa på att vara ärlig och säga att jag tycker att utskottskamraterna
            och trafikutskottets kansli har gjort ett mycket bra arbete, eftersom
            vi nu står här med ett betänkande som innehåller "bara" 21 reservationer.
            Det kunde kanske ha varit 350.
          </note>
          <note>
            Vad vill då vi socialdemokrater ha för utveckling av infrastrukturen
            för transporter? Så långt som möjligt skall vi ge förutsättningar
            för ett miljöanpassat och trafiksäkert transportsystem, som också
            bidrar till tillväxt och sysselsättning i hela landet. Vi anser
            att fungerande kommunikationer är en fråga om både välfärd och
            rättvis fördelning. Utifrån detta kan vi inte bara göra investeringar
            i samhällets infrastruktur utifrån s.k. samhällsekonomiska kalkyler,
            utan vi måste också föra in politiska värderingar i det förberedande
            arbetet. Det är därför utskottsmajoriteten i betänkandet understryker
            att vid sidan av lönsamhetsberäkningar av olika projekt, måste
            bedömningar göras av sådana faktorer som kanske inte alltid beaktas,
            t.ex. regional balans, miljö och tillgänglighet till infrastruktur.
            För att klara dessa målsättningar är det inte alltid nyinvesteringar
            som är det viktigaste, utan möjligheten att behålla det väg- och
            järnvägssystem som vi redan har byggt in ett stort kapital i.
            Det gäller alltså att underhålla i stor utsträckning.
          </note>
          <note>
            Det kan vara av vikt att peka på vad några punkter i betänkandet
            kan leda till, om betänkandet får riksdagens gillande. Det kan
            leda till att det vägnät som klarar högre axellast utökas. Vi
            ger alltså industrin och näringslivet bättre förutsättningar.
            Det kommer att leda till att eftersatt underhåll åtgärdas. Det
            kommer att leda till att järnvägssträckor med stora, tunga systemtransporter
            kommer att klara 25 tons axeltryck och en bredare lastprofil på
            vagnarna. Det kommer också att leda till att godstågen får förutsättningar
            att köra fortare. Därigenom, återigen, förbättrar vi för näringslivet
            och ökar sysselsättningstillfällena här i landet.
          </note>
          <note>
            Den inriktning som vi nu lägger fast betyder också en stor satsning
            på det lågtrafikerade vägnätet. Det betyder såväl tjälsäkring
            som beläggning av grusvägar, så att framkomlighet och restider
            kan hållas på en någotsånär rimlig nivå. Det innebär vidare att
            infrastrukturmedlen utifrån fördelningspolitiska aspekter skapar
            förutsättningar att nå det trafikpolitiska målet om regional balans.
          </note>
          <note>
            Det förslag till inriktningsbeslut som vi nu behandlar innebär
            att inriktningen läggs fast genom målstyrning inom fastlagda ramar.
            Därför är det av mycket stor vikt att målen tydliggörs och att
            noggranna utvärderingar om måluppfyllelse görs. I utskottsbehandlingen
            fick vi reda på att Riksdagens revisorer har haft åsikten att
            återrapportering och resultatanalyser från såväl organ inom infrastrukturen
            som från regeringen måste förbättras, om riksdagens möjligheter
            till övergripande styrning skall fortsätta att fungera. Utskottsmajoriteten
            förutsätter att regeringen fortsättningsvis kommer att ägna denna
            fråga en mycket stor uppmärksamhet.
          </note>
          <note>
            Sedan vill jag nämna något om förslaget till den nya planeringsprocessen,
            som behandlas i betänkandet. Jag vill börja med att poängtera
            det som vi alltid brukar att säga på hemmaplan om att få resultat
            av olika planeringsprocesser som har gjorts centralt:
          </note>
          <note>
            Hade bara vi fått vara med skulle det säkert ha blivit mycket
            bättre. Så brukar vi alltid säga hemma i länen.
          </note>
          <note>
            Nu får vid med detta förslag på ett annat sätt inflytande över
            planeringsprocessen i länen och i regionerna. Nu är det inte längre
            de s.k. infrastrukturverken som bestämmer allt. Jag tror att med
            den lösning av hur de regionala medlen skall fördelas som nu presenteras
            i betänkandet kommer vi att få en stärkt förankring ute i samhället
            när det gäller hur vi skall fördela medlen i vår region.
          </note>
          <note>
            Herr talman! Jag vill peka på en specifik frågeställning som
            finns under den regionala planeringsprocessen där utskottet i
            princip var överens. Jag vill lyfta fram två motionsyrkanden av
            alla dessa 350. Det är motionsyrkanden som säger att cirka en
            och en halv miljard kronor skulle vara en rimlig summa att ha
            till bidrag till kollektivtrafiken för anpassning för de funktionshindrade,
            eller för att ge de funktonshindrade bättre förutsättningar till
            kollektivtrafikresande.
          </note>
          <note>
            Detta anser utskottet vara en rimlig summa. Vi säger samtidigt
            att vi inte kan acceptera rakt över att vi låser det hela. Vi
            förutsätter naturligtvis att regeringen, som skall komma med en
            proposition om kollektivtrafik, tar till sig vad riksdagens trafikutskott
            har sagt om en rimlig nivå och visar på vilka regler som skall
            gälla för ett sådant bidrag.
          </note>
          <note>
            Det är också viktigt att påpeka - och jag tror att
          </note>
          <note>
            Elisa Abascal Reyes gjorde det - att om kollektivtrafiken nu
            får bättre förutsättningar att erbjuda funktionshindrade att resa
            med fordonen får det inte leda till att det blir inskränkningar
            för dem som inte har tillgång till kollektivtrafiken.
          </note>
          <note>
            Herr talman! Med dessa målsättningar anser vi från Socialdemokraterna
            att vi skall ställa oss bakom regeringens förslag att 30 ½ miljarder
            investeras kommande tioårsperiod i nationella stamvägar och 36
          </note>
          <note>
            miljarder i nationella stomjärnvägar. Vidare skall den regionala
            planeringsramen omfatta 32 miljarder. Vad gäller drift och underhåll
            anslås det 56 miljarder till det statliga vägnätet och 27 miljarder
            till järnvägsnätet. Slutligen, för att nå upp till de 190 miljarder
            som ramen omfattar, används 8 ½ miljarder till kompletterande
            åtgärder inom miljö- och trafiksäkerhetsområdet.
          </note>
          <note>
            Herr talman! Så några ord om specifika projekt som fanns med
            i regeringens proposition och som utskottet har behandlat. Ett
            sådant är Citytunneln i
          </note>
          <note>
            Malmö. Vi har redan under debatten hört mycket om det. Jag vill
            klart redogöra för vad utskottet säger att vi ställer oss bakom,
            dvs. att inom en planeringsram på 1 827 ½ miljoner vara med och
            finansiera Citytunneln. Hela kostnaden, som i avsiktsförklaringen
            sägs vara ca 5 miljarder, har SJ en liten del av ansvaret för,
            och i huvudsak delas övriga kostnader mellan Banverket och regionen.
            Utskottsmajoriteten tycker att trafiksituationen föranleder att
            vi slår fast att det inom planeringsramen finns ett utrymme på
            1 827 ½ miljoner för finansiering av Citytunneln.
          </note>
          <note>
            Vad gäller infrastrukturen i Skåne för övrigt säger utskottet
            ungefär samma som Kommunikationskommittén sade i sitt delbetänkande.
            Det är svårframkomligt på spåret söderut, i synnerhet för godstrafiken.
            Vi gör bedömningen att ytterligare kapacitet behövs för den spårbundna
            trafiken. Men vi finner inte nu utrymme för detta i den planeringsram
            som är framlagd, även om det skulle vara eftersträvansvärt både
            från miljö- och kapacitetssynpunkt. Utskottsmajoriteten säger
            i betänkandet att den förutsätter att trafikförsörjningen i Skåne
            övervägs i samband med nästa revidering av planeringsramarna.
            Jag förutsätter att regionen använder de ordinarie medlen på ett
            för regionen Skåne förnuftigt sätt.
          </note>
          <note>
            Herr talman! Något om det som många här har debatterat, nämligen
            Dennisuppgörelsen, som inte längre är någon Dennisuppgörelse.
            Någon har kallat det för Inespaket. Det betänkandet behandlar
            är att vi från utskottets sida tycker att det är mycket angeläget
            att fyrspårslösningen kommer till stånd mellan Årsta och Södermalm,
            inkluderande en ny Årstabro. Det är mycket angeläget att planlösningen
            för detta klargörs ganska snabbt. Det är också mycket angeläget
            att ett tredje spår byggs vid Stockholms central. Skall vi få
            effekt av de stora järnvägssatsningar som sker i regionerna runt
            Stockholm måste fyrspåret och tredje spåret komma till. Annars
            är i princip de järnvägssatsningarna i stort sett bortkastade.
          </note>
          <note>
            Vi anser också att det är riktigt att nu påbörja första delen
            av Botniabanan, men sträckan Sundsvall-
          </note>
          <note>
            Nyland utgör ju ingen Botniabana. Det finns förhandlingsman tillsatt,
            som vi har hört. Vissa har tydligen redan läst hans utlåtande.
            Jag har inte gjort det. Men jag förutsätter att utskottet får
            anledning att återkomma till frågan när regeringen återkommer,
            som sägs i betänkandet.
          </note>
          <note>
            Herr talman! Med detta yrkar jag bifall till utskottets hemställan
            i betänkandet i sin helhet och avslag på samtliga reservationer.
          </note>
          <note type="speaker">
            Anf. 25 ELISA ABASCAL REYES (mp) replik:
          </note>
          <note>
            Herr talman! Jag tror att jag blev litet missförstådd. Jag hyser
            en stor sympati för Vänsterns avslagsyrkande. Däremot har Miljöpartiet
            valt att vara med i processen just för att vi skall kunna begränsa
            diskussionen till infrastrukturinvesteringar, precis på det sätt
            som Jarl Lander säger.
          </note>
          <note>
            Jag vill ställa tre frågor till Jarl Lander. Den första frågan
            är: Har svenska infrastrukturinvesteringar enligt Jarl Landers
            sätt att se på saken någon som helst betydelse i ett internationellt
            perspektiv, utöver
          </note>
          <note>
            EU och Östersjön?
          </note>
          <note>
            Jag hade väntat mig att kommunikationsministern skulle vara här,
            men det går jättebra också med Jarl
          </note>
          <note>
            Lander. Den andra frågan är: Delar Jarl Lander kommunikationsministerns
            uppfattning att infrastrukturinvesteringar inte påverkar trafikens
            miljöbelastning?
          </note>
          <note>
            Den tredje frågan är: Vad leder 30 miljarder i nya vägsatsningar
            till för miljön? Finns det någon effekt där?
          </note>
          <note>
            Jarl Lander tog också upp vad han ansåg vara det angelägna med
            Dennisuppgörelsen. Då vill jag fråga:
          </note>
          <note>
            Anser Jarl Lander det angeläget att riksdagen får en ekonomisk
            redovisning av Dennisprojektet, vilket vi har efterfrågat flera
            gånger, snarast?
          </note>
          <note type="speaker">
            Anf. 26 JARL LANDER (s) replik:
          </note>
          <note>
            Herr talman! Jag börjar bakifrån. Elisa Abascal
          </note>
          <note>
            Reyes tog upp ekonomin angående Dennispaketet.
          </note>
          <note>
            Det står ju att läsa i betänkandet att vi vill ha redogörelse
            för och besked om hur de garantimedel riksdagen och samhället
            har ställt till förfogande skall kunna återbetalas, i den mån
            man har använt några medel.
          </note>
          <note>
            Det var ju under vissa förutsättningar man fick använda dem.
          </note>
          <note>
            Sedan är det trivsamt att Elisa Abascal Reyes nöjer sig med att
            jag svarar på frågor som hon vill ställa till kommunikationsministern.
            Jag kan inte svara för hur ministern tycker, men för egen del
            kan jag säga att visst finns det en koppling mellan mer väg och
            miljöproblematiken. Men det är inte vägen i sig som utgör miljöproblematiken
            utan det som finns på vägen osv., och då kommer vi in på den debatt
            och den diskussion som jag från talarstolen förut sade att jag
            inte tänker ta. Den hör inte hemma i debatten och diskussionen
            angående hur ramarna för de olika infrastruktursatsningarna skall
            läggas.
          </note>
          <note>
            Påverkar svenska investeringar i infrastrukturen andra än EU-länder,
            länder runt Östersjön osv.? Ja, visst gör de det i viss utsträckning,
            om - och nu svarar jag det som Elisa Abascal Reyes vill - de ger
            tillgång till mer biltrafik och vi får mer utsläpp osv. Den diskussionen
            tänker jag dock inte föra. Men såvitt jag kan bedöma, rent krasst
            utifrån vägens problem, kan inte vägen som sådan ge problem annat
            än för de boende där vägen går fram.
          </note>
          <note type="speaker">
            Anf. 27 ELISA ABASCAL REYES (mp) replik:
          </note>
          <note>
            Herr talman! Det är inte första gången utskottet begär en redovisning
            av Dennisekonomin. Det var därför jag frågade om det var särskilt
            angeläget, eftersom vi har begärt det tidigare.
          </note>
          <note>
            Sedan påpekar Jarl Lander att vägen i sig inte är en miljöbelastning.
            Det råder det delade meningar om. Det pågår en forskning vid Linköpings
            universitet, om jag inte minns fel, inom ramen för KFB:s arbete,
            som visar på det samhällsekonomiska priset för exploatering.
          </note>
          <note>
            Jag förväntar mig inte att Jarl Lander skall svara för sin minister,
            och jag sade också att jag är glad åt att få diskutera med Jarl
            Lander.
          </note>
          <note>
            Det som Jarl Lander hela tiden motsätter sig att diskutera är
            kopplingen mellan infrastruktur och miljö. Men nu diskuterar vi
            inte skatter. Vi diskuterar inte drivmedel. Vi diskuterar infrastrukturinvesteringen
            och kopplingen till miljön. Går det inte att få en diskussion
            kring det hamnar vi i en teknikalitetsdiskussion.
          </note>
          <note type="speaker">
            Anf. 28 JARL LANDER (s) replik:
          </note>
          <note>
            Fru talman! Det är väl just där vi landar, Elisa
          </note>
          <note>
            Abascal Reyes: i en teknikalitetsdiskussion.
          </note>
          <note>
            Det Elisa Abascal Reyes egentligen frågar efter är det som hör
            hemma inom trafikpolitiken i stort sett.
          </note>
          <note>
            Vad åstadkommer trafikpolitiken för någonting? Jo, bl.a. miljöskador.
            Men nu diskuterar vi ramar och investeringsbitar för svensk infrastruktur.
            Den väg eller den järnväg som då byggs kan inte, som jag ser det,
            få någon global miljöpåverkan. Den kan bara påverka de människor
            som bor i närheten där vägen eller järnvägen går fram.
          </note>
          <note type="speaker">
            Anf. 29 TOM HEYMAN (m) replik:
          </note>
          <note>
            Fru talman! Jarl Lander har det inte lätt när han skall försöka
            försvara den konstiga ordning som denna proposition har inneburit.
            Det här är bara ett rambeslut, säger han; sedan skall vi ta trafikpolitiken
            nästa år. Men om nu, mot all förmodan, Kommunikationskommitténs
            betänkande hade lett till ett annat trafikpolitiskt beslut nästa
            år hade vi fått ändra alla våra ramar. Vad hade då dagens beslut
            varit värt?
          </note>
          <note>
            Vad är det över huvud taget värt att ha ett rambeslut? Inom en
            månad kommer vi att få vårdpropositionen, med nya ramar för samtliga
            utgiftsområden.
          </note>
          <note>
            Det som ryms i detta betänkande kunde ju precis lika gärna ha
            behandlats då. Om man inte först har bestämt vad man skall ha
            för inriktning på politiken är det inte någon idé att besluta
            om ramarna.
          </note>
          <note>
            Jag tror att Jarl Lander sade att här gällde det egentligen att
            se om man hade något i kärran. Jag vill säga: Får man ingenting
            i kärran är det ingen idé att hålla på och sela hästen som vi
            gör nu.
          </note>
          <note>
            Sedan lyfte Jarl Lander fram en speciell fråga i slutet av sitt
            anförande. Det gällde Årstabron. Jag vill gärna instämma i de
            tankarna. Vi har faktiskt lyft fram
          </note>
          <note>
            Årstabron i en speciell reservation till betänkandet som jag
            inte tog upp i mitt anförande. Men när det gäller Årstabron kan
            Jarl Lander förslagsvis ta en diskussion med sin partibroder i
            Stockholms stad, som nu har lagt ett planstopp på hela broarbetet.
            Det kunde väl vara bra att börja där och inte börja med att diskutera
            det i kammaren.
          </note>
          <note type="speaker">
            Anf. 30 JARL LANDER (s) replik:
          </note>
          <note>
            Fru talman! Tom Heyman kommer tillbaka till hästen och kärran
            och om det skall vara någonting i kärran. Då vill jag säga att
            vi kanske måste se om vi har någon häst som kan dra kärran. Att
            kärran sedan fylls med något är jag helt övertygad om, Tom Heyman,
            både med tanke på diskussionen här och med tanke på alla de 350
            motionsyrkanden vi hade att ta ställning till när vi började behandla
            det här betänkandet i utskottet.
          </note>
          <note>
            Jag tycker att det finns all anledning att återigen poängtera
            att det är värdefullt för samhället att veta om vi har medel att
            investera i infrastrukturen. Vi fick ett rambeslut i budgeten
            på 190 miljarder. Nu lägger trafikutskottet på riksdagens bord
            ett förslag om hur dessa 190 miljarder skall fördelas. Då finns
            det sedan också förutsättningar att bedriva trafik utifrån dessa
            ramar.
          </note>
          <note>
            Vad gäller Årstabron, planföreläggande osv. sade jag att jag,
            precis som Tom Heyman, tycker att Årstabron måste komma i gång.
            Men det hjälper ju inte om jag som enskild riksdagsledamot pratar
            med min partibroder, om det nu skulle finnas någon att prata med
            i Stockholms stadshus som tycker att vi skall bygga Årstabron.
            Här måste hela riksdagen sätta tryck på Stockholms stad för att
            planlösningarna skall komma till stånd. Annars är, som jag sade
            förut, stora delar av de investeringar som gjorts i järnvägsnätet,
            t.ex. runt Mälaren, i stort sett bortkastade. Vi måste hjälpas
            åt att trycka på för att planlösningarna kommer, så att bron och
            fyrspåret kan byggas.
          </note>
          <note type="speaker">
            Anf. 31 TOM HEYMAN (m) replik:
          </note>
          <note>
            Fru talman! Den här ramdiskussionen kan vi fortsätta med länge.
            Men i realiteten är det som nu kommer på riksdagens bord ett förslag
            om minskade ramar jämfört med det beslut som trafikverken arbetar
            med i dag. Det har inte vi kritiserat så mycket i sig.
          </note>
          <note>
            Våra ursprungliga ramar var nämligen lägre när det gäller investeringssidan
            än vad som slutligen antogs.
          </note>
          <note>
            Den anpassning som nu sker kan vi alltså acceptera.
          </note>
          <note>
            Men vad man nu gör är att lägga in ett antal projekt som inte
            ryms i ramen och säger: Det här skall vi också ha, på något sätt,
            fast vi inte har klarat någon finansieringslösning. Det tycker
            vi är ett något ohederligt sätt att driva detta, för därmed hänger
            hela rambeslutet i luften. Vi har egentligen varken politisk inriktning
            eller rambeslut fastlagda.
          </note>
          <note type="speaker">
            Anf. 32 JARL LANDER (s) replik:
          </note>
          <note>
            Fru talman! Det är positivt att höra att Moderaterna i alla fall
            ställer upp på vårt ramförslag. Att vi sedan, med hjälp av andra
            eller yttre finansieringsmöjligheter, också kan göra ytterligare
            för infrastrukturens utveckling vänder sig däremot Tom Heyman
            emot. Jag blir litet förvånad, med tanke på att Tom
          </note>
          <note>
            Heymans partivänner och övriga i den regering som satt mellan
            1991 och 1994 gjorde det stora klippet för de sina genom att bygga
            Arlandabanan vid sidan av statsbudgeten.
          </note>
          <note>
            Går det att finna sådana lösningar där det stora övergripande
            samhället kan vara med på en del, där regionen kan vara med och
            där andra finansiärer kan vara med, så låt oss försöka att göra
            detta. Men det är viktigt att vi får redovisningar av hur detta
            går till, hur mycket pengar inom ramen som används. Från vår sida
            tänker vi inte motsätta oss delfinansieringar i större infrastrukturobjekt.
          </note>
          <note type="speaker">
            Anf. 33 KARIN STARRIN (c) replik:
          </note>
          <note>
            Fru talman! Jag har två frågor till Jarl Lander och två kommentarer.
          </note>
          <note>
            Det ena gäller Citytunneln. Tycker Jarl Lander att det är rätt
            att man nu fattar beslutet att anslå 1,8 miljarder till Citytunneln,
            det här nästan femmiljardersprojektet, innan man gör en miljöprövning?
          </note>
          <note>
            Återigen har vi den här fällan som jag tycker att regering och
            riksdag är på väg att gå i. Först fattar man beslutet och sedan
            kommer miljöprövningen. Tycker
          </note>
          <note>
            Jarl Lander att det är rätt väg? Tycker Jarl Lander också att
            trafikproblemen i Malmöregionen blir lösta genom att Citytunneln
            kommer till?
          </note>
          <note>
            Kommentarerna gäller Dennispaketet. Jag tycker att Jarl Lander
            på ett mycket riktigt sätt beskrev vad utskottet anser är viktigt
            att poängtera, nämligen att man utökar spårkapaciteten i Stockholmsregionen.
            Vi har understrukit att vi också kräver en ekonomiskt hållbar
            lösning. Det är det som är beskedet från utskottet inför dagens
            debatt. Vi har en mycket bestämd uppfattning om att det måste
            visas en ekonomiskt hållbar lösning.
          </note>
          <note type="speaker">
            Anf. 34 JARL LANDER (s) replik:
          </note>
          <note>
            Fru talman! Låt mig börja med att be om ursäkt för att jag vänder
            ryggen till, Karin Starrin. Men jag tror att övriga föredrar att
            höra det jag säger, i synnerhet om det till äventyrs finns någon
            vid en TV-
          </note>
          <note>
            apparat på något rum som lyssnar.
          </note>
          <note>
            Karin Starrin frågar om det är rätt att anslå medel innan Citytunneln
            miljöprövas. Det är klart att man kan föra en längre diskussion
            om det är rätt eller inte.
          </note>
          <note>
            Men i den här situationen tror jag nog att det är riktigt. Men
            jag vill lägga till att man i vilket fall som helst inte kan sätta
            spaden i marken innan eventuella prövningar har blivit klara.
          </note>
          <note>
            På en direkt fråga om det här löser Malmös trafikproblem vill
            jag svara att det naturligtvis inte gör det.
          </note>
          <note>
            Men det är en stor hjälp med tanke på den trafiktillväxt som
            det räknas med i regionen med anledning av att bron över Öresund
            också färdigställs snart.
          </note>
          <note>
            Vad sedan gäller Dennis efterlyser utskottet information och
            ber att få besked om det har använts medel från de garantier som
            har ställts till förfogande utifrån det förra beslutet. Vi vill
            vi ha svar på hur det skall bli med Dennispaketet, både vad gäller
            ekonomi och andra lösningar. Det är här vi förutsätter att regeringen
            efter förhandlingsmannens arbete snarast återkommer till riksdagen
            med ett förslag.
          </note>
          <note type="speaker">
            Anf. 35 HANNA ZETTERBERG (v) replik:
          </note>
          <note>
            Fru talman! Jarl Lander har tydligt från talarstolen redovisat
            sin version av utskottet arbete, och jag tackar för det. Jag önskar
            dock att Jarl Lander vid nästa tillfälle använder en annan typ
            av retorik, som kanske skulle vara lämpligare i den debatt som
            jag tycker att vi skall föra.
          </note>
          <note>
            Mina frågor kvarstår i alla fall. Jag tycker att kritiken mot
            att fatta den här typen av beslut innan Kommunikationskommitténs
            betänkande har lagts fram är väsentlig. Jarl Lander pratar om
            att vi har en ram och att vi skall fördela inom den ramen. Jag
            undrar hur vi kan ha en ram på 190 miljarder när vi inte vet hur
            finansieringen skall ske. Det vet vi inte än.
          </note>
          <note>
            Jag undrar också över att vi, när vi fördelar pengar på det här
            sättet, också styr inriktningen. Om vi som exempel tar trafiksäkerheten
            eller diskussionen om att minska antalet bilar på våra vägar,
            tunga transporter eller privatbilism, borde den typen av diskussion
            också återspeglas i hur vi fördelar pengar. Jag skulle vilja ha
            ett konkret svar på hur utskottsmajoriteten ser på t.ex. diskussionen
            om trafiksäkerhet. Vore inte den bästa lösningen att minska antalet
            bilar på våra vägar och kanske sänka hastigheterna? Då skulle
            vi kunna minska budgeten ganska rejält och föra över ännu mer
            pengar till järnvägsinvesteringar eller andra investeringar.
          </note>
          <note>
            Själva ramen på 190 miljarder är inte heller given på något sätt.
            Den måste man också kunna ifrågasätta, tycker jag.
          </note>
          <note type="speaker">
            Anf. 36 JARL LANDER (s) replik:
          </note>
          <note>
            Fru talman! Låt mig börja med att be om ursäkt,
          </note>
          <note>
            Hanna Zetterberg, om jag har använt fel retorik i talarstolen.
            Jag är inte bevandrad i retorikens konst.
          </note>
          <note>
            Det var kanske anledningen till att det blev fel tonläge. Jag
            ber om ursäkt för det. Det var inte min avsikt.
          </note>
          <note>
            Sedan fortsätter Hanna Zetterberg med att fråga:
          </note>
          <note>
            Hur vet vi att vi får ihop de där 190 miljarderna? Det vet vi
            inte. Men vi förutsätter det. Naturligtvis har regeringen i sitt
            planeringsarbete förutsatt att den utveckling som vi socialdemokrater,
            ibland tillsammans med Centern, lyckas driva igenom, bl.a. genom
            förslag här i riksdagen, skall vi kunna fortsätta med ett antal
            år framåt. Utifrån det måste vi ha en planeringsram. Den ram vi
            i dag jobbar med går ju ut 1998.
          </note>
          <note>
            Vi behöver ha en ny ram som gäller därifrån. Då lägger vi denna
            ram på en rimlig nivå. Vi har kommit överens om att den rimliga
            ramen är 190 miljarder på tio år. Sedan får vi naturligtvis se
            varifrån dessa 190
          </note>
          <note>
            miljarder kommer in till statskassan, så att de kan användas.
            Det finns ju inga öronmärkta pengar i skattesystemet.
          </note>
          <note>
            Till sist vill jag ta upp trafiksäkerheten. Naturligtvis skulle
            vi få en bra mycket bättre trafiksäkerhet om det inte fanns några
            bilar på våra vägar. Men nu har vi en viss situation. Vi har det
            här antalet bilar.
          </note>
          <note>
            Jag tänker inte vara den förste som säger att av trafiksäkerhetsskäl
            får t.ex. de med en viss slutsiffra eller något sådant inte använda
            bilen den dagen. Vi är fastbyggda i ett system som gör att flertalet
            av människorna i det här landet är beroende av egen bil. Men med
            de förslag som bl.a. KOMKOM nu har lagt fram tror jag att det
            finns förutsättningar för en bättre utveckling vad gäller den
            här biten. Men den debatten får vi ta i ett senare skede.
          </note>
          <note type="speaker">
            Anf. 37 HANNA ZETTERBERG (v) replik:
          </note>
          <note>
            Fru talman! Jag har inte på något sätt ifrågasatt att det behövs
            en planeringsram. Det jag har ifrågasatt är hur vi kommer fram
            till innehållet i ramen. Jag tycker att det har varit den omvända
            ordningen i det här arbetet. Det har jag redovisat från talarstolen,
            men jag säger det igen. En planeringsram är viktig, men frågan
            är hur den ser ut och hur den kommer till.
          </note>
          <note>
            Sedan går vi in på trafiksäkerheten. Varken jag,
          </note>
          <note>
            Vänsterpartiet eller någon annan, tror jag, säger att vi inte
            skall ha några bilar över huvud taget. Jag tycker att det är ett
            försök att förlöjliga den här diskussionen, som jag tror är enormt
            central och viktig inte bara här i kammaren utan för många människor.
          </note>
          <note>
            Ja, vi har ett bilberoende i vårt land. Men det beror också på
            politiska beslut, som bl.a. har fattats här i kammaren. Naturligtvis
            kan vi i sådant fall ändra på de politiska besluten och göra förutsättningarna
            för det kollektiva åkandet mycket bättre. Jag hoppas verkligen
            att vi delar den ambitionen. Om vi inte kan föra den typen av
            diskussion förstår jag inte riktigt vad vi har den här diskussionen
            till över huvud taget.
          </note>
          <note>
            Det är möjligt att vi håller på att bygga fast oss i ett system.
            Men jag tror att det är möjligt att komma ur det systemet. Jag
            tror också att det är nödvändigt att komma ur det systemet. Innan
            vi säger att det skall finnas en budget på 17 miljarder som skall
            rädda trafiksäkerheten och miljön hade jag gärna sett att vi tagit
            upp den kanske viktigaste diskussionen, nämligen att förebygga
            konflikter i trafiken, förebygga problem med miljön.
          </note>
          <note type="speaker">
            Anf. 38 JARL LANDER (s) replik:
          </note>
          <note>
            Fru talman! Egentligen skulle jag vara lika konsekvent nu som
            vi har varit vid behandlingen av hela betänkandet och säga att
            vad gäller trafiksäkerhetsfrågorna får vi anledning att återkomma
            när regeringen snart kommer med en särskild proposition om detta.
          </note>
          <note>
            Men jag vill ändå göra kommentaren, så att inte
          </note>
          <note>
            Vänsterpartiet och Hanna Zetterberg missuppfattar, att det var
            jag som sade att om vi inte har några bilar blir det inga skador.
          </note>
          <note>
            Jag har inte sagt att ni i Vänsterpartiet vill ha bort bilarna
            på något sätt, men jag förstår och har hört i tidigare debatter
            att ni vill begränsa möjligheten att ha bil genom att införa olika
            pålagor. Jag tror inte att detta är rätt väg för att åstadkomma
            bättre trafiksäkerhet i dag. Däremot kan det vara en framkomlig
            väg för att minska bilåkandet inne i större samhällen och städer.
            Men som jag sade: Den debatten får vi återkomma till.
          </note>
          <note>
            Vad gäller trafiksäkerhetsproblematiken i övrigt måste vi sätta
            in den i dagens situation också. Vi får anledning att återkomma
            till även denna diskussion när propositionen ligger på bordet.
          </note>
          <note type="speaker">
            Anf. 39 MARIETTA DE POURBAIX-LUNDIN (m):
          </note>
          <note>
            Fru talman! Jag hörde vad Jarl Lander sade för någonting. Som
            motionär kan jag tycka att just den här typen av motioner kanske
            kunde ha väntat i stället för att tas upp och klumpas ihop på
            det här sättet i det här betänkandet.
          </note>
          <note>
            Prioriteringar av infrastruktursatsningar i form av vägar och
            hur mycket anslag dessa skall ha föranleder naturligtvis en viss
            debatt som vid första anblicken kan tyckas ha ett lokalpatriotiskt
            inslag. Men vi måste vara medvetna om att när t.ex. Stockholmsregionen
            hävdar sina intressen i form av nya eller förbättrade vägar för
            bättre internationella förbindelser och för en positiv utveckling
            av näringslivet, så är det inte för att konkurrera eller tävla
            med andra städer och orter i
          </note>
          <note>
            Sverige. Stockholm konkurrerar faktiskt med andra städer i Europa.
            Stockholmsfientlighet slår alltså tillbaka mot hela Sverige.
          </note>
          <note>
            I motion T317 från den allmänna motionstiden tar
          </note>
          <note>
            Jerry Martinger och undertecknad upp frågan om vägsituationen
            i södra Stockholmsregionen på Södertörn. Speciellt tar vi upp
            frågan om väg 73 som i dag går från södra Stockholm genom Haninge
            till
          </note>
          <note>
            Nynäshamn. I Nynäshamn finns det en hamn, till vilken en stor
            del av Gotlandstrafiken anlöper. Hamnen har också kapacitet och
            ligger bra till för båtförbindelsen med Baltikum, Ryssland och
            Polen. Väg 73
          </note>
          <note>
            behöver byggas ut eller i varje fall förbättras. Vägen är i dag
            väldigt smal och olycksdrabbad. Väldigt många olyckor är omkörningsolyckor,
            vilket naturligtvis beror på den tunga trafiken från Gotlandsfärjan.
          </note>
          <note>
            Vidare tar vi i motionen upp andra tvärförbindelser med Södertörn,
            t.ex. Södertörnsleden som jag har hört diskuteras här tidigare.
            Den var då en del av det numera icke-existerande Dennispaketet,
            den s.k. Yttre tvärleden. Leden är en mycket viktig tvärförbindelse
            för många kommuner på Södertörn när det gäller att komma ut till
            E4:an och E20.
          </note>
          <note>
            Sju kommunstyrelseordförande - sex av dessa är socialdemokrater
            från Södertörn - har i dagarna skrivit till statsminister Göran
            Persson och kommunikationsminister Ines Uusmann av oro för vad
            som händer med Södertörnsleden med anledning av att
          </note>
          <note>
            Dennispaketet nu inte finns längre. Man vill också att denna
            Södertörnsled högprioriteras. Jag delar deras uppfattning.
          </note>
          <note>
            Motion T317 har alltså avstyrkts i en bilaga tillsammans med
            ungefär 90 andra motioner med hänvisning till att dessa motionsyrkanden
            kommer att tillgodoses inom ramen för det nya planeringssystemet.
            Om det är så återstår naturligtvis att se. Jag undrar om pengarna
            skall räcka till allt som tas upp i alla dessa motioner.
          </note>
          <note>
            Fru talman! Alla visste vad Dennispaketet innehöll. Det har,
            som jag ser det och som Moderaterna ser det, stulits från Stockholmsregionen
            av Centern och Socialdemokraterna på riksplanet och slängts bort.
            I stället har vi fått ett Inespaket, grönt med röda snören, och
            ingen vet vad det innehåller. Det verkar först ganska stort, men
            om man öppnar det är det paket på paket inuti tills man kommer
            fram till ett litet paket som innehåller en låda ur vilken en
            boxhandske hoppar upp och smockar stockholmarna i ansiktet.
          </note>
          <note>
            Och som om inte detta räcker kommer, som ett slag under bältet,
            Kommunikationskommitténs utredning där man föreslår satellitövervakning
            och avgifter på upp till 80 kr milen i Stockholmsområdet utöver
            vad vi som bilister redan betalar i form av skatter och avgifter
            i moms.
          </note>
          <note>
            Fru talman! Med dessa dråpslag mot Stockholmsregionen måste jag
            fråga om uttrycket "Hela Sverige skall leva" inte också omfattar
            Stockholmsregionen.
          </note>
          <note type="speaker">
            Anf. 40 JARL LANDER (s) replik:
          </note>
          <note>
            Fru talman! Jag begärde replik med anledning av att jag misstänker
            att det kommer fler som tar upp enskilda projekt eller enskilda
            objekt inom väg- eller järnvägsplaneringen. Jag gjorde det därför
            att jag något tydligare ville markera varför utskottet avstyrker
            ett stort antal motionsyrkanden under ett enda klubbslag och lägger
            dem i tabellform i betänkandet.
          </note>
          <note>
            Detta bygger på att oavsett om det gäller nationella, regionala
            eller lokala investeringsbehov - hur skall jag uttrycka mig för
            att vi skall förstå det här rätt - så kan inte vi från riksdagens
            sida gå in i detalj i alla dessa utifrån att de behöver prövas
            på olika nivåer. Vi kan inte i en budgetprocess i riksdagen pröva
            de olika nivåer som behöver komma till. Riksdagens uppgift i den
            här processen är att ha de övergripande målen och riktlinjerna
            för investeringsplanen. Sedan blir det bl.a. i den regionala planeringsprocessen
            som länen och regionerna i större utsträckning får gå in och ha
            ansvaret för och bestämmanderätten över var pengarna i större
            utsträckning skall användas. Det är det som är anledningen till
            att vi avstyrker alla dessa motionsyrkanden under ett klubbslag.
          </note>
          <note type="speaker">
            Anf. 41 MARIETTA DE POURBAIX-LUNDIN (m) replik:
          </note>
          <note>
            Fru talman! Jag vill då väldigt kort påpeka att man kan läsa
            i betänkandet och ta det som positivt det som står där, nämligen
            att det som tas upp i motionerna skall tillgodoses. Men min fråga
            är: Kommer alla dessa motionsyrkanden att kunna tillgodoses? Man
            kan ju snabbt läsa igenom dem och ställa sig denna fråga. Svaret
            är att de inte kommer att kunna tillgodoses. Det känns väldigt
            märkligt att som motionär bli behandlad som en del av en klump,
            samtidigt som man från utskottets sida låtsas som om man har givit
            motionerna ett positivt bemötande.
          </note>
          <note type="speaker">
            Anf. 42 JARL LANDER (s) replik:
          </note>
          <note>
            Fru talman! Naturligtvis kan inte alla sammantaget bli tillgodosedda,
            men vart och ett av dessa förslag kan, som enskilt förslag, bli
            tillgodosett om regionen som förslaget berör så tycker. Men det
            är upp till regionerna och länsstyrelserna att besluta omkring
            det
          </note>
          <note>
            - inte riksdagen.
          </note>
          <note type="speaker">
            Anf. 43 RIGMOR AHLSTEDT (c):
          </note>
          <note>
            Fru talman! Nu kommer ytterligare att önskemål om en enskild
            väg. Jag har begärt ordet med anledning av min motion om E4:ns
            sträckning mellan Uppsala och Mehedeby, en väg som har ett mycket
            stort riksintresse. Frågan ligger nu hos Vägverket för planberedning.
          </note>
          <note>
            Frågan om denna vägsträckning kommer med stor sannolikhet att
            hamna på regeringens bord. Därför tar jag upp tiden med att säga
            några ord om den i dag också. Överklagningar är med stor sannolikhet
            att vänta, hur än det färdiga planförslaget kommer att se ut.
            Det finns motstridiga intressen, och total enighet kommer det
            nog aldrig att gå att uppnå på det lokala planet i denna fråga.
          </note>
          <note>
            Vägsträckan som den ser ut i dag - jag skulle tro att nästan
            alla riksdagsledamöter har åkt på den - går genom Uppsala och
            en rad mindre tätorter. Den är en stoppkloss i förbindelsen mellan
            södra Sverige och
          </note>
          <note>
            Norrland. Den är också dessvärre mycket olycksdrabbad.
          </note>
          <note>
            Denna väg har diskuterats i massor av år. De som har varit med
            länge påstår att det lär gälla ett trettiotal år.
          </note>
          <note>
            Den nu tilltänkta vägsträckningen, som man håller på att planlägga,
            skall ha motorvägsstandard. Men den går genom ett kulturlandskap,
            som också är av riksintresse. Det är planerat att den skall gå
            genom
          </note>
          <note>
            Gamla Uppsala och den historiska Vendelbygden.
          </note>
          <note>
            Den sliter fullständigt sönder ett öppet landskap med fina uppländska
            jordbruksmarker.
          </note>
          <note>
            Det är ganska naturligt att ett sådant förslag har mött stora
            invändningar. Det är ganska naturligt att ett sådant förslag kommer
            att överklagas. Lokala föreningar har bildats, med massor av människor
            som aktivt arbetar mycket seriöst och som också har presenterat
            alternativa sträckningar, som man borde ta hänsyn till.
          </note>
          <note>
            Stoppa E 4 Väst heter det nya parti som har tagit säte i Uppsala
            fullmäktige efter senaste valet och som endast har denna fråga
            på sitt bord. I alla andra ärenden som varje fullmäktigeledamot
            har att ta ansvar för lägger man ned sina röster.
          </note>
          <note>
            Jag anser att vi inte kan ha det så här längre i Uppsala län.
            Det är fullkomligt ohållbart att vi skall ha det på det här sättet
            när det gäller E 4. En väg av motorvägsstandard, en ny E 4, måste
            komma till.
          </note>
          <note>
            När Miljöpartiet säger att vi icke skall satsa på bilar är man
            inte realistisk. Många av oss som är glesbygdsbor vet att bilen
            är ett måste. Miljöproblemen måste vi lösa genom att se till att
            få bilarna och trafiken mera miljöriktiga.
          </note>
          <note>
            Trafikutskottet skriver i det här betänkandet, precis som föregående
            talare sade, att man avstyrker samtliga motionsyrkanden. Man skriver
            också att ett stort antal av dem kommer att bli tillgodosedda
            om riksdagen godtar den inriktning av åtgärderna i trafikens infrastruktur
            som utskottet förordar. Det är ett mycket motsägelsefullt uttalande
            av utskottet. Det är också väl diplomatiskt. Jag tycker att det
            är litet klent att utskottet inte klart uttalar sig och tar ställning
            för vissa vägsträckor.
          </note>
          <note>
            Jag är dock av födsel och ohejdad vana optimistisk, och jag har
            naturligtvis en förhoppning att just min motion skall tillgodoses,
            eftersom jag anser att det är nödvändigt att E 4-sträckningen
            Uppsala-
          </note>
          <note>
            Mehedeby får sin lösning innan motsättningen även sliter sönder
            människorna i den här bygden.
          </note>
          <note>
            I den nationella väghållningsplan som tidigare har fastställts
            av riksdagen har riksdagen också sagt att standardmåttet för vägavsnittet
            Uppsala-Mehedeby är motorväg. Det målet får inte ändras. Man har
            också tidigare avsatt pengar, 198 miljoner, och dessa får inte
            flyttas. Jag vill nämligen se en vägsträckning mellan
          </note>
          <note>
            Uppsala och Mehedeby i motorvägsstandard, där hänsyn har tagits
            till såväl kultur- som landskapsbild samt att den också skall
            bidra till en utveckling och tillväxt i Uppland. En tillgång kan
            den bli för hela
          </note>
          <note>
            Sverige och för oss i Uppsala län.
          </note>
          <note type="speaker">
            Anf. 44 ELISA ABASCAL REYES (mp) replik:
          </note>
          <note>
            Fru talman! När Rigmor Ahlstedt först talar om
          </note>
          <note>
            "oss glesbygdsbor" och sedan pratar om Uppsala, måste jag säga
            att vi har olika definitioner av glesbygd.
          </note>
          <note>
            När det gäller motorvägsstandard på E 4-sträckan från Uppsala
            upp mot Tierp, som man pratar om, finns det påtagliga brister
            i Vägverkets miljökonsekvensbeskrivning. Man har också påpekat
            en bristande samhällsnytta med det här, som gör att det kan finnas
            andra bedömningsgrunder än dem som Rigmor
          </note>
          <note>
            Ahlstedt har. Det finns också osäkerheter i Vägverkets kalkyl
            för just den här sträckningen. Det finns därför all anledning
            att utreda alternativa lösningar.
          </note>
          <note>
            Jag vet inte om Rigmor Ahlstedt har läst Miljöpartiets motion
            eller hört Miljöpartiets representants anföranden, men jag konstaterar
            att vi inte vid något tillfälle har sagt att vi vill förbjuda
            glesbygdsbor att använda bil. Tvärtom har vi fört en seriös diskussion
            om det här. I vårt budgetförslag ligger en avsevärd pott medel
            för regional självplanering, så att regionerna själva skall kunna
            styra och ha en flexibilitet i fråga om de lösningar som de vill
            ha.
          </note>
          <note>
            I dag har vi diskuterat bara infrastruktur, men när vi har diskuterat
            glesbygdens behov av bilar i andra sammanhang har vi påpekat rättviseaspekten
            och påpekat att det finns olika lösningar för olika situationer.
          </note>
          <note type="speaker">
            Anf. 45 RIGMOR AHLSTEDT (c) replik:
          </note>
          <note>
            Fru talman! Det är bra att Elisa Abascal Reyes säger att bilen
            behövs, därför att det är precis vad som behövs i glesbygden.
          </note>
          <note>
            Det är också bra att Elisa Abascal Reyes tar upp detta med samhällsnytta
            och att hon tycker att det är vettigt att man tittar på en alternativ
            sträckning. Men vad som är väldigt viktigt är att det här inte
            får ta för lång tid. Vi har inte tid och råd med flera utredningar.
          </note>
          <note>
            Det finns redan bra förslag som man kan tillgodose.
          </note>
          <note>
            Därför borde de som sitter i trafikutskottet och har den här
            inställningen ha sagt okej till den här motionen.
          </note>
          <note type="speaker">
            Anf. 46 ELISA ABASCAL REYES (mp) replik:
          </note>
          <note>
            Fru talman! Rigmor Ahlstedt må tycka att det alternativ som hon
            talar för är bra, men andra har påpekat brister. Hon tycker att
            politikerna i trafikutskottet skall ta sitt ansvar. Jag undrar
            vilket politiskt ansvar
          </note>
          <note>
            Rigmor Ahlstedt tar när hon står i riksdagen och försöker driva
            igenom ett beslut i en fråga som är väldigt konfliktfylld och
            som på lokal nivå uppenbarligen lett till bildandet av ett nytt
            parti. Det vore konstigt om man skulle försöka lösa problem på
            det sättet när man företräder sitt län, dvs. genom att helt enkelt
            gå via riksdagen. Jag rekommenderar Rigmor Ahlstedt att fördjupa
            dialogen med kritikerna i sitt eget län.
          </note>
          <note type="speaker">
            Anf. 47 RIGMOR AHLSTEDT (c) replik:
          </note>
          <note>
            Fru talman! Jag har sagt det förut, och jag upprepar det gärna,
            att jag anser att det är vi på Uppsalabänken som är bäst skickade
            att prata när det gäller de frågor som berör vårt län. Jag uppmanar
            samtliga att lyssna. Jag är säker på att Ingrid Burman, när hon
            går upp här, kommer att ha en annan inställning än jag har i vissa
            frågor.
          </note>
          <note>
            Jag tycker att vi har fördjupat dialogen hemma.
          </note>
          <note>
            Det vore främmande för mig som ensam centerriksdagsledamot på
            Uppsalabänken att inte framföra de här åsikterna. Jag kommer att
            få möjlighet att framföra dem flera gånger, eftersom motionen
            nu inte är tillgodosedd. Men jag kommer att driva frågan.
          </note>
          <note type="speaker">
            Anf. 48 INGRID BURMAN (v):
          </note>
          <note>
            Fru talman! För andra året i rad har jag motionerat om E 4-dragningen
            genom Uppsala län. Vi har nu här hört av Jarl Lander att det egentligen
            inte är någonting som trafikutskottet skall syssla med, utan det
            skall i stället bestämmas regionalt, även när det gäller nationella
            vägar.
          </note>
          <note>
            Min fråga till Jarl Lander blir då: Är det en fråga för riksdagen
            att ta ställning till om man skall förbättra gamla vägar, i varje
            fall när de har god vägstandard, eller bygga nya motorvägar? För
            mig handlar det väldigt mycket om just detta när det gäller E
            4
          </note>
          <note>
            genom Uppsala län. Där står valet: Skall vi bygga en ny motorväg
            parallellt med en redan befintlig väg med god standard? Det är
            inte jag som påstår det, utan Vägverket. Är detta väl använda
            pengar?
          </note>
          <note>
            Jag anser också att de planer som Vägverket hittills har presenterat
            strider mot 13 § i väglagen, som talar om olägenhet, minskat intrång
            och oskälig kostnad.
          </note>
          <note>
            Förslaget innebär att det skulle bli avsevärda skador både på
            kulturmiljö och på landskapsbild. Det handlar, precis som Rigmor
            Ahlstedt har sagt, om en dragning över en unik kultur- och naturmiljö.
          </note>
          <note>
            De här planerna står i direkt motsatsställning till det beslut
            som riksdagen snart skall fatta, om jag tolkar majoriteten rätt.
            Där skriver Jarl Landers eget utskott:
          </note>
          <note>
            "Enligt propositionen" - som man där hänvisar till - "bör nya
            trafikanläggningar lokaliseras så att de fungerar i samklang med
            sin omgivning och utformas med hänsyn till regionala och lokala
            natur- och kulturvärden. Möjligheten att utveckla användningen
            av befintlig infrastruktur bör alltid övervägas innan beslut om
            ny infrastruktur fattas."
          </note>
          <note>
            Utskottets majoritet ställer sig bakom den här skrivningen.
          </note>
          <note>
            Men då borde väl allt vara gott och väl. Om då
          </note>
          <note>
            Vägverket skulle följa de här riktlinjerna, som Jarl
          </note>
          <note>
            Lander säger sedan skall utvärderas, blir det ingen ny motorväg
            genom Uppsala län. Då skulle mitt förslag gälla, och då handlar
            det om planskilda korsningar för att undvika flaskhalsen genom
            Uppsala stad och ombyggnad av vissa delsträckor på övriga E 4
            upp till
          </note>
          <note>
            Mehedeby.
          </note>
          <note>
            Det är det som ni i betänkandet beskriver som förbättringar.
            Men vad är då egentligen mitt problem?
          </note>
          <note>
            Trots att majoriteten i utskottet, tycker som jag - för det skriver
            man i betänkandet - och trots att man säger att miljöanpassat
            är ett honnörsord som skall gälla framöver och trots att man säger
            att vi skall förbättra vägar i stället för att bygga nya lyfter
            man fram detta.
          </note>
          <note>
            Ni fattar riktlinjerna för framtiden. Ni bryr er inte om de planerade
            vägbyggnationerna. Genom passivitet, eller genom underlåtenhet,
            låter man Vägverket fortsätta med planer på nya motorvägar som
            skär rakt genom känsliga naturmiljöer. Man lägger nya motorvägar
            parallellt med befintliga vägar som har god vägstandard - utom
            på vissa delsträckor, där det krävs förbättringar. I den meningen
            delar jag Rigmor
          </note>
          <note>
            Ahlstedts uppfattning.
          </note>
          <note>
            Man fattar ett beslut här i kammaren, om det går som majoriteten
            vill, och sedan fortgår verksamheten, i varje fall de närmaste
            åren, som om ingenting hänt.
          </note>
          <note>
            Får jag höra att ni kommer att gå tillbaka så att riktlinjerna
            gäller fr.o.m. nu, eller skall miljö och natur få vänta i Jarl
            Landers Sverige?
          </note>
          <note>
            När utskottet avslår min motion har man två motiv. Det första
            är det nya planeringssystemet. Man menar då antagligen den nya
            regionala beredningsgruppen. Min motion handlar om en nationell
            väg.
          </note>
          <note>
            Såvitt jag förstår krävs ett centralt inflytande i detta.
          </note>
          <note>
            Jag kunde inte, när jag läste, förstå kombinationen.
          </note>
          <note>
            Det andra motivet är att man avvaktar den trafikpolitiska proposition
            som regeringen kommer att lägga till riksdagen år 1998. Under
            tiden får verkligheten, dvs. Vägverket, tydligen agera fritt utan
            hänsyn till nya riktlinjer som i dag fattas i den här kammaren,
            i varje fall om det redan finns arbetsplaner när det gäller nya
            motorvägar. Jag kan inte uppfatta majoritetens beslut på annat
            sätt.
          </note>
          <note>
            I en av våra reservationer lyfter vi fram att det är viktigt
            med en regelbunden översyn av investeringsverksamheten, när det
            gäller det som är beslutat, mot bakgrund av de förändringar som
            sker i teknikutveckling, samhällsutveckling och miljökunskap.
            Det betyder att insatser på vägområdet bör inriktas på driftsoch
            underhållsverksamhet samtidigt som vissa flaskhalsar byggs bort.
          </note>
          <note>
            Hade vi fått gehör för denna syn hade också Vägverkets planer
            på en dragning av E 4 genom Uppsala län stoppats. Nu framhärdar
            majoriteten i att tillåta nya motorvägsbyggen i avvaktan på ett
            framtida beslut.
          </note>
          <note>
            Så blir då allt tal om miljöhänsyn och samhällsekonomiskt tänkande
            en chimär.
          </note>
          <note>
            Fru talman! Motionen om E 4:s dragning genom
          </note>
          <note>
            Uppsala län kan uppfattas som en lokal motion. Visst har frågan
            en avgörande betydelse för alla oss som lever och bor i länet.
            Uppsala kommunfullmäktige har t.ex. avvisat förslag på en ny dragning
            genom Uppsala kommun. Men det handlar kanske framför allt om miljöhänsyn
            och hur vi använder våra samhällsekonomiska resurser.
          </note>
          <note>
            Vägverkets plan för en ny dragning av E 4 genom
          </note>
          <note>
            Uppsala län är ett onödigt beslut. Det är fattat i en tid då
            miljöhänsyn spelade liten eller ingen roll. Trafikutskottet kunde
            ha undanröjt det beslutet om man vågat hävda att riktlinjerna
            för framtiden även skall gälla nu liggande planer för Vägverket.
          </note>
          <note type="speaker">
            Anf. 49 JARL LANDER (s) replik:
          </note>
          <note>
            Fru talman! Jag har inte för avsikt att i detalj prata
          </note>
          <note>
            E 4. Jag vill bara klarlägga en frågeställning som var uppe tidigare
            i debatten, för att det inte skall bli något missförstånd. Jag
            sade att regionerna får ett större inflytande. Det gäller naturligtvis
            de vägar som inte är stamvägar, men statliga vägar. Stamvägarna
            har ju
          </note>
          <note>
            Vägverket huvudansvaret för tillsammans med regeringen.
          </note>
          <note type="speaker">
            Anf. 50 INGRID BURMAN (v):
          </note>
          <note>
            Fru talman! Det är bra att Jarl Lander förtydligar detta. Det
            framgår inte i betänkandet, trots att det är motivet för att avstyrka
            min motion. Det innebär att betänkandet är otydligt på den punkten.
          </note>
          <note>
            Det innebär också att trafikutskottet kunde ha ett inflytande
            när det gäller att hävda vissa riktlinjer till
          </note>
          <note>
            Vägverket, om trafikutskottet ville ta det ansvaret. För mig
            är det märkligt att vi om en stund kommer att fatta beslut om
            vissa riktlinjer för framtiden.
          </note>
          <note>
            Min fråga till Jarl Lander blir: Kommer de att gälla retroaktivt,
            kommer man att se till att de planer som redan finns också omfattas
            av dem eller kommer miljöhänsynen att få vänta?
          </note>
          <note type="speaker">
            Anf. 51 ROY OTTOSSON (mp):
          </note>
          <note>
            Fru talman! Jag skall uppehålla mig vid den halva av Sverige
            som ligger norr om Sundsvall. Jag menar att det där har förts
            en annorlunda trafikpolitik just när det gäller inriktningen av
            investeringar. Det märks på att vi där drabbas av högre transportkostnader
            på grund av att konkurrensen mellan trafikslagen är bristande.
            Det är naturligtvis till nackdel för näringslivet och den regionala
            utvecklingen.
          </note>
          <note>
            Jag vill instämma i vad Elisa Abascal Reyes tidigare har sagt,
            och i hennes yrkanden.
          </note>
          <note>
            Norr om Sundsvall finns ingen bra försörjning när det gäller
            järnvägstrafik. Där människor bor, längs kusten, går det ingen
            järnväg. Den går en bit in i landet, beroende på ett gammalt försvarstänkande
            som har sina rötter i 1800-talet och rädslan för ryssen som skulle
            komma från Finland. Det är alltså helt otidsenligt.
          </note>
          <note>
            Botniabanan, utbyggnaden av järnvägen från
          </note>
          <note>
            Sundsvall till Umeå, är därför av största vikt för hela
          </note>
          <note>
            Norrlands trafikstruktur. Det är också viktigt att den fortsätter
            upp till Luleå, och så småningom över till
          </note>
          <note>
            Finland, så att vi får ett sammanhängande transportsystem. Det
            skulle pressa priserna för företagen. Det skulle göra att arbetsmarknaden
            mellan städerna längs
          </note>
          <note>
            Norrlandskusten, dvs. ungefär halva landet, länkades ihop. Det
            skulle ge fler jobb och bättre möjligheter till utbildning. Detta
            är av allra största vikt. Jag skulle vilja säga att det kanske
            är det viktigaste trafikprojektet, om vi ser till enskilda projekt.
          </note>
          <note>
            När man ser på prioriteringarna blir man därför litet förskräckt
            över inriktningen på investeringarna.
          </note>
          <note>
            Man satsar faktiskt än så länge ensidigt på E 4, och man gör
            det på ett konstigt sätt. Det handlar i huvudsak om statusprojekt
            av det större formatet. Just nu byggs Höga kusten-leden genom
            ett mycket skyddsvärt område. Det skulle vara skyddat enligt naturresurslagen.
            Man bygger ändå. Det har aldrig miljöprövats sedan länsstyrelsen
            av statusskäl vägrade låta regeringen göra miljöprövningen.
          </note>
          <note>
            Man bygger där en av de största och dyraste broarna i landet
            trots att det redan finns en bro litet längre uppströms som skulle
            kunna klara detta. Man skulle kunna spara pengar i miljardklassen
            genom att ha den alternativa sträckningen och samtidigt se till
            att bl.a. Kramfors på det sättet fick bättre trafikförsörjning
            i framtiden.
          </note>
          <note>
            Det är ett exempel på felaktig inriktning på investeringar.
          </note>
          <note>
            Det gäller också andra delar längs E 4. Det drivs en kampanj
            i Sundsvall för att bygga en högbro mitt inne i staden med statens
            medel. Det är en kostnad i miljardklassen. Det löser inte trafikproblemen
            där, och det ökar miljöproblemen.
          </note>
          <note>
            Det finns ett behov av att få ut E 4:an ur stan. Det betyder
            naturligtvis att man inte skall bygga en bro mitt inne i stan,
            utan man skall bygga den utanför. Det planeras också för det,
            men det kommer i andra hand i den planeringen, dvs. den blir inte
            byggd förrän om en mycket lång tid. Och under tiden slösar man
            med pengar. Det är, återigen, en felaktig inriktning på investeringarna.
          </note>
          <note>
            Detta är egentligen poängen. Om man låter statusprojekt gå före
            en bra miljö och en bra trafikstruktur kommer pengarna på fel
            håll. Vi har ett antal sådana här exempel just i Norrland. Man
            har byggt på ett sätt som har kostat mycket men inte skapat de
            trafikstrukturer som vi egentligen behöver.
          </note>
          <note>
            Med detta, fru talman, vill jag, som sagt, instämma i Elisa Abascals
            yrkanden.
          </note>
          <note type="speaker">
            Anf. 52 KARIN STARRIN (c) replik:
          </note>
          <note>
            Fru talman! Efter det här inlägget från Roy Ottosson vill jag
            betona och understryka att Botniabanan skall byggas. Det är klart
            utsagt i och med att den här propositionen är framlagd och betänkandet
            nu behandlas.
          </note>
          <note>
            Botniabanan skall byggas. En finansiering av hela
          </note>
          <note>
            Botniabanan upp till Umeå, som det ser ut i det här läget, skall
            presenteras i vårpropositionen. Det råder alltså inget tvivel
            om att de första stegen nu kan tas för att Botniabanan skall bli
            verklighet.
          </note>
          <note type="speaker">
            Anf. 53 ROY OTTOSSON (mp) replik:
          </note>
          <note>
            Fru talman! Till Karin Starrin vill jag säga att det i så fall
            vore lämpligt att redan nu säga att man naturligtvis skall fortsätta
            upp till Luleå. Man skall inte lägga så mycket pengar på statusprojekt
            på E 4:an.
          </note>
          <note>
            Det dränerar ju statskassan och minskar möjligheten att få bättre
            konkurrens mellan trafikslagen och en bättre trafikstruktur i
            Norrland.
          </note>
          <note type="speaker">
            Anf. 54 KARIN STARRIN (c) replik:
          </note>
          <note>
            Fru talman! Jag lyssnade på Roy Ottossons inlägg och tyckte att
            det rådde vissa tveksamheter kring om
          </note>
          <note>
            Botniabanan skulle byggas eller inte. Därför var det angeläget
            för mig att säga att Botniabanan skall byggas, i en första etapp
            fram till Umeå. Sedan skall vi naturligtvis jobba stenhårt för
            att hitta finansiering också för den fortsatta sträckningen.
          </note>
          <note type="speaker">
            Anf. 55 BERNDT EKHOLM (s):
          </note>
          <note>
            Fru talman! Jag skall ta upp behandlingen av Götalandsbanan.
            Jag tycker att man i betänkandetexten blandar samman den här banan
            med Europabanan på ett sätt som skapar förvirring. Jag undrar
            också om det inte finns en del sakfel i texten.
          </note>
          <note>
            Götalandsbanan går alltså mellan Göteborg och
          </note>
          <note>
            Tranås, via Borås och Jönköping. I Tranås anknyter den till Södra
            stambanan. Sedan fungerar den som bana till Stockholm, via Linköping
            och Norrköping.
          </note>
          <note>
            Det är fråga om en ombyggnad mellan Göteborg och
          </note>
          <note>
            Borås, via Landvetter flygplats. Det är fråga om en nybyggnad
            mellan Borås och Jönköping - det som vi kallar den felande länken.
            Det är fråga om en nybyggnad mellan Jönköping och Tranås - det
            som vi kallar den "genande" länken.
          </note>
          <note>
            Europabanan går från Danmark via en tunnel till
          </note>
          <note>
            Helsingborg. Därifrån går den vidare till Jönköping och anknyter
            till de banor som jag har nämnt. I betänkandetexten talas det
            om att Europabanan anknyter till Mjölby. Jag förstår inte vad
            ni menar med det; jag bara konstaterar att det står så. Europabanan
            är en helt ny sträckning ifrån söder hela vägen upp till Jönköping.
            Europabanan avlastar Södra stambanan; det är sant. Den byggs nämligen
            parallellt med Södra stambanan. Europabanans uppgift är att bära
            mycket snabb trafik till Västskåne och Danmark. Men den har små
            nya marknader utefter den långa nya sträckningen.
          </note>
          <note>
            Götalandsbanan avlastar delvis Västra stambanen, men framför
            allt har den nya marknader som inte finns i dag. Sträckan Göteborg-Landvetter
            flygplats-
          </note>
          <note>
            Borås kan anknytas till Jönköping och alla andra orter norrut
            utefter Södra stambanan, t.ex. Linköping och
          </note>
          <note>
            Norrköping. I dag är det mycket omständligt och tidsödande att
            resa dit i och med det nuvarande järnvägsnätet. Låt mig ge ett
            par exempel.
          </note>
          <note>
            Att åka från Borås, som är min hemstad, till Norrköping tar i
            dag 3 timmar och 40 minuter. Med Götalandsbanan och vanliga snabbtåg
            - X 2000 - skulle det ta 1 timme och 40 minuter. Om vi i en framtid
            skulle få höghastighetståg skulle det ta drygt en timme. Att åka
            från Borås till Jönköping tar i dag faktiskt
          </note>
          <note>
            2 timmar och 20 minuter. Med X 2000 skulle det ta något mer än
            en halvtimme. Man åker alltså en lång omväg med dagens järnväg.
          </note>
          <note>
            Befolkningsunderlaget i banans korridor, inklusive ändpunkterna
            Göteborg och Stockholm, är närmare 4
          </note>
          <note>
            miljoner. Halva Sveriges befolkning finns alltså i den här banans
            sträckning.
          </note>
          <note>
            Dessa fördelar med Götalandsbanan - de nya marknaderna - nämns
            över huvud taget inte i betänkandet. Däremot talar man i betänkandet
            om avlastningsmöjligheterna. Men faktum är att avlastningsmöjligheterna
            inte är det centrala för Götalandsbanan.
          </note>
          <note>
            Man har missat poängen.
          </note>
          <note>
            En annan viktig poäng med Götalandsbanan är de mycket goda etapputbyggnadsmöjligheterna,
            som
          </note>
          <note>
            Europabanan faktiskt saknar.
          </note>
          <note>
            För det första gäller det den s.k. felande länken.
          </note>
          <note>
            Det handlar om 80 km på sträckan Borås-
          </note>
          <note>
            Ulricehamn-Jönköping. Detta är detaljstuderat av byggbolaget
            NCC och beräknas kosta 3 miljarder kronor med dubbelspår. Om den
            felande länken blir utbyggd innebär det att vi har knutit ihop
            bannätet, så att vi i praktiken har fått en början till det som
            vi kan kalla för Götalandsbanan: Göteborg-Borås-
          </note>
          <note>
            Ulricehamn-Jönköping-Nässjö-Tranås. Och så kan man fortsätta
            med Södra stambanan.
          </note>
          <note>
            För det andra gäller det den "genande" länken mellan Jönköping
            och Tranås, eller för att vara exakt:
          </note>
          <note>
            Jönköping och Frinnaryd. Det handlar om 50 km. Den är skattad
            till en kostnad om knappt 2 miljarder kronor. Den ger stora tidsvinster.
          </note>
          <note>
            För det tredje är det fråga om en ombyggd bana mellan Göteborg
            och Borås, via Landvetter flygplats
          </note>
          <note>
            - precis samma banombyggnad som vi har utanför
          </note>
          <note>
            Stockholm över Arlanda. Den innebär stora tidsvinster och självfallet
            nya marknader i och med flygplatsen. Man måste komma ihåg att
            den bandelen också ger kust-till-kust-banan - Göteborg-Karlskrona-
          </note>
          <note>
            Kalmar - samma fördelar. Det handlar också om anslutning till
            flygplats och om snabbare transporter.
          </note>
          <note>
            Den totala kostnaden för dessa åtgärder har skattats till 8-10
            miljarder, men om man lägger ut dem över en lång tidsperiod blir
            det inte så mycket. Man kan jämföra med vad vi nu avser att lägga
            ned på
          </note>
          <note>
            Citytunneln i Malmö: 5 miljarder kronor.
          </note>
          <note>
            Dessa fördelar med Götalandsbanan är inte heller framlyfta i
            betänkandet. Det finns inga som helst resonemang om vad dessa
            etapputbyggnadsmöjligheter kan ge.
          </note>
          <note>
            Man måste ställa en fråga: Har regeringen och utskottet uppfattat
            att banan öppnar nya marknader och rymmer dessa etapputbyggnadsmöjligheter?
            I regeringstexten står det: "Götalandsbanan och Europabanan bör
            ses som två alternativ bland flera för att avlasta befintliga
            järnvägar." Detta stryks under av utskottet även om orden "två
            bland flera" har lyfts ut och inte återkommer i utskottets övervägande.
          </note>
          <note>
            Järnvägen - i det här fallet - har stor betydelse eftersom den
            går genom en mycket befolkningstät region. Faktum är att den går
            genom landets mest befolkningstäta region, möjligen med undantag
            av
          </note>
          <note>
            Mälardalen. Den öppnar nya pendlingsmöjligheter och nya arbetsmöjligheter.
            Den förändrar arbetsmarknaden och påverkar näringslivets utveckling.
            I banans korridor finns faktiskt sju universitets- eller högskoleorter
            och en betydande andel av landets forskningsoch utvecklingsresurser.
            Den ger också stora positiva miljöeffekter när buss- och biltrafik
            ersätts. Dessa effekter förstärks ytterligare genom att flygresor
            kan överflyttas till tåg. Sannolikt kan också expresstrafik med
            lättgods och högvärdigt gods överflyttas från väg- och flygtrafik.
          </note>
          <note>
            Man kan jämföra med Mälarregionen och Hjälmarregionen, som har
            tre kapacitetsstarka banor för östvästlig snabbtågstrafik. Något
            motsvarande finns faktiskt inte alls söder om Vättern, trots befolkningsmängden.
            Det är högst anmärkningsvärt. Götalandsbanan öppnar dessutom för
            en meningsfull introduktion av höghastighetståg och blir i det
            perspektivet naturligtvis än mer intressant om också Europabanan
            byggs.
          </note>
          <note>
            Jag vill vända mig till min ärade socialdemokratiske kollega
            som företräder utskottet. Motionsyrkandena, inklusive kravet på
            en utredningsman, avstyrks.
          </note>
          <note>
            Man gör det med motiveringen att det under kommande planperiod
            inte finns finansiellt utrymme för att realisera bl.a. projektet
            Götalandsbanan.
          </note>
          <note>
            Samtidigt förutsätter ändå utskottet att projektet
          </note>
          <note>
            "kommer att prövas vidare inom ramen för det fortsatta planeringsarbetet.
            Möjligheterna att finna alternativ finansiering bör därvid prövas."
          </note>
          <note>
            Då vill jag fråga Jarl Lander: Borde inte den typen av formuleringar
            ha lett fram till att man tillsätter en utredningsman, så att
            projektet kan realiseras om medel kommer fram?
          </note>
          <note>
            Fru talman! Jag vill yrka bifall till s-motionerna
          </note>
          <note>
            T23 och T522, båda med Arne Kjörnsberg som första namn, och till
            Centermotionen T39, yrkande 2, med
          </note>
          <note>
            Roland Larsson som första namn. I alla krävs att en utredningsman
            tillkallas. Samma krav finns för övrigt i m-motionen T17 av Lennart
            Fridén och Birgitta
          </note>
          <note>
            Wichne. Så vi är inte på något sätt ensamma. Därtill finns det
            ytterligare fem motioner som enkom berör
          </note>
          <note>
            Götalandsbanan, och så finns det några som kopplar samman den
            med Europabanan. Trycket är alltså stort. Själv lade jag fram
            den första motionen i frågan i januari 1986, och varje år sedan
            dess har den tagits upp i olika konstellationer och av de flesta
            partier här i riksdagen.
          </note>
          <note>
            Jarl Lander! Varför avvisa en utredningsman?
          </note>
          <note>
            I detta anförande instämde Sonja Fransson och
          </note>
          <note>
            Arne Kjörnsberg, båda (s).
          </note>
          <note type="speaker">
            Anf. 56 ELISA ABASCAL REYES (mp) replik:
          </note>
          <note>
            Fru talman! Jag vill bara säga till Berndt Ekholm att jag hoppas
            att han har uppmärksammat det särskilda yttrandet från Miljöpartiet
            om just Götalandsbanan. Det hittas på s. 131 i betänkandet. Jag
            hoppas att han också uppmärksammar den skrivning som stöder en
            utbyggnad av Götalandsbanan och Europabanan i reservation nr 13,
            om planeringsramar.
          </note>
          <note>
            Så om Berndt Ekholm vill ha stöd finns det andra än dem han räknade
            upp som kan tänka sig att stödja det här projektet. Berndt Ekholm
            är också mycket välkommen att stödja reservationen, som jag har
            yrkat bifall till.
          </note>
          <note type="speaker">
            Anf. 57 BERNDT EKHOLM (s) replik:
          </note>
          <note>
            Fru talman! Det är väldigt trevligt att det finns uppbackning
            för det här förslaget. Det är faktiskt ett mycket bra förslag.
            Men samtidigt är det väldigt synd att det bara blev ett särskilt
            yttrande, och jag beklagar, fru talman, att jag inte får yrka
            bifall till ett särskilt yttrande.
          </note>
          <note type="speaker">
            Anf. 58 ELISA ABASCAL REYES (mp) replik:
          </note>
          <note>
            Fru talman! Ett litet klarläggande: Det särskilda yttrandet hänvisar
            till reservation nr 13. Där nämns
          </note>
          <note>
            Götalandsbanan och Europabanan och att utbyggnaden av dem kan
            påbörjas enligt vår planeringsram.
          </note>
          <note type="speaker">
            Anf. 59 BERNDT EKHOLM (s) replik:
          </note>
          <note>
            Fru talman! Mitt anförande gällde ju Götalandsbanan, och då hade
            det varit väldigt bra om det hade funnits en reservation om just
            den banan.
          </note>
          <note type="speaker">
            Anf. 60 JARL LANDER (s) replik:
          </note>
          <note>
            Fru talman! Jag begärde replik med anledning av att Berndt Ekholm
            så intensivt önskade att jag skulle svara på ett antal frågor.
            Det är en sak som jag tänkte klarlägga litet, eftersom utskottet
            skriver att man förutsätter att projekten kommer att prövas vidare
            inom ramen för det fortsatta planeringsarbetet.
          </note>
          <note>
            Det är just precis vad vi förutsätter. Det har Banverket resurser
            för. Varför skall man då behöva tillsätta en speciell utredningsman?
            Det här kan ju prövas kontinuerligt inom det normala arbetet hos
            Banverket.
          </note>
          <note>
            Naturligtvis tycker även vi i utskottsmajoriteten att detta är
            ett mycket intressant objekt. Men ekonomin tillåter tyvärr inte
            i dagens läge att man lägger in detta objekt inom den planeringsram
            som vi nu har att behandla.
          </note>
          <note type="speaker">
            Anf. 61 BERNDT EKHOLM (s) replik:
          </note>
          <note>
            Fru talman! Vi skulle naturligtvis kunna föra en ganska lång
            debatt om hur man prioriterar. Vi skulle naturligtvis kunna diskutera
            om Botniabanan är en rimlig prioritering kontra Götalandsbanan.
            Men jag skall inte bry mig om att göra det. Jag inser nämligen
            att en sådan debatt inte skulle leda till något annat än en stor
            strid här i kammaren, och den behöver vi inte ta.
          </note>
          <note>
            Jag konstaterar att utskottet och regeringen har gjort sina prioriteringar
            när det gäller frågan om var pengarna skall läggas. Men det som
            vi diskuterar i dag är ju behovet av en utredningsman.
          </note>
          <note>
            Sedan några år tillbaka har man i samband med sådana här litet
            större projekt börjat tillsätta utredningsmän. Vad jag förstår
            gäller det exempelvis Botniabanan, som mycket riktigt också har
            hamnat på listan över prioriterade projekt.
          </note>
          <note>
            I den argumentation som utskottet använder säger man att man
            faktiskt tycker att det här är ett bra projekt och att det skulle
            behöva komma med i det fortsatta planeringsarbetet. Då vore det
            ju för tids vinnande väldigt bra, tycker jag, om man fick en utredningsman
            som kunde göra en ordentlig genomgång av projektet, så att det
            snabbt kan omsättas om det kommer fram medel.
          </note>
          <note>
            Sedan skall vi komma ihåg en sak till när vi talar om utredningsmän.
            Det är inte bara fråga om Banverket, utan också om SJ, om Länsstyrelserna
            och om kommunerna. Ett så här stort projekt, och för övrigt också
            kombinationen med andra finansieringsformer, motiverar alltså
            en utredningsman.
          </note>
          <note>
            Jag skulle vilka fråga Jarl Lander: Är det ändå inte ganska modest
            att yrka på en utredningsman? Det kostar ju egentligen inga pengar.
          </note>
          <note type="speaker">
            Anf. 62 JARL LANDER (s) replik:
          </note>
          <note>
            Fru talman! Berndt Ekholm börjar med att jämföra med Botniabanan.
            Utredningsmannen för Botniabanan skulle ju försöka få fram regionens
            medfinansiering i detta projekt. Det vi pratar om när det gäller
          </note>
          <note>
            Götalandsbanan och det Berndt Ekholm säger om en utredningsman
            är inte riktigt samma sak. Jag förstår inte riktigt vad denna
            utredningsman skall göra. Alla de presentationer utskottet har
            fått av intressenter för
          </note>
          <note>
            Götalandsbanan visar ju på färdiga projekt som i princip går
            att lägga in i planeringsramen. Men tyvärr är inte denna planeringsram
            tillräckligt stor för att vi skall få plats med detta objekt.
            Det är bara där problemet ligger, som jag ser det.
          </note>
          <note>
            Jag vill återkomma till att det planeringsarbete som behöver
            göras, tills dess att detta objekt får plats inom ramen, kan med
            naturliga medel redan utföras inom Banverkets organisation. Därför
            behövs det ingen ytterligare utredningsman.
          </note>
          <note type="speaker">
            Anf. 63 BERNDT EKHOLM (s) replik:
          </note>
          <note>
            Fru talman! Jag delar inte Jarl Landers bedömning i det här fallet.
            Banan är ett stort projekt, och den kostar mycket pengar. Det
            är också, precis som i fallet med Botniabanan, fråga om att hitta
            ett sätt att finansiera en sådan här bana. Ju snabbare man kan
            få fram en finansiering från olika håll, kanske inte bara från
            staten, desto snabbare kan banan realiseras. Så jag har väldigt
            svårt att se skillnaden i det fallet i förhållande till Botniabanan.
            Däremot finns det en skillnad så till vida att Götalandsbanan
            borde ha mycket högre prioritet än Botniabanan, eftersom den har
            mycket större underlag.
          </note>
          <note type="speaker">
            Anf. 64 LENNART BRUNANDER (c):
          </note>
          <note>
            Fru talman! Jag tänkte också säga några ord om
          </note>
          <note>
            Götalandsbanan. Jag har nämligen också motionerat om den. Det
            började jag med för ganska länge sedan.
          </note>
          <note>
            Då var intresset inte särskilt stort. Därefter har intresset
            för banan, av precis de skäl som Berndt Ekholm här tidigare redovisade,
            ökat markant ute bland dem som sysslar med det här. Det har ökat
            inte minst hos de kommuner som finns utmed banan, som ser fördelarna
            med att få en förbindelse mellan öst- och västkusten. Banan skulle
            dessutom få stor betydelse för trafiken från Europa och mot Öst-
            och Västeuropa.
          </note>
          <note>
            Det är också en väg och en led som är intressant.
          </note>
          <note>
            Utskottet kittlar oss litet grand genom att säga det här är ett
            intressant framtidsprojekt, men sedan avslutar man med att låta
            det förbli ett framtidsprojekt. Det reagerar vi mot.
          </note>
          <note>
            Det finns väldigt många motiv för att genomföra detta. Jag skall
            inte upprepa allt det som Berndt Ekholm har sagt. Det finns ingen
            anledning att göra det, för vi har identiska uppfattningar i den
            här frågan. Det är viktigt för att öka närheten mellan allt det
            som finns mellan Göteborg och Stockholm söder om Vättern. Där
            är avstånden i tid långa, även om det geografiskt sett inte är
            så. Precis som Berndt Ekholm visade skulle restiderna minska mycket
            markant.
          </note>
          <note>
            Här finns också en mycket stor mängd små företag. De är i behov
            av snabba förbindelser och kontakter. En företagare i Gällstad
            utanför Ullricehamn sade: Vi vågar knappast inte bjuda in representanter
            för köpare från Europa. Vi vågar inte ta dem hit till
          </note>
          <note>
            Gällstad, för då tycker de att de har kommit bort. De måste ju
            åka bil från Göteborg, eller hur de nu skall ta sig hit
          </note>
          <note>
            Med en järnväg här skulle persontrafik och även godstrafik markant
            förändras, och de berörda företagen skulle ligga väl till. Här
            finns en mycket stor potential för att skapa alla de arbetstillfällen
            som vi vill ha, samtidigt som byggandet av en sådan här bana skulle
            ge arbetstillfällen.
          </note>
          <note>
            Detta är en investering, inte en konsumtion. Det är en investering
            för framtiden. Det är en investering för att få en bättre miljö
            och en utveckling i alla de regioner som banan skulle passera.
          </note>
          <note>
            Fru talman! Jag har samma yrkande som Berndt
          </note>
          <note>
            Ekholm tidigare framfört.
          </note>
          <note type="speaker">
            Anf. 65 LENNART FRIDÉN (m):
          </note>
          <note>
            Fru talman! Man skulle kunna säga att det är tur att jag inte
            begärde mer än ett tvåminutersinlägg, med tanke på att de tidigare
            talarna så väl har utvecklat idéerna bakom Götalandsbanan. Jag
            skall ändå ta upp ett par punkter i den frågan.
          </note>
          <note>
            Det har talats mycket här i eftermiddag om samhällsekonomin,
            om effektivitet, behovet av ett genomtänkt infrastrukturellt nät
            och ökad hänsyn till miljön.
          </note>
          <note>
            Ett förslag till utbyggnad och upprustning som skulle kunna tillfredsställa
            alla dessa aspekter är det som ryms inom det föreslagna projektet
            med den s.k. Götalandsbanan. Och denna, Jarl Lander, är varken
            regional eller lokal utan berör över 40 % av svenskarna.
          </note>
          <note>
            Det är ett projekt som den europeiska järnvägsunionen finner
            så självklart att den på sina kartor över ett framtida europeiskt
            järnvägsnät har haft denna bana inritad i många år. Jag kan konstatera
            att det är över sex år sedan jag första gången tog del av de idéer
            som man där har om detta.
          </note>
          <note>
            Under många år har man seriöst arbetat med denna fråga, och idén
            om Götalandsbanan stöds av politiker representerande alla partier
            och med anknytning till orter längs hela banans längd. Den skulle
            - som vi hört här - gå från Göteborg över Borås, Jönköping,
          </note>
          <note>
            Linköping och Norrköping ända upp till Stockholm.
          </note>
          <note>
            När jag tar del av betänkandet blir jag därför mycket förvånad
            för att inte säga besviken över hanteringen. Jag får intrycket
            att man buntat ihop Götalandsbanan och Europabanan bara för att
            de utgör två stora projekt som man nu beslutat sig för att inte
            stödja. Götalandsbanan är förtjänt av ett bättre öde och att få
            sin egen separata behandling.
          </note>
          <note>
            Den mycket anspråkslösa begäran i några av motionerna om att
            bara få en utredningsman tillsatt för det fortsatta arbetet borde
            inte ha varit svår att tillstyrka.
          </note>
          <note>
            Fru talman! Jag är inte pessimist men realist - de flesta har
            nog redan bestämt sig för hur man skall rösta - och det är det
            som får mig att avstå från att driva fram en votering i frågan
            nu, utifrån de motioner som jag har undertecknat. Men en sak är
            säker - numera säkrare än att breven kommer med posten. Motionerna
            kommer snart igen, oavsett om det blir i anslutning till en kommande
            proposition eller under allmänna motionsperioden i höst. För Götalandsbanan
            bör bli ett topprioriterat projekt ur såväl kommunikations- som
            miljösynpunkter.
          </note>
          <note>
            I detta anförande instämde Birgitta Wichne (m).
          </note>
          <note type="speaker">
            Anf. 66 BIRGITTA WISTRAND (m):
          </note>
          <note>
            Fru talman! Det har i dag talats om bilar och om tåg, och vi
            har varit inne på sjöfart. Jag tänker ta upp ett helt annat trafikmedel,
            nämligen cykeln. Cykeln är enligt de nationella resvaneundersökningarna
            faktiskt lika viktig som tunnelbana, spårvagn och pendeltåg tillsammans.
            Jag tycker faktiskt att min motion om ett stomnät för cykelvägar
            borde ha tillstyrkts.
          </note>
          <note>
            Jag har fått en mycket välvillig skrivning, där det framhålls
            att man bör tänka på detta när man diskuterar trafikpolitik, att
            motionen bör sättas in i ett större sammanhang och att vi bör
            främja "cyklismen", som cyklandet har döpts till. Jag tycker att
            detta är bra, men jag menar fortfarande att man för att cykeln
            skall komma in i sitt sammanhang - som enligt min uppfattning
            är transportekonomiskt - också måste tänka på de gående liksom
            på bil, tåg, flyg och sjöfart.
          </note>
          <note>
            Alla dessa trafikmedel bör användas där de passar bäst och är
            mest ekonomiska, både miljömässigt och pengamässigt. Jag tycker
            att cykeln fyller ett viktigt syfte i detta sammanhang.
          </note>
          <note>
            Cykeln betyder precis som bilen frihet, och cykeln är snabb,
            särskilt i en stadskärna. Dessutom får man faktiskt motion när
            man cyklar. Därför väljer också allt fler att cykla.
          </note>
          <note>
            Men om man tittar t.ex. på Vägverkets planering av i dag finner
            man ingenting om vägar för cyklar.
          </note>
          <note>
            Man talar om motorvägar, 13-metersvägar och vägreparationer,
            men över huvud taget ingenstans talar man om cykelvägar. Först
            på det verksamhetsområde som kallas miljö kommer cykeltrafiken
            in.
          </note>
          <note>
            Vägverket vill ju reformera den svenska trafiken, och man har
            då åtta reformområden. Dessa områden är ökad hänsyn till miljön,
            ett energisnålare samhälle, minskade utsläpp i luften, bättre
            luftkvalitet i tätort, mindre buller, mindre föroreningar av mark
            och vatten, bättre utformad vägmiljö och skapande av kretslopp.
            Alla de här punkterna innehåller faktiskt, fru talman, kvaliteter
            som främjas av cykelåkning. Det är därför konstigt att Vägverket
            inte tar med cykeln när man lyfter fram dessa olika reformområden.
          </note>
          <note>
            Det enda område där Vägverket tar upp cykeln handlar om säkerhet,
            och det som man då tar fram i förbudssamhället Sverige är att
            vi måste öka användningen av cykelhjälm. Det är det enda som man
            säger om cyklismen. Jag tycker att det är både olyckligt och defensivt.
            Det är klart att antalet olyckor skulle minska oerhört mycket
            om det fanns cykelvägar.
          </note>
          <note>
            I dag finns det faktiskt ingen ordentlig miljö för cyklister
            som vill ta sig fram i trafiken. Det är oroande att antalet olyckor
            med cykel ökar. Men att ensidigt satsa på hjälmar som en lösning
            på detta betyder enligt de studier som jag har sett på bara att
            cyklingen minskar, inte ökar. Möjligen minskar olyckorna något.
          </note>
          <note>
            Jag vill att Vägverket får i uppdrag att göra ett stomnät av
            cykelvägar över landet. Jag vill också få till stånd en annan
            inställning till cyklister. I dag är man väldigt negativ till
            cyklister. Jag vill bara ge några argument för ett ökat cyklande,
            som jag tycker att Vägverket borde ta del av. Jag kanske också
            följer upp min motion nästa år med att visa på det nytänkande
            som finns beträffande cyklismen. Vi behöver bara åka till Danmark
            eller Frankrike för att se vad man kan göra för att öka möjligheterna
            för cyklisterna att ta sig fram i städerna.
          </note>
          <note>
            Också parkeringsfrågan är något som borde titta närmare på. Man
            kan inte parkera sin cykel vid riksdagshuset. Jag tycker att det
            borde finnas cykelställ för riksdagen.
          </note>
          <note>
            Jag vill sluta min plädering genom att ge litet fler argument
            för ökat cyklande. Cykeln är energisnål.
          </note>
          <note>
            Inget transportmedel kommer i närheten av cykelns verkningsgrad.
            Den är billig, den har väldigt god livslängd och den har mycket
            låga underhållskostnader. Den är snabb, särskilt i tätorter. Som
            jag sagt tidigare ger den bra motion och är miljövänlig.
          </note>
          <note>
            Cykeln är också lätt att ta med sig. Man kan frakta den lätt
            både på långa och på korta avstånd. Den ger också vidgade vyer.
            Man kommer mycket närmare naturen när man är ute och cyklar. Man
            lär sig hur vägarna och trafiken ser ut. Cykeln är också social.
          </note>
          <note>
            Den ger frihet. Man kan använda cykeln när man vill det.
          </note>
          <note>
            Fru talman! Jag skall inte yrka bifall till min motion. Jag vill
            att vi skall få till stånd ett stomnät över cykelvägarna i Sverige,
            ungefär som cykelvägnätet på den cykelkarta över Storstockholm
            som jag nu visar upp.
          </note>
          <note>
            I detta anförande instämde Elisa Abascal Reyes
          </note>
          <note>
            (mp).
          </note>
          <note type="speaker">
            Anf. 67 GUNNAR GOUDE (mp):
          </note>
          <note>
            Fru talman! Jag begärde ordet med anledning av det anförande
            Rigmor Ahlstedt från Centerpartiet höll om motorväg genom Uppland.
            Vi representerar båda två Uppsala län. Rigmor Ahlstedt gav en
            något underlig bild av vad vi har för oss i Uppsala län. Det var
            därför jag tänkte att jag må gå upp i talarstolen och lägga något
            till rätta.
          </note>
          <note>
            Hela argumentationen från Centerpartiets representant låter onekligen
            ganska föråldrad och otidsenlig. Huvudargumentet sammanfaller
            i stort sett med
          </note>
          <note>
            Vägverkets gamla sätt att göra prognoser för utvecklingen av
            biltrafiken i Sverige.
          </note>
          <note>
            Den prognos som ligger bakom förslaget om E 4, dvs. en utbyggnad
            av motorvägen genom Uppsalaregionen, har hamnat på det fantastiska
            värdet att biltrafiken kommer att öka med 50 % till år 2010.
          </note>
          <note>
            Det är alltså den gamla metoden som har använts, dvs. att titta
            på hur trafikutvecklingen har varit i Sverige tidigare, att göra
            en prognos med detta som bas och att hamna i ett fullständigt
            orimligt läge.
          </note>
          <note>
            Det är naturligtvis sant att vägtrafiken har ökat i landet. Vi
            vet också att om den ökningen skulle fortsätta hamnar vi i en
            omöjlig situation. Alla känner till detta, och vi vet att vi måste
            ställa om en långsiktigt ohållbar utveckling till en långsiktigt
            hållbar. Detta har uttalats flera gånger i kammaren av regeringen,
            och detta är en av de viktiga punkterna i regeringsförklaringen.
          </note>
          <note>
            Det som förvånar mig litet grand är att utskottet inte har tagit
            till sig detta fullt ut och har haft kraften att genomdriva att
            även de gamla nu rullande men förlegade planerna ändras. Det verkar
            på något sätt som om man låter Vägverket fortsätta i den gamla
            trallen med de gamla planerna och inte orkar ge nya direktiv.
          </note>
          <note>
            Riktlinjer för en annan utveckling i frågan har givits i en partimotion
            från Miljöpartiet. Elisa Abascal
          </note>
          <note>
            Reyes har föredragit argumenten, och jag tänker inte upprepa
            dem. Men jag skulle bra gärna vilja påminna i första hand Rigmor
            Ahlstedt och övriga som lyssnar att i Uppsalaregionen finns det
            en utomordentligt bra och modern plan för att få en infrastruktur
            som håller i ett långsiktigt perspektiv. När det nu kommer signaler
            om att bygga ut motorväg E 4, kommer den vägen inte bara att vara
            ett steg i fel riktning sett ur ett helhetsperspektiv för infrastrukturen,
            utan den kommer att försvåra genomförandet av arbetet i Uppsalaregionen.
            Vi får utgifter i fråga om anslutningar till motorvägen, men vi
            får också svårare att få pengar till de satsningar som behövs
            inom regionen. Detta är dessutom en region som har bra tågförbindelser
            norrut.
          </note>
          <note>
            Det finns inget skäl att ens tänka sig att bygga ut motorvägen.
          </note>
          <note>
            Jag kan också trösta de centerpartister som är förvånade över
            denna ivriga argumentation för motorvägar att Rigmor Ahlstedt
            är ensam i kommunfullmäktige att stödja detta förslag. I den sista
            omröstningen i fullmäktige blev det en majoritet för det regionala
            förslaget, vilket i praktiken betyder att vi i Uppsalaregionen
            inte ställer oss bakom förslaget om E 4.
          </note>
          <note type="speaker">
            Anf. 68 CARL-JOHAN WILSON (fp):
          </note>
          <note>
            Värderade talman! Eftersom jag inte sitter i trafikutskottet
            kan jag aldrig uttrycka mig något slags uppmuntran till det kansli
            som finns för utskottet i vardagslag. När jag ser betänkandet
            och den enorma mängd motioner som trafikutskottets kansli har
            fått hantera, ser jag också med viss beundran på det arbete ni
            har lagt ned för att se till att vi som vill markera vår uppfattning
            om lämpliga trafiklösningar för våra landsdelar får våra ord något
            så när tillgodosedda.
          </note>
          <note>
            Jag har i motion T526 pläderat för en snabb utbyggnad av Götalandsbanan.
            Men en smålänning inser ju att om inte pengarna räcker går det
            inte att bygga det man vill ha. Därför har jag förståelse för
            att inte den snabba utbyggnad görs som vi alla hoppas på.
          </note>
          <note>
            Jag begärde ordet för att jag känner sympati för att
          </note>
          <note>
            Berndt Ekholm, Lennart Brunander och Lennart Fridén har sagt
            att frågan borde utredas snabbare än vad som föreslås i betänkandet.
          </note>
          <note>
            I betänkandet står följande: "Utskottet förutsätter dock att
            de båda projekten", varav Götalandsbanan är det ena, "prövas vidare
            inom ramen för det fortsatta planeringsarbetet." Jag känner ändå
            ett visst hopp för att riksdagens besked till regeringen gör att
            frågan inte blir bortglömd. Med den plädering som har framförts
            av Berndt Ekholm, Lennart Brunander och Lennart Fridén med stöd
            av mig, blir det ytterligare litet markering av att vi som företräder
            den regionen ser fram emot att regeringen gör något åt frågan.
            Det är en enkel match för regeringen att ordna fram en utredare
            - inte minst nu när det finns människor som ropar efter att få
            göra arbetsinsatser i det här landet.
          </note>
          <note type="speaker">
            Anf. 69 LENNART KLOCKARE (s):
          </note>
          <note>
            Fru talman! Jag har tagit del av utskottets betänkande. Jag tycker
            verkligen att den motion som har väckts av representanter från
            Norrbottensbänken har fått ett positivt bemötande.
          </note>
          <note>
            Men jag vill ändå understryka vikten av att Haparandabanan får
            byggas. Den är alldeles nödvändig, dels för att kunna bygga Botniabanan
            färdigt ända fram till Luleå, dels för näringslivets konkurrensmöjligheter.
          </note>
          <note>
            Det finns en stor marknad på andra sidan gränsen
          </note>
          <note>
            - den ryska marknaden. Det finns många naturtillgångar som skulle
            kunna exploateras och tas till vara.
          </note>
          <note>
            Vi hoppas att även den spårvägsanläggning som nu finns på försök
            i Haparanda skall kunna byggas.
          </note>
          <note>
            Den är en förutsättning, med tanke på att Finland och
          </note>
          <note>
            Sverige har olika spårbredder.
          </note>
          <note>
            Men en annan fråga är naturligtvis också angelägen. Den gäller
            möjligheterna att minska miljöskadorna. Ju mer gods vi kan transportera
            på järnvägen, desto bättre är det för miljön. Då slipper vi många
            tunga lastbilar som kör utefter vägarna.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 9 §.)
          </note>
          <note>
            8 § Polisfrågor
          </note>
          <note>
            Föredrogs
          </note>
          <note>
            Justitieutskottets betänkande 1996/97:JuU10
          </note>
          <note>
            Polisfrågor
          </note>
          <note type="speaker">
            Anf. 70 JEPPE JOHNSSON (m):
          </note>
          <note>
            Fru talman! I detta betänkande behandlas ett antal motioner som
            rör polisväsendet. Den moderata gruppen i justitieutskottet har
            reserverat sig under två moment samt fogat två särskilda yttranden
            till betänkandet.
          </note>
          <note>
            Senare års besparingar på rättsväsendet har drabbat polisen extra
            hårt. Antalet poliser har minskat.
          </note>
          <note>
            Utbyggnaden av närpolisen har på flera håll stannat av. Många
            av de mest erfarna brottsutredarna har erbjudits och gått i pension.
          </note>
          <note>
            Just nu pågår uppsägningar av en stor del av polisens civilanställda,
            vilket kommer att innebära att poliser tvingas sätta av värdefull
            tid till administrativt arbete. Sparkraven har lett till, och
            kommer att leda till, att polisen inte kan upprätthålla den operativa
            nivå som vi moderater anser är nödvändig.
          </note>
          <note>
            Vi moderater har vid flera tillfällen yrkat på högre anslag till
            polisen än regeringspartiet och dess stödpartier. Så är fallet
            även då det gäller årets budget. I
          </note>
          <note>
            en debatt i denna kammare så sent som i förra veckan debatterades
            ett betänkande under rubriken Processrättsliga frågor. I denna
            debatt påstod Centerns representant att vi moderater i årets budgetförslag
            inte yrkat på högre anslag till Polisen än vad Socialdemokraterna
            och Centern gjort. Senare i debatten instämde även socialdemokraternas
            representant i detta påstående.
          </note>
          <note>
            Fru talman! Jag tar detta tillfälle i akt att tillrättalägga
            detta felaktiga påstående. I ett särskilt yttrande till detta
            betänkande redogör vi för vår uppfattning att sparkraven på polisen
            leder till klara försämringar.
          </note>
          <note>
            Vid behandlingen av årets budgetproposition föreslog vi ett i
            förhållande till regeringens förslag ökat anslag för 1997 på 125
            miljoner kronor till polisen.
          </note>
          <note>
            I vårt budgetförslag fanns 100 miljoner till
          </note>
          <note>
            Schengensamarbetet och 25 miljoner för att kunna starta utbildningen
            av 150 nya polisaspiranter fr.o.m.
          </note>
          <note>
            den 1 januari innevarande år. Vårt förslag hade resulterat i
            fler poliser på gator och torg, högre uppklarningsprocent och
            därmed färre brottslingar i frihet.
          </note>
          <note>
            Den nu förda politiken med förtida pensionsavgångar i förening
            med stoppad nyrekrytering kommer att leda till framtida polisbrist.
          </note>
          <note>
            I Rikspolisstyrelsens anslagsframställan för polisväsendet för
            budgetåret 1997 uppskattades kostnaderna för Schengensamarbetet
            under innevarande budgetår till 100 miljoner kronor. Enligt Rikspolisstyrelsens
            anslagsframställan är detta kostnader för bl.a.
          </note>
          <note>
            anskaffning av teknisk utrustning och utbildning.
          </note>
          <note>
            I det budgetförslag som antogs av riksdagens majoritet fanns
            ingen kompensation för dessa kostnader.
          </note>
          <note>
            Detta innebär att det av Centern stödda regeringsförslaget innehåller
            en indirekt besparing på polisen med
          </note>
          <note>
            100 miljoner kronor, som naturligtvis kommer att drabba den övriga
            polisverksamheten. Här finns inte mycket att välja emellan. Det
            betyder faktiskt att den lokala närpolisverksamheten indirekt
            kommer att få bekosta den tekniska anpassningen till Schengensamarbetet.
          </note>
          <note>
            Fru talman! Vi moderater har alltid sett det som en viktig uppgift
            att på olika sätt bekämpa narkotikan.
          </note>
          <note>
            Bekämpningen av narkotikan kräver att gamla myndighetsstrukturer
            ses över. Det är angeläget att införsel av narkotika till vårt
            land förhindras så effektivt som möjligt. Tull och polis besitter
            var för sig hög kompetens. Vi anser att det är dags att samordna
            de båda myndigheternas kunnande. Bekämpningen av narkotikan kräver
            att de gamla myndighetsstrukturerna ses över.
          </note>
          <note>
            En organisatorisk förändring bör komma till stånd där Tullkriminalen
            och tullens bevakningspersonal integreras med polisorganisationen
            på de platser där inre gränskontroll kommer i fråga, dvs. i Skåne,
            Tornedalen, Stockholm samt de övriga hamnar och flygplatser där
            trafik till och från EU-land förekommer.
          </note>
          <note>
            Med en brottsbekämpning som baseras på gemensamma insatser från
            polis, åklagare och tull går det att förena de till synes motstående
            intressena mellan fri rörlighet och en effektiv brottsbekämpning.
          </note>
          <note>
            Fru talman! Enligt vår bedömning finns det starka skäl att inleda
            en försöksverksamhet med regionala integrerade tull- och polismyndigheter.
            Genom denna integration undanröjs eventuella oklarheter på lednings-
            och styrningsnivå. Vi påstår inte att det nya systemet inte fungerar
            i samarbetshänseende, men en förändrad organisation gör att de
            krympande resurserna kan användas effektivare. Samtidigt löser
            en förändring av organisationen den formella knuten med det dubbla
            kravet på fri varurörlighet och en hård brottsbekämpning när det
            framför allt gäller narkotika.
          </note>
          <note>
            I det fall kammarens majoritet inte bifaller den moderata reservationen
            nr 7 om en integrering av de båda myndigheterna är vi naturligtvis
            positivt inställda till ett ökat samarbete mellan tull och polis.
            Denna form av samarbete har emellertid visat sig ganska svår inte
            minst på grund av de minskade ekonomiska utrymmet. De stora nedskärningar
            som gjorts har inneburit försämringar vad gäller möjligheterna
            att avsätta personal för samverkan mellan myndigheterna.
          </note>
          <note>
            Fru talman! Synliga poliser har en viktig brottsförebyggande
            uppgift. Att förebygga brott är dessutom en av närpolisens huvuduppgifter.
            De senaste årens besparingar på polisen har lett till en minskning
            av antalet poliser. Besparingarna har också medfört att civilanställd
            personal har sagts upp eller kommer att sägas upp. Detta innebär
            naturligtvis att en större del av polisens arbetstid går åt till
            administrativa uppgifter.
          </note>
          <note>
            Att i detta läge avskaffa uniformstvånget för poliser leder naturligtvis
            till minskad synlighet. Vi anser att avskaffandet av uniformstvånget
            direkt motverkar kravet på ökad synlighet från polisen. Uniformerade
            poliser har både en brottsavhållande och en trygghetsskapande
            effekt. Undantag från uniformstvånget skall endast göras då det
            är absolut nödvändigt för att fullgöra speciella arbetsuppgifter.
          </note>
          <note>
            Fru talman! Vi moderater står naturligtvis bakom båda våra reservationer,
            men jag yrkar endast bifall till reservation nr 7 för att spara
            av kammarens knappa tid.
          </note>
          <note type="speaker">
            Anf. 71 SIVERT CARLSSON (c):
          </note>
          <note>
            Fru talman! För att rättssystemet skall fungera krävs det att
            de rättsvårdande myndigheterna respekteras av medborgarna. Rättssystemet
            måste i sin tur erbjuda människor erforderlig rättssäkerhet. Denna
            rättssäkerhet är i dag, menar jag, allvarligt hotad av de organisationsförändringar
            stora delar av rättsväsendet står inför. Förändringarna riskerar
            att innebära att närheten mellan medborgarna och rättsväsendet
            till stor del går förlorad. Så får inte ske. En tydlig och konsekvent
            tillämpning av lagstiftningen, klar och tydlig utformning av lagarna,
            ett förutsebart straffsystem och en folklig förankring i de dömande
            församlingarna är viktiga förutsättningar för ett väl fungerande
            rättssamhälle.
          </note>
          <note>
            Under senare tid har rättsväsendet drabbats av ett antal händelser
            som medfört ett ifrågasättande av såväl integritet som kompetens
            att bedöma uppkomna situationer. Det är mycket allvarligt ur allmän
            rättssäkerhetssynpunkt. Tilltron till polis och åklagare får inte
            naggas i kanten av enskilda händelser som innebär att åratal av
            förtroendeskapande verksamhet raseras.
          </note>
          <note>
            Den viktigaste kriminalpolitiska uppgiften för samhället är att
            minska brottsligheten och därigenom öka människors trygghet. Brottsutvecklingen
            kan inte enbart stävjas genom de traditionella åtgärderna inom
            rättsväsendets ram, dvs. ingripande och reaktion på redan begångna
            brott. Det brottsförebyggande arbetet måste prioriteras och förstärkas.
            För att lyckas med detta måste alla goda krafter samverka. Engagemanget
            från allmänheten och ideella organisationer måste tas till vara.
            Samordning och samarbete mellan myndigheter, enskilda och olika
            organisationer måste stärkas och utvecklas. Lokala trygghetsplaner
            är ett sätt att öka samarbetet.
          </note>
          <note>
            Polisen har en nyckelroll i arbetet med att motverka och stävja
            våldstendenserna i samhället. Speciellt den förebyggande verksamheten
            är viktig och måste prioriteras. Det är mycket viktigt att människor
            kan lita på att poliser finns till hands. Deras närvaro verkar
            i hög grad brottsförebyggande och skapar förtroende mellan polis
            och allmänhet. Vi anser i Centern därför att en fortsatt decentralisering
            av polisverksamheten och en omfattande satsning på närpolisverksamhet
            är av största vikt.
          </note>
          <note>
            Närpolisverksamhet är ett av de viktigaste vapnen i kampen mot
            våldsbrottsligheten, och då speciellt ungdoms- och gängvåld. Närpoliser
            har större förutsättningar att arbeta problemorienterat än kolleger
            med primärt ansvar för utryckningsberedskap. De arbetar dessutom
            med all typ av polisverksamhet, vilket ger dem olika verktyg att
            lösa problemen med i närområdet. Då de är stationerade i närområdet
            har de goda möjligheter att bygga upp kontakter med lokala institutioner,
            organisationer och allmänheten. God personkännedom mellan polis
            och allmänhet är värdefullt, då det ger möjlighet för naturliga
            kontakter att utvecklas.
          </note>
          <note>
            Närpoliser har ofta god kunskap om situationen i sitt arbetsområde.
            De känner ofta till vilka ungdomar som utför eller ligger i riskzonen
            för brottsligt beteende.
          </note>
          <note>
            Dessa poliser har även naturliga möjligheter att ta kontakt med
            ungdomarna och arbeta brottsförebyggande. I detta arbete är det
            viktigt att de tar föräldrarna till hjälp. Med den ökade satsning
            på närpolisverksamhet som vi förordar, blir också förutsättningarna
            bättre för samarbete mellan familj, skola, polis och andra myndigheter.
            Det är av största vikt att besök av polis blir ett naturligt och
            positivt inslag i undervisningen och i det dagliga livet på våra
            skolor.
          </note>
          <note>
            Antalet invånare i närpolisområdena får självklart inte vara
            alltför stort. I ett stort område finns små möjligheter för närpolisen
            att få den personkännedom som utgör basen för verksamheten. Det
            måste göras noggranna områdesanalyser för att bestämma hur stort
            område en ensam närpolis kan klara av. Avgörande för bedömningen
            måste dock vara strukturen i ansvarsområdet och de problem som
            där finns att lösa.
          </note>
          <note>
            Centerpartiet anser att närpolisverksamheten skall vara den naturliga
            basen för all polisverksamhet. Det är av största vikt att den
            prioriteras.
          </note>
          <note>
            Fru talman! Det oerhört viktigt att utbildning av nya poliser
            nu återupptas efter flera års uppehåll. Det är önskvärt att framtidens
            poliskår har en sådan bakgrund att den på ett bra sätt seglar
            den samhällsstruktur i vilken den kommer att verka. Olika åldersgrupper
            med olika arbets- och livserfarenheter bör finnas representerade
            inom poliskåren. Andelen kvinnor och personer med invandrarbakgrund
            bör enligt min mening öka. En utbildning byggd på dels en grundutbildning
            som innehåller såväl kursbunden utbildning som praktiktjänstgöring,
            och dels en påbyggnadsutbildning bör med fördel kunna organiseras
            på ett decentralistiskt sätt.
          </note>
          <note>
            Bl.a. mot bakgrund av samhällsutvecklingen, den ökade internationaliseringen
            och den internationella utvecklingen, är det nu hög tid att ta
            ett helhetsgrepp på rekryteringen och utbildningen inom polisen.
            I
          </note>
          <note>
            likhet med majoriteten anser jag att det är av största vikt att
            utbildningen av nya poliser återupptas vårterminen 1998. Men det
            är också nödvändigt att regeringen snarast föreslår hur den framtida
            polisutbildningen skall organiseras så att en kontinuerligt jämn
            utbildningsnivå kan upprätthållas.
          </note>
          <note>
            Så, fru talman, vill jag säga några ord om samverkan mellan tull
            och polis. Med ökad internationalisering och ökad rörlighet följer
            också ökade möjligheter till samarbete, även för att förhindra
            gränsöverskridande brottslighet. När det gäller gränsskyddet är
            det viktigt att de resurser som finns till förfogande utnyttjas
            på bästa möjliga sätt. Efter EU-inträdet har jobbet förändrats.
            En allt större samverkan mellan myndigheter krävs för att på bästa
            sätt stoppa illegala varor från att komma in i landet. Utskottet
            skriver: "Det finns goda skäl att följa utvecklingen på området."
            Det är säkerligen riktigt, men jag menar att det inte räcker.
          </note>
          <note>
            Enligt Centerns mening bör den samverkan och det samarbete som
            redan finns mellan tull och polis aktivt och positivt utvecklas
            ytterligare. Det skall stimuleras.
          </note>
          <note>
            Fru talman! Jag har i motion Ju903 föreslagit att de i dag mycket
            begränsade möjligheterna att få tillgång till säkerhetspolisens
            register bör vidgas. Jag anser att handlingar och uppgifter som
            bl.a. kan vara av historiskt intresse efter 50 år bör kunna vara
            tillgängliga för allmänheten, och att regeringen endast i särskilda
            fall skall kunna besluta om fortsatt sekretess.
          </note>
          <note>
            Med hänsyn till den utredning som nu pågår, avstår jag dock från
            att nu framställa ett yrkande i frågan. Av hänsyn till kammarens
            tid yrkar jag bara bifall till reservation 8.
          </note>
          <note type="speaker">
            Anf. 72 SIW PERSSON (fp):
          </note>
          <note>
            Fru talman! Folkpartiet har motionerat om beredskapspoliser och
            i detta fall reservpoliser. I dag saknar polisen som vi alla vet
            många gånger de resurser som behövs. Då måste man på olika sätt
            försöka förbättra situationen. Speciellt i glesbygdsområdena skulle
            en reservpoliskår kunna vara ett värdefull komplement till den
            traditionella polisverksamheten.
          </note>
          <note>
            Vi menar att detta kan bygga på den nuvarande beredskapspolisorganisationen
            eller på att man ger de här poliserna en översiktlig polisutbildning.
            På det sättet skulle de kunna hjälpa till inom de områden där
            det i dag brister. Det kan, för att ta några exempel, gälla allt
            från dirigering av trafik till att hjälpa till när det gäller
            ideella initiativ som grannsamverkan.
          </note>
          <note>
            Vi vet också alla att droger i olika former väller in över landet.
            Till oss som bor i Skåne kommer det väldigt mycket, eftersom Skåne
            är infart från övriga
          </note>
          <note>
            Europa och hela världen. Därför har vi föreslagit att man skall
            samordna resurserna i en försöksverksamhet som kallas Knarkopol.
            Vi hoppas att man den vägen skall kunna få en mer vässad organisation.
          </note>
          <note>
            Vi har också föreslagit i en motion att man nu ser över om vi
            inte skall se till att även andra än poliser skall kunna bevaka
            idrottsevenemang. Så kan man i och för sig göra redan nu, men
            vi föreslår att man skall få betala. Vi menar i Folkpartiet inte
            att man skall betala om det är ett mindre idrottsarrangemang,
            men däremot skall man göra det om det rör sig om stora, internationella
            arrangemang. När intäkterna är stora, och när det dessutom fordras
            väldigt stora insatser av polispersonal - och inte enbart under
            själva matchen utan också lång tid före och tyvärr också en viss
            tid efter - menar vi att det skall finnas bättre möjligheter för
            ordningsvakter och andra att under polisens ledning gå in. Då
            skall man få betala för sig.
          </note>
          <note>
            Så är det redan nu i fråga om musikarrangemang, konserter och
            annat.
          </note>
          <note>
            Fru talman! För att spara tid yrkar jag bara bifall till en reservation,
            och det är reservation 13.
          </note>
          <note type="speaker">
            Anf. 73 KIA ANDREASSON (mp):
          </note>
          <note>
            Fru talman! Miljöpartiet ser det som angeläget att polisutbildningen
            återupptas. Vi ser även positivt på att nya riktlinjer har utarbetats
            för en ny form av polisutbildning. Vi tror att det är mycket bra
            att studenterna blandas med andra studenter och att de, såsom
            föreslås, har gemensam utbildning det första året. Det här håller
            nu på att utarbetas på departementet. Det är föremål för översyn,
            och vi får väl vänta på ett förslag inom kort.
          </note>
          <note>
            I fråga om den utbildning till en generalistroll som är föreslagen
            för polisens del, vill Miljöpartiet, och det är det som finns
            i vårt yrkande, lyfta in miljörätt och miljökunskap som ett obligatorium.
            I och med att miljöbrott ingår i ekonomisk brottslighet, som är
            ett prioriterat område, är det viktigt att poliserna får utbildning
            i detta ända från början. Det skall både finnas med på grundutbildningsstadiet
            och som påbyggnadsutbildning. I dag förekommer åtta veckors utbildning
            i miljörätt och miljökunskap, och det har varit mycket bra. Det
            är viktigt att detta fortsätter i den nya utbildningen.
          </note>
          <note>
            Fru talman! Jag yrkar bifall till reservationerna 3, 4, 5
          </note>
          <note>
            och 11. Reservation 3 handlar om SÄPO. Miljöpartiet anser att
            även SÄPO måste se över sin organisation och se om det finns möjligheter
            till besparingar. Andra verksamheter inom rättsområdet har nagelfarits,
            och stora besparingar har föreslagits inom alla verksamhetsgrenar,
            men SÄPO har över huvud taget inte berörts. I dag har SÄPO en
            budget på 500 miljoner kronor och 800 anställda. Som svar får
            jag i avslaget på motionen att det redan har förekommit översyn
            av
          </note>
          <note>
            SÄPO:s verksamhet ett flertal gånger. 1988 lämnades ett delbetänkande.
            Riksdagen godtog allmänna riktlinjer för SÄPO 1991, och SÄPO-kommitténs
            slutbetänkande kom 1990. Men det gällde en annan infallsvinkel,
            inte en ekonomisk. Sedan dess har också läget i omvärlden förändrats.
            Det kalla krigets dagar är slut.
          </note>
          <note>
            Den övriga polisverksamheten har också samma arbetsuppgifter.
            Det slår mig varje gång jag kommer i ytlig kontakt med SÄPO när
            de berättar om verksamheten, att andra sitter och gör samma saker.
            Försvaret, t.ex. har en omvärldsanalys som exakt liknar den som
          </note>
          <note>
            SÄPO håller på med. Varför skall man göra detta på två olika
            myndigheter när man kan samordna det?
          </note>
          <note>
            Kriminalpolisen och SÄPO har också gemensamma områden. Det är
            hög tid att göra en utvärdering från dessa utgångspunkter. Dessutom
            är det inget självändamål att SÄPO skall ha vissa fastställda
            uppgifter om det är möjligt att samordna dem.
          </note>
          <note>
            Reservation 4 hamnar om registernämnden. Dennis Töllborg, professor
            i rättsvetenskap, menar att
          </note>
          <note>
            Sverige snart är lika duktigt på att kontrollera sina medborgare
            som Stasi någonsin var i f.d. Östtyskland.
          </note>
          <note>
            Det låter ju skrämmande.
          </note>
          <note>
            Den nya lagen om säkerhetsskydd har vi beslutat om här i riksdagen,
            och den trädde i kraft 1996. Den ger möjligheter för kommuner
            och landsting att utvidga sin säkerhetsprövning av anställda när
            det gäller sekretessbelagda uppgifter som rör rikets säkerhet.
          </note>
          <note>
            Men det har redan blivit så att kommuner utnämner säkerhetschefer
            med uppgift att göra säkerhetsanalyser av verksamheterna och sekretessklassa
            tjänster.
          </note>
          <note>
            Man befarar att ett alldeles för stort antal tjänster säkerhetsklassas,
            därför att det tycks vara bättre att säkerhetsklassa en tjänst
            för mycket än en för litet -
          </note>
          <note>
            för säkerhets skull.
          </note>
          <note>
            Redan när lagen diskuterades i kammaren sade
          </note>
          <note>
            Miljöpartiet att det är viktigt med parlamentarisk insyn när
            det gäller att pröva frågor om utlämnande av uppgifter i polisregistret.
            Det kan väl alla hålla med om. Då var vi positiva till att en
            registernämnd inrättades, men vi blev mycket besvikna över representationen
            där. De partier som var kritiska mot utvidgningen och mot att
            fler skulle kontrolleras var Vänsterpartiet och Miljöpartiet,
            och just dessa partier fick inte någon plats i registernämnden.
          </note>
          <note>
            Regeringen sade att målet var att stärka den parlamentariska
            och medborgerliga insynen i SÄPO:s verksamhet. Var finns den?
            Registernämnden skall bestå av högst åtta ledamöter som utses
            av regeringen och som skall vara "lämpliga" för uppdraget. Ordet
            lämplig kan bedömas utifrån flera aspekter. Vad är det som anses
            lämpligt? Är det om man är positiv till ett förfarande med utlämnande
            ur säkerhetspolisens register? Det kan i så fall ifrågasättas.
          </note>
          <note>
            Vi yrkar i alla fall på att alla partier som är representerade
            i parlamentet också skall ha en plats i denna registernämnd.
          </note>
          <note>
            Reservation 5 handlar om registrering och kontroll. Miljöpartiet
            anser att regeringen genast bör göra en analys och skaffa en överblick
            över de samlade konsekvenserna av de otaliga register som finns
            och som föreslås inrättas genom ytterligare beslut.
          </note>
          <note>
            Sverige är faktiskt bäst i Europa när det gäller sådana register
            som det nu är frågan om. Bara i Justitiedepartementet är utredningar
            nu på gång som vill föreslå buggning, analysregister, DNA-register
            och kriminalunderrättelseregister. Det finns också förslag på
            att låta Tullen ha ett underrättelseregister. Det är detsamma
            som ett förspaningsregister. Det fungerar inte som det gör nu
            och som det står i rättegångsbalken, nämligen att man måste vara
            skäligen misstänkt.
          </note>
          <note>
            Nu gäller att man antas komma att begå brott, och det är en oerhört
            skillnad. Det kan omfatta släktingar, grannar och bekanta, och
            det gäller att man umgås i rätt kretsar. Annars kan man bli registrerad
            fast man själv är totalt oskyldig till misstanke om brott.
          </note>
          <note>
            Jag anser att det är EU som ställer krav på dessa kriminalunderrättelseregister.
            Både Schengenkonventionen och Europolkonventionen kräver dessa
            uppgifter. När vi skulle ingå Schengenavtalet fick regeringen
            en lista och frågan om vi hade dessa register färdiga här i Sverige.
            Ja, det är ingen risk, svarade regeringen, vi har alla register
            som behövs. Men det hade vi inte, utan dessa är nu under utredning,
            och vi skall fatta beslut om dem lagom till att Schengenkonventionen
            börjar gälla. Också i Europolkonventionen finns krav på att vi
            skall lämna sådana uppgifter till en dator, så att de kan samköras.
          </note>
          <note>
            Det räcker alltså inte att vi har en oerhörd kontroll här i Sverige,
            utan uppgifterna skall ut i övriga medlemsländer. Det blir ännu
            fler personer som får insyn och får hand om uppgifter som är viktiga
            för den personliga integriteten.
          </note>
          <note>
            När jag tar upp dessa frågor här i riksdagen finns en väldig
            passivitet, och man tycker nästan att det är pinsamt att jag pratar
            om det. Jag kan inte förstå att inte fler än Miljöpartiet är oroade
            över denna utveckling. Det gäller inte bara Justitiedepartementet,
            utan
          </note>
          <note>
            Riksförsäkringsverket, Riksskatteverket, Vägverket,
          </note>
          <note>
            Rikspolisstyrelsen och Socialstyrelsen har väldigt ingående uppgifter
            om människor. Alla dessa register kan ju samköras, och till slut
            kan man kontrollera en människa från morgon till kväll. Till detta
            kommer övervakningskameror, som föreslås få större utbredning.
            Dessutom behöver det inte registreras vem som använder dem. Detta
            kan också kopplas till ID-kort och smart cards, så att man också
            får kontroll på precis var människorna är.
          </note>
          <note>
            Det finns faktiskt människor utanför den här kammaren som är
            oroliga. En kvällstidning har gjort ett stort reportage om detta,
            så de ha egentligen gjort det jobb som jag har begärt att regeringen
            skall göra.
          </note>
          <note>
            Tidningen gav en väldigt bra bild av vad som finns och vad som
            kommer att finnas. T.o.m. Datainspektionens folk i styrelsen är
            oroliga och ställer de övergripande frågor som jag är ute efter.
            Var finns sårbarhetsfrågorna, integritetsfrågorna och säkerhetsfrågorna?
          </note>
          <note>
            Utvecklingen med datasystem och registrering går så snabbt att
            jag känner att vi redan har tappat kontrollen över den. Och det
            är precis så dessa ledamöter och även generaldirektören för Datainspektionen
            känner. Anita Bondestam har sagt att hon känner olust över alla
            personliga uppgifter som finns om henne själv i alla dataregister,
            när hon tänker på hur dessa skulle kunna missbrukas.
          </note>
          <note>
            Det är just det som är frågan och det som jag ville att regeringen
            skulle bearbeta. Hur vet vi att dessa otaliga register alltid
            stannar i behöriga händer? Vad händer om informationen används
            på ett annat sätt än syftet var när registren byggdes upp? Vem
            kan garantera att uppgifterna för all framtid kommer att användas
            enligt de ursprungliga planerna? Det finns ju hackers, och i ett
            internationellt perspektiv är det många som kan komma åt uppgifter.
            Med ett annat samhällssystem än vårt skulle det t.o.m. kunna innebära
            en fara för medborgarna att så många uppgifter lagras. Det skulle
            kunna urarta och en annan sorts kartläggning av människor skulle
            komma till stånd.
          </note>
          <note>
            Jag hoppas att jag kan få andra partier att inse att vi måste
            göra den översyn som jag efterlyser och att vi måste diskutera
            just framtidsfrågorna och vart vi är på väg.
          </note>
          <note>
            I reservation 10 om samarbetet mellan tull och polis anser Miljöpartiet
            att det redan finns en organisation som är uppbyggd underifrån,
            och som har utarbetats efter polisens behov - nämligen Interpol.
            Eftersom det gäller internationellt organiserad brottslighet är
            väl det en väldigt bra organisation att bygga på, i stället för
            att ovanifrån skapa nya organisationer. Ett samarbete med Interpol
            skulle vara bättre, anser Miljöpartiet.
          </note>
          <note>
            Reservation 11 gäller interna utredningar inom polisväsendet.
            Förtroendet för polisen måste vara orubbligt. Ingen skall kunna
            ifrågasätta och känna tvivel. Därför anser Miljöpartiet att brottsmisstankar
            inte skall utredas av poliser och åklagare. De har nämligen ett
            samröre, och de är arbetskamrater.
          </note>
          <note>
            Justitiekanslern har fått i uppdrag att se över behovet av att
            ytterligare stärka kontrollen inom offentliga förvaltningar. Han
            skall samråda med Riksåklagaren och Rikspolisstyrelsen. Riksåklagaren
            har också fått ett utredningsarbete som innebär en översyn av
            det interna kontrollsystemet. Vi i Miljöpartiet uppmanar denna
            utredning att ta våra synpunkter i beaktande och se till att en
            annan sorts människor får utreda brottsmisstankar, naturligtvis
            i samarbete med några poliser och åklagare. Sammansättningen måste
            alltså spegla en annan fördelning, så att inget tvivel om utredningarna
            kan uppstå.
          </note>
          <note>
            Jag skall något kommentera Jeppe Johnssons inledningsanförande.
            Han sade att Moderaterna, i motsats till regeringen, hade gett
            mer pengar till Schengensamarbetet vilket skulle innebära på närpolisen.
          </note>
          <note>
            Den slutsatsen är nog riktig. Som Sivert Carlsson var inne på
            är alla eniga om att närpolisen är en utmärkt verksamhet som vi
            alla vill ha kvar. För att inte riskera att detta brottsförebyggande
            och problemorienterade arbete raseras är slutsatsen att Sverige
            skall stå utanför Schengen. Det mesta av detta håller nämligen
            ändå på att inarbetas i det vanlig EU-samarbetet - så varför skall
            Sverige in i Schengensamarbetet och stå för alla dessa kostnader?
            Moderaterna måste inse i detta skede att det skulle vara det bästa
            för Sverige att stå utanför.
          </note>
          <note type="speaker">
            Anf. 74 JEPPE JOHNSSON (m) replik:
          </note>
          <note>
            Herr talman! Jag noterar med tillfredsställelse att
          </note>
          <note>
            Kia Andreasson i denna sena stund har noterat att hon har varit
            med och medverkat till en neddragning med
          </note>
          <note>
            100 miljoner kronor till polisen, och att detta drabbar närpolisen
            speciellt mycket. Detta hävdade också jag.
          </note>
          <note>
            Jag hoppas att Kia Andreasson, som säger sig värna närpolisen,
            tar detta med sig till nästa gång det handlar om att bevilja pengar
            till polisen.
          </note>
          <note type="speaker">
            Anf. 75 KIA ANDREASSON (mp) replik:
          </note>
          <note>
            Herr talman! Jag förstår inte riktigt vad Jeppe
          </note>
          <note>
            Johnsson menar med att vi här och nu har bestämt om en besparing
            på 100 miljoner. Det har vi väl inte gjort! Det som inte redovisades
            i budgeten från början var just kostnader för Schengensamarbetet.
            Det skall bli mycket spännande nu när vårpropositionen kommer
            att se hur stort detta belopp är. Statskontoret försökte räkna
            ut det, men funnit uppgiften att komma fram med en speciell summa
            väldigt svår. Man hade inte riktigt konkreta uppgifter, därför
            att det var en bedömningsfråga hur stora kostnaderna skulle bli.
          </note>
          <note>
            Vi vet alltså inte detta än, Jeppe Johnsson. Jag skall naturligtvis
            syna siffrorna och komma med förslag så att vi kan värna rättssäkerheten
            och rättssamhället.
          </note>
          <note type="speaker">
            Anf. 76 JEPPE JOHNSSON (m) replik:
          </note>
          <note>
            Herr talman! Faktum kvarstår: Rikspolisstyrelsen har i sina äskanden
            talat om att bedömningen var att
          </note>
          <note>
            100 miljoner kronor går åt för teknisk utrustning och utbildning
            inför Schengen. Detta medför att om Rikspolisstyrelsen har gjort
            sin bedömning någorlunda riktigt så kommer dessa 100 miljoner
            kronor att tas ifrån den andra verksamheten i Kia Andreassons
            och majoritetens budgetförslag.
          </note>
          <note>
            Vi moderater insåg detta, och kompenserade för de här 100 miljoner
            kronorna. Oavsett hur mycket
          </note>
          <note>
            Schengen kostar under det här budgetåret har vi moderater de
            här ytterligare 100 miljonerna till polisverksamheten. Vi har
            alltså varit förutseende, och kompenserat för detta.
          </note>
          <note type="speaker">
            Anf. 77 KIA ANDREASSON (mp) replik:
          </note>
          <note>
            Herr talman! Vi har ännu inte i denna kammare godtagit eller
            ratificerat Schengenavtalet. Min stora förhoppning är att vi inte
            heller gör det. Det kostar nämligen minst 100 miljoner kronor
            - lågt beräknat.
          </note>
          <note>
            Dessutom har vi fått information från departementet att Schengenavtalet
            ändå kommer att spjälkas upp och införlivas i det vanliga EU-arbetet.
            Som jag sade från talarstolen finner jag det fullkomligt meningslöst
            att kasta ut så mycket pengar på något som ändå kommer att ske
            inom den ram vi har bidragit till EU-
          </note>
          <note>
            budgeten med.
          </note>
          <note type="speaker">
            Anf. 78 LARS-ERIK LÖVDÉN (s):
          </note>
          <note>
            Herr talman! Jag skall inte anta den mycket frikostiga inbjudan
            som Jeppe Johnsson utfärdade till att på nytt föra en debatt om
            anslaget till polisväsendet.
          </note>
          <note>
            Den debatten har vi fört vid ett antal tillfällen under vintern.
            Vi har sagt mycket i frågan, och debatterna har varit klarläggande
            i varje fall från min utgångspunkt. Jag skall inte ta upp den
            tråden på nytt, utan jag tänker försöka hålla mig till innehållet
            i betänkandet.
          </note>
          <note>
            Jag vill ändå inledningsvis anknyta till Sivert
          </note>
          <note>
            Carlssons inlägg om polisväsendets utveckling. Jag instämmer
            i hög grad i hans syn på det framtida polisväsendet. I själva
            verket står polisväsendet inför en gigantisk utmaning. Man skall
            gå från ett mer reaktivt arbetssätt, dvs. att reagera på begångna
            brott, till ett mer proaktivt arbetssätt, dvs. att förebygga brott.
            Det är här närpolisverksamheten kommer in i bilden som den stora
            ingrediensen och den stora nyckeln till framgång. Detta skall
            göras samtidigt som den riktigt grova brottsligheten tilltar.
            Nu är utvecklingen sådan att man skall decentralisera polisväsendet
            och bygga ut närpolisområdet samtidigt som man skall bygga upp
            kraft i den riktigt kvalificerade kriminalpolisverksamheten. Det
            är en gigantisk utmaning för polisväsendet.
          </note>
          <note>
            Detta skall vi vara medvetna om när vi diskuterar polisväsendet
            i detta sammanhang. Det tar naturligtvis några år innan man kan
            svänga skutan på det här sättet och uppnå direkta framgångar när
            det gäller att minska brottsligheten i Sverige. Det är viktigt
            att vi har den medvetenheten allmänpolitiskt och från alla partier
            när vi diskuterar polisväsendets framtid.
          </note>
          <note>
            Det är också detta synsätt på polisväsendet som måste prägla
            den nya polisutbildningen. Det är inte den gamla typen av polisutbildning
            vi skall ha nu när vi drar i gång polisutbildningen på nytt, utan
            en polisutbildning som står i överensstämmelse med det synsätt
            vi har på polisen i framtiden. En departementspromemoria om den
            framtida polisutbildningen har tagits fram, som präglas av den
            här utgångspunkten. I utskottets betänkande har också redovisats
            att den grundläggande utbildningen skall bygga på generalistrollen,
            och att man skall ha påbyggnadsutbildning ovanpå den inom olika
            specialiteter. När det gäller riktiga specialkunskaper skall man
            öppna en annan rekryteringsväg till polisväsendet än att enbart
            ha gått igenom grundutbildningen till polisman.
          </note>
          <note>
            Som utskottet säger, och även regeringen i budgetpropositionen,
            måste inriktningen nu vara att återuppta polisutbildningen så
            snabbt som möjligt. Jag menar att den senast bör komma i gång
            den 1 januari
          </note>
          <note>
            1998 och helst redan i höst, men då naturligtvis i mindre omfattning.
            Den måste ju byggas upp efter hand. Detta måste alltså vara inriktningen,
            och detta är som sagt också regeringens ambition, som det gavs
            uttryck för i budgetpropositionen.
          </note>
          <note>
            I och med det tycker jag att reservation nr 1 är något överflödig.
            Den täcks väl in i utskottets skrivningar och i regeringens nuvarande
            ambitioner.
          </note>
          <note>
            I reservation nr 2 från Miljöpartiet och Kia Andreasson krävs
            åtta veckors polisutbildning i miljörätt i grundutbildningen,
            om jag förstår saken rätt. Det är ju många frågor som skall täckas
            under en begränsad tid i grundutbildningen. Åtta veckor är en
            ganska betydande del av grundutbildningen. Jag tror att det är
            orealistiskt att begära att grundutbildningen skall ha det innehållet
            fullt ut. Man skall självfallet få kunskaper om miljöbrottslighet
            och miljörätt, men för att tillgodose behovet av kvalificerad
            utbildning menar jag att det snarare är en fråga om fortbildningskurser
            och att rekrytera specialister på området till polisväsendet.
            Det saknar vi i dag. Det skall ärligen erkännas att det i hög
            grad saknas specialistkompetens inom polisväsendet, i alla fall
            i tillräcklig omfattning för att klara av miljöbrottsligheten.
          </note>
          <note>
            Jag yrkar avslag på reservation 2 också.
          </note>
          <note>
            I reservation 3 från Miljöpartiet om Säkerhetspolisens verksamhet
            finns det ett fel i så måtto att vi faktiskt har sparat på Säkerhetspolisen.
            Budgetåret
          </note>
          <note>
            1995/96 gjorde vi en besparing på 40 miljoner inom
          </note>
          <note>
            Säkerhetspolisen. De fick ta sin andel av saneringspolitiken.
            Jag ser inga möjligheter i dag att ytterligare banta Säkerhetspolisens
            verksamhet, i alla fall inte kraftigt - om ens något. Det är skälet
            till att utskottet avstyrker motionen.
          </note>
          <note>
            Däremot sympatiserar jag med tanken som framförs i motionen att
            man bör utnyttja alla möjligheter till samutnyttjande och samordning.
            Ett sådant arbete pågår på en del områden, t.ex. när det gäller
            Rikskriminalen, Säkerhetspolisen och försvaret. Det gäller kanske
            framför allt Rikskriminalen, Länskriminalen i Stockholm och Säkerhetspolisen
            när det gäller t.ex. teknik, bemanning dygnet runt och den typen
            av frågor där man kan utnyttja möjligheterna till samordningsvinster.
          </note>
          <note>
            Jag yrkar avslag också på reservation nr 3.
          </note>
          <note>
            Reservation nr 4 behandlar sammansättningen i
          </note>
          <note>
            Registernämnden. Från början var det inte tänkt att
          </note>
          <note>
            Registernämnden skulle ha en renodlad parlamentarisk sammansättning.
            Tanken med Registernämnden var att man skulle rekrytera både personer
            med parlamentarisk erfarenhet och personer med annan erfarenhet
            till ledamöter i Registernämnden. I dag sitter det två parlamentariker,
            två domare och en advokat i
          </note>
          <note>
            Registernämnden. Det är ett uttryck för synsättet att det inte
            är en parlamentarisk nämnd. Jag tycker att det finns en poäng
            i att man också har med personer som är allmänt aktade inom rättsväsendet,
            t.ex. advokater och domare, i Registernämnden för att hantera
            dessa frågor som är mycket känsliga. Det krävs grannlaga avvägningar
            när man skall besluta om utlämnande av uppgifter med anledning
            av säkerhetsskyddskontroll.
          </note>
          <note>
            Reservation nr 5 tar upp en svår fråga och en svår och grannlaga
            diskussion, nämligen avvägningen mellan att tillåta vissa arbetsmetoder
            inom polisväsendet och integritetsaspekterna. Det är grannlaga
            avvägningar när man skall ta ställning till vilka arbetsmetoder
            som skall vara tillåtna för polisen och väga dem mot de förluster
            som man gör av integriteten.
          </note>
          <note>
            Nu pågår det ett utredningsarbete inom en rad frågor. Det gäller
            frågan om buggning, som Kia Andreasson nämnde, det gäller frågan
            om ett datoriserat kriminalunderrättelseregister, DNA-register
            m.m. I
          </note>
          <note>
            det här utredningsarbetet är det viktigaste just det som tas
            upp i reservationen, nämligen avvägningen mellan effektivitet
            och integritet. Att vi i Sverige, i förhållande till många andra
            länder, har varit försiktiga att tillåta dessa arbetsmetoder inom
            polisväsendet har berott på att vi har värderat integritetsfrågorna
            så högt. I vårt grannland Danmark har de redan i dag tillåtit
            buggning. Det har de gjort under många år. De har redan i dag
            möjligheter att inrätta datoriserade kriminalunderrättelseregister.
            Vi i Sverige står verkligen inte i frontlinjen när det gäller
            att ge polisen utvidgade arbetsmetoder.
          </note>
          <note>
            Jag har den uppfattningen att den riktigt allvarliga organiserade
            brottsligheten har tagit sig sådana uttryck att vi nog måste tänka
            oss att ge polisen större möjligheter att utnyttja ny modern teknik.
            Om det i dag hade varit fråga om att datorisera fingeravtrycksregistret,
            som vi gjorde för en del år sedan, hade Kia
          </note>
          <note>
            Andreasson kanske haft samma invändning i den frågan om hon har
            i dag när det gäller att införa ett
          </note>
          <note>
            DNA-register eller att tillåta datoriserade kriminalunderrättelseregister.
            Jag är medveten om att det är en svår avvägning, men jag tror
            att det är nödvändigt att ge ett något större utrymme för polisen
            att använda sig av modern teknik för att kunna hantera den riktigt
            allvarliga brottsligheten. Det måste dock ske under förutsättning
            att man kan garantera rättssäkerheten och kontrollen över verksamheten.
          </note>
          <note>
            Det finns en motion från Folkpartiet och Centerpartiet om beredskapspoliser.
            Där pågår ett beredningsarbete med anledning av Trygghetsutredningens
            förslag och Rikspolisstyrelsens remissyttrande över
          </note>
          <note>
            Trygghetsutredningen. Utskottsmajoriteten tycker att det finns
            anledning att avvakta det beredningsarbetet innan man tar ställning.
          </note>
          <note>
            Sedan finns det ett antal reservationer som rör samarbetsfrågorna
            mellan tull och polis. Utskottsmajoriteten har den uppfattningen
            att det här hänt väldigt mycket i positiv riktning när det gäller
            samarbetet mellan tull och polis. Det vitsordades bl.a. vid den
            utfrågning som skatteutskottet och justitieutskottet hade hösten
            1996. Både tullen och polisen sade att man nu hade hittat konstruktiva
            samarbetsformer. Den utvecklingen skall naturligtvis välkomnas.
            Vi är på väg i rätt riktning. Utskottsmajoriteten menar att det
            inte finns något skäl att då bifalla de reservationer som är avgivna
            i de här frågorna.
          </note>
          <note>
            Herr talman! Eftersom jag har pratat ganska länge skall jag inte
            gå in på de övriga reservationerna. Jag hänvisar till utskottsmajoritetens
            skrivningar. Jag yrkar bifall till hemställan i utskottets betänkande
            och avslag på samtliga reservationer.
          </note>
          <note type="speaker">
            Anf. 79 SIVERT CARLSSON (c) replik:
          </note>
          <note>
            Herr talman! Det gläder mig att vi har någorlunda lika grundsyn
            på polisverksamheten, t.ex. utbildningen, decentraliseringen,
            förebyggande åtgärder osv.
          </note>
          <note>
            Men jag har några frågor. Lars-Erik Lövdén sade att reservation
            1 var överflödig. I reservation 1 vill vi markera att vi tycker
            att det är bra att utbildningen kommer i gång. Men det bör också
            i fortsättningen finnas en kontinuerlig jämn intagning för att
            undvika ryckigheter och svårigheter när det gäller utbildningen
            och planeringen osv. Det är detta vi vill trycka på.
          </note>
          <note>
            Men jag tolkar Lars-Erik Lövdéns svar så även han tycker att
            det är vettigt med ett kontinuerligt jämnt antagningsförfarande
            i fortsättningen.
          </note>
          <note>
            Beträffande samarbetet mellan tull och polis tror jag att det
            kanske är litet för tidigt och för enkelt att säga att vi löser
            problemen med organisationsförändringar. Jag tror inte att det
            är så enkelt. Om det finns ett positivt samarbete dokumenterat,
            tycker jag också att det finns anledning att göra litet mer än
            att bara följa detta. Jag tänker på att stödja och stimulera det
            också. Jag skulle vilja fråga om Lars-Erik Lövdén är med på tanken
            att stödja och stimulera det samarbete som finns. Det finns olika
            åtgärder att vidta.
          </note>
          <note type="speaker">
            Anf. 80 LARS-ERIK LÖVDÉN (s) replik:
          </note>
          <note>
            Herr talman! Låt mig ta den sista frågan först. Vi vet att det
            bakåt i tiden har funnits ganska stora samarbetsproblem mellan
            tull och polis. Det har jag, som kommer från den södra regionen
            i landet, påtagligt upplevt. Men nu har det utvecklats en väldigt
            positiv samarbetsform mellan tull och polis. Det gäller naturligtvis
            att följa det så att den processen går i rätt riktning och så
            att man bibehåller de positiva samarbetsformer som man har nu.
          </note>
          <note>
            Det måste regeringen naturligtvis noga följa. Också ledningen
            för Tullverket och Rikspolisstyrelsen måste göra det. Det gäller
            ju att bibehålla den form av gott och konstruktivt samarbete som
            nu uppnåtts. Där är jag förhoppningsfull, inte minst efter att
            ha lyssnat till utfrågningen i höstas med representanter för både
            tullen och polisen.
          </note>
          <note>
            När det gäller polisutbildningen är det klart att en jämn antagning
            skall eftersträvas. Detta är ganska naturligt. Under några år
            har det inte förekommit någon polisutbildning beroende på polisutbildningens
            omfattning tidigare. Vi fick ju då väldigt många poliser. Dessutom
            har vi sett ett behov av en översyn av polisutbildningen.
          </note>
          <note>
            När polisutbildningen återupptas, allra senast våren 1998, är
            naturligtvis ambitionen att se till att ett kontinuerligt intag
            till Polishögskolan behålls.
          </note>
          <note type="speaker">
            Anf. 81 SIVERT CARLSSON (c) replik:
          </note>
          <note>
            Herr talman! Jag vill tacka för svaret, som lät positivt. Jag
            ser dock en liten skillnad här mellan att passivt följa en utveckling
            där andra agerar och att aktivt följa utvecklingen och t.o.m stimulera,
            stödja och emellanåt hjälpa till. Den skillnaden ser jag i våra
            synsätt, men kanske är den mindre än jag tror.
          </note>
          <note type="speaker">
            Anf. 82 KIA ANDREASSON (mp) replik:
          </note>
          <note>
            Herr talman! Jag börjar med de kommentarer som avslutningsvis
            gjordes på mina reservationer.
          </note>
          <note>
            När det gäller detta med register och kontroll efterlyser jag
            helheten. Det gäller då inte bara vad vi i justitieutskottet har
            gjort utan vad som totalt sett har gjorts, på alla departement
            och i alla utskott. Vem skall göra den analysen? Det gäller även
            i ett EU-
          </note>
          <note>
            perspektiv och de nya konventioner som vi antar.
          </note>
          <note>
            Någon måste ta tag i frågan och se till helheten, men också till
            framtiden.
          </note>
          <note>
            Under 80-talet kom samma förslag. Då gick de inte igenom, som
            jag tidigare sagt. Nu har det emellertid skett en attitydförändring.
            Det går nu i en rasande fart och därför är det dags att stanna
            upp och göra en analys. Vi vet inte riktigt hur det är med kvaliteten
            på indata. Man vet inte ens var dessa indata föddes.
          </note>
          <note>
            Det har alltså blivit mycket komplext på det här området.
          </note>
          <note>
            På tio år har antalet dataregister, godkända av staten, fördubblats
            i Sverige. Även dessa register samkörs. Det är det som är det
            allvarliga och det är där jag efterlyser ett svar. Jag tycker
            inte att Lars-Erik
          </note>
          <note>
            Lövdén tillräckligt kommenterade det eller hade en beredskap
            för att ta frågorna om integriteten kontra effektiviteten på allvar.
            Det är alltså ett större perspektiv som jag här efterlyser.
          </note>
          <note>
            Sedan några ord om Registernämnden. Jag kan väl hålla med Lars-Erik
            Lövdén om att det är viktigt att få in människor utifrån som har
            juristkompetens och erfarenheter. Det är dock väldigt konstigt,
            om det nu skall vara en parlamentarisk representation, att man
            väljer just Moderaterna och Socialdemokraterna. De har ju exakt
            samma åsikter i denna fråga. Det hade väl då varit bättre att
            välja ett litet mera kritiskt sinnat parti för att få en bra spegling
            av hur det förhåller sig i de här frågorna.
          </note>
          <note type="speaker">
            Anf. 83 LARS-ERIK LÖVDÉN (s) replik:
          </note>
          <note>
            Herr talman! Registernämndens sammansättning kommenterade jag
            tidigare här i talarstolen. Att representanter för Moderaterna
            och Socialdemokraterna valdes var kanske ganska naturligt, om
            det skulle vara två parlamentariker i styrelsen. Moderaterna och
          </note>
          <note>
            Socialdemokraterna är ju de största partierna här i riksdagen.
            Den normala principen för sammansättningen är att reglerna följs.
          </note>
          <note>
            När det gäller att tillåta andra arbetsmetoder samt möjligheterna
            att i större omfattning än som i dag är fallet ta datorn till
            hjälp vid registrering exempelvis så sker det en grannlaga prövning
            bl.a. av utredningarna.
          </note>
          <note>
            I utredningsdirektiven står det mycket tydligt att en huvudfråga
            för utredningen exempelvis när det gäller
          </note>
          <note>
            DNA-register respektive kriminalunderrättelseregister är att
            ta hänsyn till integritetsaspekterna. Detta prövas också oerhört
            noga innan regeringen lägger fram förslag. Den här diskussionen
            har ständigt hållits levande. Som jag tidigare sagt här i talarstolen
            är
          </note>
          <note>
            Sverige, åtminstone när det gäller rättsväsendets sektor, inte
            det land som ligger i frontlinjen i fråga om att ta moderna arbetsmetoder
            till sin hjälp. Tvärtom ligger vi efter många andra länder. Det
            beklagar jag i dag med hänsyn till den grova brottslighet som
            har utvecklats. Ohjälpligt hamnar vi på efterkälken om vi inte
            i större utsträckning tillåter polisen att använda modern teknik
            för att bekämpa brottsligheten.
          </note>
          <note type="speaker">
            Anf. 84 KIA ANDREASSON (mp) replik:
          </note>
          <note>
            Herr talman! Så lätt är det väl inte! Jag tycker att man har
            en övertro på sådana här register om man tror att det är lätt
            att bekämpa brottsligheten genom att samla in uppgifter om människor.
            Så är det ju inte i verkligheten, utan detta är en teoretisk konstruktion.
            I
          </note>
          <note>
            verkligheten har det ju visat sig att just brottsförebyggande
            arbete ger resultat. Jag tror att regeringen kan lura sig själv
            genom att satsa så mycket resurser på register i tron att det
            när det gäller att bekämpa brottslighet är något av Sesam, öppna
            dig! Man kan nog inte bara se detta på det sättet när nya metoder
            skall föreslås.
          </note>
          <note>
            Vidare ligger bovarna alltid före. Hur långt skall samhället
            följa efter och gå? Var går gränsen?
          </note>
          <note>
            Jag vill också kommentera vad som sagts om säpo. Lars-Erik Lövdén
            sade att han inte ser några skäl för nya inskränkningar eller
            besparingar inom säpo. Sådana har redan gjorts. Det fick jag tidigare
            reda på. Kanske behövs det en liten utredning - någon person som
            undersöker om samordningar och samkörningar kan göras. Omvärlden
            ser ju inte ut som den gjorde för några år sedan. Där efterlyste
            jag ett svar, men tydligen fanns det inte någon sådan beredskap.
          </note>
          <note type="speaker">
            Anf. 85 LARS-ERIK LÖVDÉN (s) replik:
          </note>
          <note>
            Herr talman! Det gäller den sista frågan, nämligen om besparingarna
            inom Säkerhetspolisen. Kia Andreasson vet att vi inte riktigt
            råder över en stor del av
          </note>
          <note>
            Säkerhetspolisens verksamhet. Livvaktsverksamheten är ju en väldigt
            tung del av säpos verksamhet och har växt i omfattning under den
            senaste tioårsperioden.
          </note>
          <note>
            Det har naturligtvis fört med sig att Säkerhetspolisen tvingats
            göra omprioriteringar och utnyttja rationaliseringsutrymmet för
            att få utrymme för nämnda typ av verksamhet, som också kräver
            en uppbackning beträffande analyser av hotbilder o.d.
          </note>
          <note>
            Utskottsmajoriteten ser inte i dag att det finns möjligheter
            att åstadkomma så stora besparingar inom
          </note>
          <note>
            Säkerhetspolisen. Vi antog ju en besparing budgetåret
          </note>
          <note>
            1995/96 på 40 miljoner kronor. Det ledde till ganska stora strukturförändringar
            inom Säkerhetspolisen.
          </note>
          <note type="speaker">
            Anf. 86 LARS STJERNKVIST (s):
          </note>
          <note>
            Herr talman! Jag skall något kommentera en motion som jag och
            Berndt Sköldestig har skrivit och där vi tar upp polisens möjligheter
            att ta betalt av arrangörer vid offentliga arrangemang. Vi tycker
            att motionen har fått en bra behandling i utskottet i den meningen
            att det ges en mycket grundlig redogörelse för det regelverk som
            i dag finns.
          </note>
          <note>
            Om vi förstått det hela rätt är grundregeln att polisen vid den
            här typen av offentliga arrangemang kan ställa krav på att arrangören
            skall stå för en del av kostnaden för de polisinsatser som krävs.
            Det finns dock ett undantag. När det gäller ideella föreningar
            kan polisen nämligen inte ta betalt. Jag tycker att det är en
            fullt rimlig ordning. Jag tycker också att det är full rimligt
            att idrottsföreningar betraktas som ideella föreningar.
          </note>
          <note>
            Så länge det handlar om Torstorps IF, Grytgöls IK
          </note>
          <note>
            eller Mjölby AI är det nog ingen i denna församling som upphäver
            sin stämma och säger att det inte är fråga om ideella föreningar.
            Däremot tycker jag inte att detta är lika självklart när vi diskuterar
            Leksands IF och Djurgårdens IF, dvs. framför allt elitklubbarna
            inom fotboll och hockey. Den verksamheten omsätter oerhört stora
            belopp. Om jag minns rätt har t.ex. Djurgårdens IF en omsättning
            på 50 miljoner kronor. Det är klart att en sådan förening befinner
            sig någonstans i gränslandet mellan en mera affärsmässig rörelse
            och - som det förhoppningsvis fortfarande finns rester av - en
            mera ideell verksamhet.
          </note>
          <note>
            Jag tycker att det finns åtminstone två viktiga skäl till varför
            vi här i kammaren har anledning att fundera på om man inte skall
            ändra reglerna så till vida att man även skall kunna ställa krav
            på elitföreningar att de skall stå för kostnaderna.
          </note>
          <note>
            Det ena skälet är det som jag delvis var inne på, nämligen att
            en del idrottsklubbar omsätter oerhört stora belopp. Jag är själv
            en varm idrottsanhängare och gillar att titta på sport. Det som
            lockar mig och väldigt många andra är just blandningen av lek
            och allvar. Det är tråkigt att lekinslaget håller på att försvinna
            alltmer. Idrotten utvecklas i mer och mer affärsmässig riktning.
            Detta är naturligtvis ett val som idrottsrörelsen som självständig
            rörelse själv skall göra. Men det viktiga är att vi lagstiftare
            tydligt markerar att idrottsrörelsen måste bestämma sig. Vill
            man vara en affärsmässig rörelse, då måste man ta konsekvenserna
            fullt ut. Är man en ideell förening skall man självfallet konsekvent
            betraktas som en sådan. Men jag har en känsla av att många elitklubbar
            lever i något slags föreställning om att man vill bli betraktad
            som affärsmässig i de sammanhang där det är gynnsamt. När det
            sedan gäller kostnader för poliser, då vill man framstå som en
            ideell förening och ha de privilegier som gäller för dem. Jag
            tror inte att det håller. Idrottsrörelsen måste bestämma sig,
            och vi måste vara konsekventa när vi bedömer hur dessa organisationer
            skall betraktas.
          </note>
          <note>
            Det andra skälet är av mera praktisk art. Inte bara vi som gillar
            idrott upprörs och skräms av idrottens avarter, huliganismen.
            Att folk slåss har inte så särskilt mycket med fotboll och ishockey
            att göra, men vi kan aldrig komma ifrån att den här typen av stora
            publikarrangemang drar till sig människor som tyvärr använder
            dessa tillställningar för annat än vad de är avsedda för. Vi har
            alla ett ansvar för detta, men det har också arrangören. Han har
            ett ansvar för att försöka att göra någonting åt det här. Om vi
            som lagstiftare gör klart att arrangören har ett stort ekonomiskt
            ansvar, särskilt när man omsätter stora pengar, för att bekämpa
            huliganismen, då skulle det ha en positiv effekt.
          </note>
          <note>
            Jag har sett mycket idrott. Under de senaste åren tycker jag
            mig ha sett en förbättring. Klubbarna tar i dag ett större ansvar
            med fler frivilliga vakter. Men det finns fortfarande en utbredd
            flathet inför idrottens avarter. När jag som Norrköpingsbo går
            för att titta på en fotbollsmatch mellan Norrköping och AIK ser
            jag
          </note>
          <note>
            AIK-supportrar med upptryckta tröjor där det står
          </note>
          <note>
            Invasion Norrköping och annat. Då har jag svårt att tycka att
            idrottens fan-klubbar gör allt de kan för att stävja idrottens
            avarter och för att tydligt ta avstånd från våldet och när leken
            fullständigt har deformerats till ett genant allvar.
          </note>
          <note>
            En markering av att klubbarna har ett ansvar för polisens insatser
            skulle göra att de tvingas att ta ett större ansvar och jobba
            mera förebyggande för att stoppa den här typen av företeelse.
          </note>
          <note>
            Motionen har fått en bra behandling i utskottet och man har gjort
            en bra redogörelse av hur reglerna fungerar. Men jag kommer inte
            att yrka bifall till den. Jag hoppas verligen att utskottet menar
            det som sägs i betänkandet, att man med stort allvar kommer att
            följa utvecklingen.
          </note>
          <note>
            Just i dag är det en stor idrottshändelse här i
          </note>
          <note>
            Stockholm. Jag inser att det kommer att bli en stor publikkonkurrens.
            Bostadsutskottets ärende kommer att konkurrera med fotbollsmatchen
            mellan AIK och
          </note>
          <note>
            Barcelona. Trots ett brinnande intresse för bostadspolitik vet
            jag vad jag skall välja. Även de som är inbitna fotbollssupportrar
            har nog svårt att betrakta
          </note>
          <note>
            AIK som en renodlat ideell förening.
          </note>
          <note>
            Det här är viktigt. Det är många som är intresserade. Huliganismen
            är en allvarlig fråga. Den här gången löpte utskottet inte hela
            linan ut. Jag nöjer mig, men jag lovar att återkomma om inte utskottet
            självt vidtar de åtgärder som jag tycker krävs.
          </note>
          <note type="speaker">
            Anf. 87 KIA ANDREASSON (mp):
          </note>
          <note>
            Herr talman! Jag vill bara tala om för Lars
          </note>
          <note>
            Stjernkvist att jag instämmer i mycket av det som han sade. Vi
            i Miljöpartiet skall sätta sig in i frågan på ett bättre sätt.
            Lars Stjernkvist är välkommen med en ny motion.
          </note>
          <note>
            Som sagt, polisens kaka är liten. Det gäller att ta till vara
            de resurser som finns och göra det bästa av dem, och det gör man
            enligt mitt betraktelsesätt inte med de stora polisbevakningarna
            vid idrottsarrangemang.
          </note>
          <note type="speaker">
            Anf. 88 LARS STJERNKVIST (s):
          </note>
          <note>
            Herr talman! Vad motionen egentligen handlar om är att man bör
            få till stånd en kraftsamling där alla samverkar för att bekämpa
            huliganismen. Jag välkomnar Miljöpartiets stöd i det arbetet.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas efter 9 §.)
          </note>
          <note>
            9 § Särskild utlänningskontroll
          </note>
          <note>
            Föredrogs
          </note>
          <note>
            Justitieutskottets betänkande 1996/97:JuU13
          </note>
          <note>
            Särskild utlänningskontroll (skr. 1996/97:68)
          </note>
          <note type="speaker">
            Anf. 89 ALICE ÅSTRÖM (v):
          </note>
          <note>
            Herr talman! När vi nu behandlar denna skrivelse från regeringen
            om särskild utlänningskontroll är detta någonting som återkommer
            varje år. Debatten kring den särskilda utlänningskontrollen brukar
            inte vara speciellt stor i denna kammare. Jag finner det både
            märkligt och tragiskt att en lagstiftning som den särskilda utlänningskontrollen
            går så långt utöver de rättsregleringar som vi för övrigt har
            i Sverige. Detta är en mycket allvarlig sak som alla borde vara
            intresserade av att diskutera för att hela tiden hålla debatten
            levande. Det gäller även de partier som anser att denna lagstiftning
            bör finnas kvar och inte bara de partier som är kritiska till
            den.
          </note>
          <note>
            Under det här året har vi i justitieutskottet gjort en extra
            kontroll av säpos användning av den särskilda utlänningskontrollen.
            Denna granskning har visat att säpo har följt det regelverk och
            den lagstiftning som vi har beslutat om. Säpos underlag har också
            varit riktigt sett från den lagstiftning som finns.
          </note>
          <note>
            Det som är problemet är ju att lagstiftningen ger säpo och regeringen
            vida möjligheter att rikta allvarliga åtgärder mot utlänningar.
            Det är detta som är så anmärkningsvärt med denna lagstiftning.
            Det viktigaste skälet till att vi har tagit ställning emot den
            är ju att lagstiftningen enbart gäller utländska medborgare.
          </note>
          <note>
            När lagstiftningen antogs sade man att de politiska våldsdåd
            som har begåtts här i Sverige genomgående haft sin grund i politiska
            motsättningar utanför vårt lands gränser. Men den beskrivningen
            stämmer inte när man ser på de våldsdåd av politisk karaktär som
            har begåtts och begås i Sverige. Det mesta av detta våld begås
            av svenskar. I dag är det högerextremister i Sverige - inte utlänningar
            som är berörda av politiska motsättningar utanför vårt lands gränser
            - som utövar det mesta av det politiska våldet.
          </note>
          <note>
            När det gäller högerextremister använder vi oss av vår vanliga
            lagstiftning, rättsprövningar, domstolsprövningar och regleringar
            av speciella åtgärder vad gäller tvångsmedel. Vi följer alltså
            helt den vanliga lagstiftningen i Sverige med det rättsskydd som
            följer av tvångsmedelslagstiftningen. Men när det gäller utlänningar
            finns inte denna rättssäkerhet över huvud taget.
          </note>
          <note>
            Vi har i Sverige under flera år haft en del debatterade fall.
            Det senaste fallet handlade om en algerier som skulle utvisas.
            Fransk polis hade förknippat honom med ett dåd utfört i Frankrike.
            Efter att fallet har släppts från fransk polis kvarstår den svenska
            bedömningen varvid man inte talar om skälen.
          </note>
          <note>
            Det som också är unikt med denna lagstiftning är att en hel del
            av de bedömningar som görs är hemligstämplade både för de anklagade
            och för deras rättsliga ombud. Detta är ett system som inte borde
            få existera i en rättsstat. Det är ett system där man kan peka
            ut människor på mycket svagare grunder än vad man kan göra enligt
            övrig brottslagstiftning. Utvisning är dessutom en mycket allvarlig
            sak. När man av olika skäl inte kan utvisa människor till deras
            hemland kan man använda tvångsmedel i tre år utan att ärendet
            har granskats av en domstol. Kontroll av post, hemlig telefonavlyssning,
            övervakning, anmälningsplikt hos polisen är oerhört ingripande
            åtgärder. Man har inte rätt att försvara sig och få del av det
            underlag på vilket man faktiskt blivit bedömd som terrorist och
            man har inte rätt att få ärendet prövat i domstol.
          </note>
          <note>
            Detta anser jag är en skamfläck i den svenska lagstiftningen.
            Det är en oerhört diskriminerande lagstiftning, som fler än bara
            kritikerna borde debattera. Vi borde alla gemensamt göra allt
            vad vi kan för att få en större rättssäkerhet och en trygghet
            för alla människor som lever i Sverige, även utlänningar.
          </note>
          <note>
            Jag vill härmed yrka bifall till reservation 2.
          </note>
          <note type="speaker">
            Anf. 90 YVONNE RUWAIDA (mp):
          </note>
          <note>
            Herr talman! Om man är misstänkt för brott mot rikets säkerhet
            och är svensk medborgare tillämpas brottsbalken eller lagen om
            tvångsmedel. Om man är utländsk medborgare kan lagen om särskild
            utlänningskontroll, den s.k. terroristlagen, tillämpas.
          </note>
          <note>
            En utländsk medborgare kan utvisas om det behövs av hänsyn till
            rikets säkerhet, eller om det med hänsyn till vad som är känt
            om hans tidigare verksamhet och övriga omständigheter kan befaras
            att han kommer att begå eller medverka till en brottslig gärning
            som innefattar våld, hot eller tvång för politiska syften. Det
            är alltså om man är misstänkt för ett politiskt brott och är utländsk
            medborgare som terroristlagen kan tillämpas.
          </note>
          <note>
            Lagen har två särdrag som gör den obehaglig och som gör att den
            inte passar in i en rättsstat. Dessa särdrag skulle aldrig godtas
            i vanliga rättsliga sammanhang.
          </note>
          <note>
            För det första är den diskriminerande i det att den enbart vänder
            sig mot utländska medborgare. För det andra sätter den vanliga
            rättsprinciper ur spel.
          </note>
          <note>
            En utlänning kan gripas av säpo och hållas fängslad på obestämd
            tid. Han eller hon behöver inte anhållas. Han eller hon har inte
            rätt att få sin sak prövad vid en häktningsförhandling.
          </note>
          <note>
            Ibland förekommer det i Stockholms tingsrätt att förhandling
            hålls enligt 3 och 6 §§ terroristlagen. Vid förhandlingarna uppträder
            säpo i två funktioner, som åklagare och som domare. Åklagaren
            säger att det finns bevis mot den misstänkte och hans advokat
            får då rätt att yttra sig. Dock får den misstänkte och hans eller
            hennes advokat inte ta del av säpos bevisning.
          </note>
          <note>
            Följaktligen är det helt omöjligt att försvara sig mot anklagelserna.
          </note>
          <note>
            Lagen måste betraktas som en raslag, där en utländsk medborgare
            är mindre värd än en svensk medborgare. Var finns här rättssäkerheten
            och likheten inför lagen när det gäller utländska medborgare?
          </note>
          <note>
            Justitieministern har i en interpellation sagt: "Det kan aldrig
            bli aktuellt med någon likställdhet mellan svenska och utländska
            medborgare vad gäller tilllämpningen av lagen. Lagens utgångspunkt
            är att utländska medborgare inte har någon självklar rätt att
            vistas i Sverige."
          </note>
          <note>
            Jag anser däremot att när människor söker asyl här i landet eller
            har uppehållstillstånd, så har de rätt att vistas i landet. De
            har också ett behov av rättstrygghet, vilket de inte får i och
            med terroristlagen.
          </note>
          <note>
            Ett uppmärksammat fall under senare tid är den terroristdömde
            Abdelkerim Deneche. Jag har skrivit om honom i min motion. Alice
            Åström nämnde fallet tidigare, så jag tänker inte gå in på det.
            Men det som är intressant är att Frankrike från början ville ha
            Abdelkerim Deneche utvisad, misstänkt för brott. Nu har den intressanta
            situationen uppstått att Frankrike har avfört Deneche från misstanke
            om brott och inte längre vill ha honom utlämnad. Svenska säpo
            påstår att han nu är misstänkt för annan verksamhet.
          </note>
          <note>
            Jag har personligen haft kontakt med ett antal personer som på
            olika sätt omfattas av terroristlagen eller som av säpo nekats
            svenskt medborgarskap. Dessa människor har huvudsakligen sitt
            ursprung i Mellanöstern. Samtliga har varit politiskt aktiva i
            frågor som inte är särskilt stora här i Sverige. De har delat
            ut flygblad eller varit med och anordnat demonstrationer. Jag
            kan ge ett exempel: en anordnad demonstration mot militär intervention
            av Irak under Kuwaitkriget. Detta gick på den tiden emot den svenska
            hållningen. I dessa sammanhang har dessa personer mött personer
            som tillhör organisationer som av säpo anses vara suspekta, t.ex.
            KPRML. De har senare vid förhör av säpo blivit utfrågade om kontakter
            med dessa personer. Under säpos förhör har det också kommit fram
            att säpo har bevakat dessa personer. Bl.a. vet säpo om att de
            har delat ut flygblad, t.ex. vid T-centralen här i
          </note>
          <note>
            Stockholm, eller att de har besökt människor ute i landet.
          </note>
          <note>
            Dessa personer har ett språkbruk - alla som jag har träffat -
            som inte är det vanliga svenska språkbruket. De har ett annat
            sätt att uttrycka sig, som är mer vanligt i deras hemländer och
            som de har direktöversatt till svenska. Ibland talar de engelska.
            För en vanlig svensk som lyssnar på en sådan person låter det
            som ett knepigt språk. Jag kan förstå att de blir misstänkta.
            Jag frågar mig om det kan vara så att de blir straffade därför
            att de inte driver accepterade ståndpunkter och inte behärskar
            det svenska språkbruket.
          </note>
          <note>
            Efter mina kontakter med dessa personer och deras advokater är
            jag tveksam till säpos agerande.
          </note>
          <note>
            Problemet är dock att det inte finns en tillräcklig insyn och
            kontroll av säpo för att kunna kontrollera de uppgifter som jag
            har fått från olika håll och som är väldigt samstämmiga. Om det
            fanns en bättre kontroll och insyn, skulle det möjliggöra kontroll
            av den här typen av uppgifter. I Tyskland är denna möjlighet större.
            T.ex. har man en parlamentarisk kontrollkommission, som har möjlighet
            att gå in och kontrollera den tyska säkerhetspolisen. Denna parlamentariska
            kontrollkommission har en stab av anställda som har kompetens
            och rätt att ställa frågor och bli delaktiga av material hos den
            tyska säkerhetspolisen.
          </note>
          <note>
            I Tyskland publiceras också rapporter som offentligt redovisar
            vilka grupper man bevakar eller som man anser att man måste bevaka.
            Det gör det möjligt att debattera detta offentligt, vilket är
            omöjligt i Sverige.
          </note>
          <note>
            Den svenska terroristlagen överensstämmer inte med de enskilda
            bestämmelserna i Europakonventionen om skydd för de mänskliga
            rättigheterna m.m.
          </note>
          <note>
            eller med FN-konventionen i samma ämne. Bl.a. är lagen oförenlig
            med nämnda konventioner därför att den utlänning som berörs av
            ett regeringsbeslut inte tillförsäkras något effektivt rättsmedel,
            om han eller hon påstår att hans eller hennes fri- och rättigheter
            har blivit kränkta.
          </note>
          <note>
            Enligt betänkandet anser majoriteten att man inte bryter mot
            dessa konventioner. Jag anser att denna uppfattning är felaktig.
          </note>
          <note>
            År 1993 hade 27 ärenden från Sverige anmälts till
          </note>
          <note>
            Europadomstolen. I 18 av dessa fall har man konstaterat konventionsbrott.
            Det gällde litet olika fall, bl.a.
          </note>
          <note>
            domstolsprövning av förvaltningsbeslut, påstådda kränkningar
            av äganderätten, omhändertagande av barn, vissa rättsäkerhetsgarantier
            vid domstolsprövningen och även utlänningsärenden.
          </note>
          <note>
            I Italien vann en terroristmisstänkt i tre fall mot italienska
            staten som togs upp i Europadomstolen.
          </note>
          <note>
            Bl.a. gällde det att han inte fått någon överprövning av sitt
            beslut och att man hade läst hans post. Det godkände inte Europadomstolen.
            Detta bröt enligt domstolen mot konventionen.
          </note>
          <note>
            Jag anser att denna lag bryter mot konventionerna.
          </note>
          <note>
            DO, den förre diskrimineringsombudsmannen, anförde bl.a. i ett
            remissyttrande till betänkandet från kommittén som behandlade
            terroristlagstiftningen: I
          </note>
          <note>
            många av fallen har utredningen varit av beskaffenhet att den
            mycket väl hade kunnat läggas till grund för åtal och fällande
            domar på fullbordade grova brott eller förberedelse eller stämpling
            därtill. I några av fallen kvarstår tvivlet huruvida terroristpresumtionen
            verkligen hade den bärighet att utvisningsbeslutet i efterhand
            framstår som riktigt eller ofrånkomligt.
          </note>
          <note>
            Man frågar sig med andra ord hur många av de verkställda besluten
            som skulle ha kunnat återkallas om de som besluten rörde blivit
            kvar i landet. Sammanfattningsvis anser DO att terroristlagstiftningen
            från början framstod som onödig och mer skadlig än nyttig samt
            att under de år den med företagna ändringar ägt bestånd intet
            inträffat som föranlett DO att göra en annan bedömning.
          </note>
          <note>
            Mot bakgrund av det som anförts yrkar jag att lagen om särskild
            utlänningskontroll upphävs. Bestämmelser om terroristbekämpning
            m.m. måste kunna sättas in i ordinär lagstiftning där vanliga
            rättsprinciper gäller. En misstänkt terrorist måste ha samma möjligheter
            till rättslig prövning m.m. som andra misstänkta. Om denna hemställan
            avslås yrkar jag att regeringen kommer med förslag till ändring
            i gällande terroristlag där dels den rättsliga prövningen görs
            om så att samma rättsprinciper gäller som i en ordinär rättegång,
            dels att ett beslut om utvisning skall kunna överklagas. Jag yrkar
            bifall till reservation 1.
          </note>
          <note type="speaker">
            Anf. 91 LARS-ERIK LÖVDÉN (s):
          </note>
          <note>
            Herr talman! Yvonne Ruwaida förstår kanske att jag av naturliga
            skäl inte kan gå in i en diskussion om de enskilda fall som Yvonne
            Ruwaida nämnde i talarstolen. Det är bl.a. av sekretesskäl inte
            möjligt att föra en sådan debatt.
          </note>
          <note>
            Yvonne Ruwaida gör jämförelsen med Tyskland och publiceringen
            av vilka organisationer man bevakar. Det finns en avgörande skillnad
            mellan det tyska systemet på detta område och det svenska, och
            det är att man i Tyskland har organisationsförbud. Man kan förbjuda
            organisationer att verka i Tyskland. Det är en väldigt avgörande
            skillnad mellan våra olika system. Vi har inte valt den vägen
            i Sverige. Det kanske man skall ha i minnet när man diskuterar
            den här frågan.
          </note>
          <note>
            Så till frågan om lagstiftningens förenlighet med
          </note>
          <note>
            Europakonventionen och FN-konventionen. Utskottsmajoriteten anser
            - och det står i överensstämmelse med både Terroristlagsutredningens
            och regeringens bedömning - att vår lagstiftning är förenlig med
            konventionerna. Här skiljer sig vårt synsätt.
          </note>
          <note>
            Detta är utskottsmajoritetens uppfattning, och det var också
            Terroristlagsutredningens uppfattning efter ganska noggranna överväganden
            på den här punkten.
          </note>
          <note>
            Terroristlagstiftningen - som den ursprungligen hette och populärt
            kallas - tillkom i syfte att förhindra presumtiva terrorister
            att komma in i eller stanna kvar i Sverige. Samtidigt syftar bestämmelserna
            till att skapa möjligheter till särskild kontroll i de fall en
            utländsk medborgare av humanitära skäl ändå måste beredas en fristad
            i det här landet, exempelvis därför att han i annat fall riskerar
            att avrättas eller råka ut för tortyr i det land han skulle avvisas
            till.
          </note>
          <note>
            Lagstiftningen tar alltså sikte på att skapa ett instrument som
            gör det möjligt att utvisa en utländsk medborgare om det behövs
            med hänsyn till rikets säkerhet eller om det med hänsyn till vad
            som är känt om hans tidigare verksamhet och övriga omständigheter
            kan befaras att han kommer att begå eller att medverka till en
            brottslig gärning som innefattar våld, hot eller tvång för politiska
            syften. Undantag görs dock för gärningar utomlands som har övervägande
            karaktär av politiska brott.
          </note>
          <note>
            Problemet med att följa det förslag som Miljöpartiet förespråkar,
            att inarbeta reglerna i utlänningslagstiftningen och tillämpa
            ett normalt rättsligt förfarande, är på denna punkt att man överlåter
            till en domstol
          </note>
          <note>
            - eftersom vi inte har organisationsförbud - att pröva om just
            den organisationen kan betraktas som en terroristorganisation.
            Utskottsmajoriteten menar att det i huvudsak är utrikespolitiska
            överväganden som måste göras. En viss organisation kan man bedöma
            som en befrielserörelse och inte som en terroristorganisation.
            De avvägningarna görs på utrikespolitiska grunder. Det är knappast
            lämpligt att en domstol, med den sammansättning som gäller i en
            domstol, skulle kunna göra de känsliga och noggranna bedömningarna.
            Situationen är något lättare i Tyskland, eftersom man har organisationsförbud
            som reglerar detta.
          </note>
          <note>
            Detta är den invändning man kan rikta mot att tilllämpa ett mer
            vanligt processuellt förfarande i den här lagstiftningen. Nu har
            dock regeringen tillkallat en utredning för att se över instans-
            och processordningen vid tillämpningen av utlännings- och medborgarskapslagstiftningen.
            I kommitténs uppdrag ingår att utreda också frågan om lagen om
            särskild utlänningskontroll och om den gällande ordningen i Sverige,
            med regeringen som första och sista instans, kan behållas. Jag
            menar att man lämpligen bör avvakta den utredningen innan man
            tar ställning till hur instansordningen skall se ut vid tillämpningen
            av lagstiftningen.
          </note>
          <note>
            Miljöpartiets reservation och Vänsterns reservation skiljer sig
            här åt. Det är jag något förvånad över, med hänsyn till Yvonne
            Ruwaidas inlägg. Yvonne
          </note>
          <note>
            Ruwaidas inlägg uppfattade jag snarare som att hon har stark
            sympati för Vänsterns reservation. Vänstern yrkar rakt av avslag
            och vill att man skall avskaffa lagstiftningen. Men det Miljöpartiet
            gör i sin reservation är att i stället ta sikte på att föra in
            lagstiftningen i utlänningslagstiftningen och tillämpa ett annat
            processuellt förfarande, så att det stämmer överens med utlänningslagstiftningens
            regelverk i övrigt i processdelen.
          </note>
          <note>
            Om jag har förstått Miljöpartiets reservation rätt vill ni inte
            avskaffa de materiella reglerna i den nuvarande lagen, utan det
            är processreglerna ni tar sikte på. Att jag blev litet förvånad
            när jag hörde Yvonne
          </note>
          <note>
            Ruwaidas inlägg beror på att hon uttalade sig mycket kategoriskt
            mot lagstiftningens materiella innehåll. Så är inte reservationen
            utformad. Om det är en lapsus vet jag inte. Jag har uppfattat
            att det finns en avgörande skillnad mellan Vänstern och Miljöpartiet.
          </note>
          <note>
            Det finns en utskottsmajoritet bestående av Miljöpartiet och
            alla de andra partierna utom Vänsterpartiet för ett bibehållande
            av de materiella reglerna i den här lagstiftningen. Det är viktigt
            att det kommer fram i debatten. Så är det faktiskt.
          </note>
          <note>
            Herr talman! Jag vill med detta, och med hänsyn till Lars Stjernkvist
            oro för kvällens utveckling, yrka bifall till utskottets hemställan
            i betänkandet och avslag på reservationerna.
          </note>
          <note type="speaker">
            Anf. 92 YVONNE RUWAIDA (mp):
          </note>
          <note>
            Herr talman! Miljöpartiet är emot delar av det materiella innehållet
            i lagstiftningen. Det framkommer också i motionen. Sedan kanske
            reservationen inte riktigt följde motionens innehåll - detta sagt
            till
          </note>
          <note>
            Lars-Erik Lövdéns information.
          </note>
          <note>
            Men det jag vill ta upp här är något annat. Lars-
          </note>
          <note>
            Erik Lövdén pratar om det organisationsförbud man har i Tyskland
            men inte i Sverige. Då förstår inte jag,
          </note>
          <note>
            Lars-Erik Lövdén: Skall vi ha organisationsförbud för vissa utländska
            organisationer? Terroristlagstiftningen tillämpar man ju bara
            på utländska medborgare, inte på svenska. Jag blir litet förvirrad
            när jag hör Lars-
          </note>
          <note>
            Erik Lövdén i det hänseendet.
          </note>
          <note>
            Vad gäller den tyska säkerhetspolisen har jag personligen haft
            kontakt med medlemmar i den parlamentariska kontrollkommissionen
            och även i staben av anställda. Där har man en bättre kontroll-
            och insynsmöjlighet än vad man har i Sverige.
          </note>
          <note>
            Det här påverkar naturligtvis terroristlagstiftningen. När man
            inte har kontroll och insyn blir den ju ännu farligare i sin form.
            Det har också den förre diskrimineringsombudsmannen nämnt i sitt
            remissyttrande när det gäller diskrimineringslagstiftningen.
          </note>
          <note>
            När det gäller huruvida terroristlagstiftningen skulle överensstämma
            med konventionerna om de mänskliga rättigheterna i både Europakonventionen
            och FN-konventionen är det en bedömning som regeringen gör. Men
            då vill jag säga så här: Varför har man inte implementerat de
            här konventionerna i svensk lagstiftning? Jo, man har inte gjort
            det därför att man säger att svensk lagstiftning är förenlig med
            konventionerna och därför behövs inte det. Men om man tittar på
            de ärenden som har överklagats till Europadomstolen finner man
            att i många av dessa har
          </note>
          <note>
            Sverige fått fel. Då har ändå regeringens och lagstiftarens uppfattning
            varit att den svenska lagstiftningen överensstämmer med konventionerna
            om de mänskliga rättigheterna. Men så har inte alltid varit fallet.
          </note>
          <note type="speaker">
            Anf. 93 LARS-ERIK LÖVDÉN (s):
          </note>
          <note>
            Herr talman! Jag vill bara ta upp ett par punkter, och först
            gäller det den parlamentariska kontrollen, eller den samhälleliga
            kontrollen, över Säkerhetspolisen. Här är det ju som framgått
            regeringen som fattar beslut. Regeringen har i det avseendet naturligtvis
            också full insyn i Säkerhetspolisens material, som ligger till
            grund för de beslut som regeringen skall fatta och för Säkerhetspolisens
            framställan.
          </note>
          <note>
            Till det kommer att just i det här fallet har justitieutskottet
            under de senaste åren gjort en granskning av Säkerhetspolisens
            tillämpning av lagstiftningen och funnit att den väl följer reglerna
            i lagstiftningen.
          </note>
          <note>
            Nu skall kanske i sammanhanget också nämnas, eftersom det från
            stund till annan förs en allmän diskussion om den parlamentariska
            kontrollen över Säkerhetspolisen inte bara i det här avseendet
            utan också i andra, att det nu pågår ett arbete i Regeringskansliet
            när det gäller möjligheterna att utvidga Registernämndens tillsyn
            av och insyn i Säkerhetspolisens verksamhet mer generellt och
            inte bara när det gäller register, som fallet är i dag. Som grund
            för det arbetet ligger SÄPO-utredningens betänkande.
          </note>
          <note type="speaker">
            Anf. 94 YVONNE RUWAIDA (mp):
          </note>
          <note>
            Herr talman! När det gäller kontroll av och insyn i
          </note>
          <note>
            Säkerhetspolisen efterfrågar jag en parlamentarisk kontroll,
            precis som det system man har i den tyska riksdagen, der Bundestag.
            Där har varje parti insyn i
          </note>
          <note>
            Säkerhetspolisens verksamhet - varje parti som kommit in i Bundestag,
            dvs. blivit valt av folket. Det är en skillnad mot det system
            vi har i dag, där bara regeringen har en insyns- och kontrollmöjlighet.
            Det är också en insyn och kontroll som vi i riksdagen egentligen
            inte på något sätt kan kontrollera.
          </note>
          <note>
            Om man utökar Registernämndens befogenheter så att den får en
            ökad insyn i Säpo återkommer det problem som vi diskuterade i
            debatten tidigare, nämligen att där är ju inte de mindre partierna
            i riksdagen representerade utan bara Socialdemokraterna och
          </note>
          <note>
            Moderaterna, vad jag har förstått. Det är också ett problem.
            Men då kanske man kan tänka sig att utvidga Registernämnden till
            att omfatta alla partier i riksdagen, vilket faktiskt vore det
            lämpligaste.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            TU7 Trafikpolitikens inriktning
          </note>
          <note>
            Mom. 1 (avslag på propositionen)
          </note>
          <note>
            1. utskottet
          </note>
          <note>
            2. res. 1 (v)
          </note>
          <note>
            Votering:
          </note>
          <note>
            243 för utskottet
          </note>
          <note>
            15 för res. 1
          </note>
          <note>
            14 avstod
          </note>
          <note>
            77 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 64 m, 22 c, 14 fp, 12 kd
          </note>
          <note>
            För res. 1: 15 v
          </note>
          <note>
            Avstod: 1 fp, 13 mp
          </note>
          <note>
            Frånvarande: 30 s, 16 m, 5 c, 11 fp, 7 v, 5 mp, 3 kd
          </note>
          <note>
            Mom. 2 (inriktningen av trafikpolitiken)
          </note>
          <note>
            1. utskottet
          </note>
          <note>
            2. res. 2 (m)
          </note>
          <note>
            3. res. 3 (c)
          </note>
          <note>
            4. res. 4 (fp)
          </note>
          <note>
            5. res. 5 (v)
          </note>
          <note>
            6. res. 6 (mp)
          </note>
          <note>
            Förberedande votering 1:
          </note>
          <note>
            17 för res. 5
          </note>
          <note>
            13 för res. 6
          </note>
          <note>
            243 avstod
          </note>
          <note>
            76 frånvarande
          </note>
          <note>
            Kammaren biträdde res. 5.
          </note>
          <note>
            Förberedande votering 2:
          </note>
          <note>
            18 för res. 4
          </note>
          <note>
            15 för res. 5
          </note>
          <note>
            240 avstod
          </note>
          <note>
            76 frånvarande
          </note>
          <note>
            Kammaren biträdde res. 4.
          </note>
          <note>
            Förberedande votering 3:
          </note>
          <note>
            23 för res. 3
          </note>
          <note>
            15 för res. 4
          </note>
          <note>
            235 avstod
          </note>
          <note>
            76 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 4:
          </note>
          <note>
            64 för res. 2
          </note>
          <note>
            23 för res. 3
          </note>
          <note>
            186 avstod
          </note>
          <note>
            76 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            130 för utskottet
          </note>
          <note>
            65 för res. 2
          </note>
          <note>
            78 avstod
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 130 s
          </note>
          <note>
            För res. 2: 64 m, 1 c
          </note>
          <note>
            Avstod: 1 s, 22 c, 15 fp, 15 v, 13 mp, 12 kd
          </note>
          <note>
            Frånvarande: 30 s, 16 m, 4 c, 11 fp, 7 v, 5 mp, 3 kd
          </note>
          <note>
            Majvi Andersson (s) anmälde att hon avsett att rösta ja men markerats
            ha avstått från att rösta.
          </note>
          <note>
            Mom. 9 (planeringsramar)
          </note>
          <note>
            1. utskottet
          </note>
          <note>
            2. res. 12 (v)
          </note>
          <note>
            3. res. 13 (mp)
          </note>
          <note>
            Förberedande votering:
          </note>
          <note>
            15 för res. 12
          </note>
          <note>
            13 för res. 13
          </note>
          <note>
            243 avstod
          </note>
          <note>
            78 frånvarande
          </note>
          <note>
            Kammaren biträdde res. 12.
          </note>
          <note>
            Huvudvotering:
          </note>
          <note>
            159 för utskottet
          </note>
          <note>
            15 för res. 12
          </note>
          <note>
            99 avstod
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 23 c, 5 fp
          </note>
          <note>
            För res. 12: 15 v
          </note>
          <note>
            Avstod: 64 m, 10 fp, 13 mp, 12 kd
          </note>
          <note>
            Frånvarande: 30 s, 16 m, 4 c, 11 fp, 7 v, 5 mp, 3 kd
          </note>
          <note>
            Mom. 11 (Citytunneln i Malmö)
          </note>
          <note>
            1. utskottet
          </note>
          <note>
            2. res. 14 (c)
          </note>
          <note>
            Votering:
          </note>
          <note>
            202 för utskottet
          </note>
          <note>
            23 för res. 14
          </note>
          <note>
            48 avstod
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 63 m, 7 fp, 1 v
          </note>
          <note>
            För res. 14: 23 c
          </note>
          <note>
            Avstod: 1 m, 8 fp, 14 v, 13 mp, 12 kd
          </note>
          <note>
            Frånvarande: 30 s, 16 m, 4 c, 11 fp, 7 v, 5 mp, 3 kd
          </note>
          <note>
            Hans Hjortzberg-Nordlund (m) och Margitta Edgren
          </note>
          <note>
            (fp) anmälde att de avsett att rösta ja men markerats ha avstått
            från att rösta.
          </note>
          <note>
            Mom. 16 (E 6 norr om Uddevalla)
          </note>
          <note>
            1. utskottet
          </note>
          <note>
            2. res. 20 (m, fp)
          </note>
          <note>
            Votering:
          </note>
          <note>
            182 för utskottet
          </note>
          <note>
            90 för res. 20
          </note>
          <note>
            1 avstod
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 23 c, 15 v, 13 mp
          </note>
          <note>
            För res. 20: 64 m, 14 fp, 12 kd
          </note>
          <note>
            Avstod: 1 fp
          </note>
          <note>
            Frånvarande: 30 s, 16 m, 4 c, 11 fp, 7 v, 5 mp, 3 kd
          </note>
          <note>
            Mom. 17 (Götalandsbanan och Europabanan)
          </note>
          <note>
            Yrkanden:
          </note>
          <note>
            1. utskottets hemställan
          </note>
          <note>
            2. utskottets hemställan med den ändring som föranleddes av bifall
            till mot. T23 och T522 (s) samt mot.
          </note>
          <note>
            T17 (m) och mot.T39 yrk. 2 (c)
          </note>
          <note>
            Votering:
          </note>
          <note>
            241 för utskottet
          </note>
          <note>
            18 för mot.
          </note>
          <note>
            13 avstod
          </note>
          <note>
            77 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 122 s, 59 m, 18 c, 14 fp, 14 v, 3 mp, 11
          </note>
          <note>
            kd
          </note>
          <note>
            För mot.: 9 s, 3 m, 4 c, 1 fp, 1 kd
          </note>
          <note>
            Avstod: 2 m, 1 v, 10 mp
          </note>
          <note>
            Frånvarande: 30 s, 16 m, 5 c, 11 fp, 7 v, 5 mp, 3 kd
          </note>
          <note>
            Mom. 19 (miljökonsekvensbeskrivningar)
          </note>
          <note>
            1. utskottet
          </note>
          <note>
            2. res. 21 (mp)
          </note>
          <note>
            Votering:
          </note>
          <note>
            260 för utskottet
          </note>
          <note>
            13 för res. 21
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 64 m, 23 c, 15 fp, 15 v, 12 kd
          </note>
          <note>
            För res. 21: 13 mp
          </note>
          <note>
            Frånvarande: 30 s, 16 m, 4 c, 11 fp, 7 v, 5 mp, 3 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            JuU10 Polisfrågor
          </note>
          <note>
            Mom. 3 (Säkerhetspolisens verksamhet)
          </note>
          <note>
            1. utskottet
          </note>
          <note>
            2. res. 3 (mp)
          </note>
          <note>
            Votering:
          </note>
          <note>
            257 för utskottet
          </note>
          <note>
            15 för res. 3
          </note>
          <note>
            77 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 64 m, 22 c, 15 fp, 13 v, 12 kd
          </note>
          <note>
            För res. 3: 2 v, 13 mp
          </note>
          <note>
            Frånvarande: 30 s, 16 m, 5 c, 11 fp, 7 v, 5 mp, 3 kd
          </note>
          <note>
            Mom. 5 (Registernämnden)
          </note>
          <note>
            1. utskottet
          </note>
          <note>
            2. res. 4 (mp)
          </note>
          <note>
            Votering:
          </note>
          <note>
            259 för utskottet
          </note>
          <note>
            14 för res. 4
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 64 m, 23 c, 15 fp, 14 v, 12 kd
          </note>
          <note>
            För res. 4: 1 v, 13 mp
          </note>
          <note>
            Frånvarande: 30 s, 16 m, 4 c, 11 fp, 7 v, 5 mp, 3 kd
          </note>
          <note>
            Mom. 6 (registrering och kontroll)
          </note>
          <note>
            1. utskottet
          </note>
          <note>
            2. res. 5 (mp)
          </note>
          <note>
            Votering:
          </note>
          <note>
            260 för utskottet
          </note>
          <note>
            13 för res. 5
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 64 m, 23 c, 15 fp, 15 v, 12 kd
          </note>
          <note>
            För res. 5: 13 mp
          </note>
          <note>
            Frånvarande: 30 s, 16 m, 4 c, 11 fp, 7 v, 5 mp, 3 kd
          </note>
          <note>
            Mom. 8 (samarbete mellan tull och polis)
          </note>
          <note>
            1. utskottet
          </note>
          <note>
            2. res. 7 (m)
          </note>
          <note>
            3. res. 8 (c)
          </note>
          <note>
            Förberedande votering:
          </note>
          <note>
            65 för res. 7
          </note>
          <note>
            24 för res. 8
          </note>
          <note>
            184 avstod
          </note>
          <note>
            76 frånvarande
          </note>
          <note>
            Kammaren biträdde res. 7.
          </note>
          <note>
            Huvudvotering:
          </note>
          <note>
            159 för utskottet
          </note>
          <note>
            65 för res. 7
          </note>
          <note>
            49 avstod
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 1 fp, 15 v, 12 kd
          </note>
          <note>
            För res. 7: 64 m, 1 c
          </note>
          <note>
            Avstod: 22 c, 14 fp, 13 mp
          </note>
          <note>
            Frånvarande: 30 s, 16 m, 4 c, 11 fp, 7 v, 5 mp, 3 kd
          </note>
          <note>
            Mom. 9 (interna utredningar inom polisväsendet)
          </note>
          <note>
            1. utskottet
          </note>
          <note>
            2. res. 11 (mp)
          </note>
          <note>
            Votering:
          </note>
          <note>
            259 för utskottet
          </note>
          <note>
            14 för res. 11
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 64 m, 23 c, 14 fp, 15 v, 12 kd
          </note>
          <note>
            För res. 11: 1 fp, 13 mp
          </note>
          <note>
            Frånvarande: 30 s, 16 m, 4 c, 11 fp, 7 v, 5 mp, 3 kd
          </note>
          <note>
            Mom. 12 (bevakningskostnader m.m. vid idrottsevenemang)
          </note>
          <note>
            1. utskottet
          </note>
          <note>
            2. res. 13 (fp)
          </note>
          <note>
            Votering:
          </note>
          <note>
            256 för utskottet
          </note>
          <note>
            16 för res. 13
          </note>
          <note>
            1 avstod
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 63 m, 23 c, 15 v, 12 mp, 12 kd
          </note>
          <note>
            För res. 13: 1 m, 15 fp
          </note>
          <note>
            Avstod: 1 mp
          </note>
          <note>
            Frånvarande: 30 s, 16 m, 4 c, 11 fp, 7 v, 5 mp, 3 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            JuU13 Särskild utlänningskontroll
          </note>
          <note>
            Mom. 1
          </note>
          <note>
            Kammaren biföll utskottets hemställan.
          </note>
          <note>
            Mom. 2 (särskild utlänningskontroll)
          </note>
          <note>
            1. utskottet
          </note>
          <note>
            2. res. 2 (v)
          </note>
          <note>
            3. res. 1 (mp)
          </note>
          <note>
            Förberedande votering:
          </note>
          <note>
            16 för res. 2
          </note>
          <note>
            13 för res. 1
          </note>
          <note>
            243 avstod
          </note>
          <note>
            77 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            245 för utskottet
          </note>
          <note>
            16 för res. 2
          </note>
          <note>
            12 avstod
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 64 m, 23 c, 15 fp, 12 kd
          </note>
          <note>
            För res. 2: 15 v, 1 mp
          </note>
          <note>
            Avstod: 12 mp
          </note>
          <note>
            Frånvarande: 30 s, 16 m, 4 c, 11 fp, 7 v, 5 mp, 3 kd
          </note>
          <note>
            Beslut om samlad votering
          </note>
          <note>
            På förslag av förste vice talmannen medgav kammaren att utbildningsutskottets
            betänkande UbU8 och näringsutskottets betänkande NU9 fick avgöras
            i ett sammanhang efter avslutad debatt.
          </note>
          <note>
            10 § Vissa läroplansfrågor m.m.
          </note>
          <note>
            Föredrogs
          </note>
          <note>
            Utbildningsutskottets betänkande 1996/97:UbU8
          </note>
          <note>
            Vissa läroplansfrågor m.m.
          </note>
          <note type="speaker">
            Anf. 95 MARGARETA E NORDENVALL (m):
          </note>
          <note>
            Herr talman! I utbildningsutskottets betänkande
          </note>
          <note>
            Vissa läroplansfrågor berörs ett sextiotal motionsyrkanden från
            allmänna motionsperioden. Vi har i tre reservationer följt upp
            vår moderata skolpolitik och jag kommer här att ta upp de viktigaste
            frågorna.
          </note>
          <note>
            Rapporten om andelen underkända elever i årskurs
          </note>
          <note>
            8 är skrämmande. Är det så att vi med dagens utvärderingssystem
            inte hittar kunskapsluckor i tid? Att först i årskurs 8 börja
            reparera bristande kunskaper är alltför sent. Vi moderater har,
            för att i tid hitta svaga elever som behöver extra stöd, föreslagit
            att betyg skall införas i ett tidigare skede. Av detta skäl förespråkar
            vi också att de nationella proven i viktiga kärnämnen blir obligatoriska
            både i årskurs 5 och årskurs 9.
          </note>
          <note>
            Även i gymnasieskolan finns det problem. Ambitionen att innehållet
            i kurserna i viktiga kärnämnen skall vara identiska oavsett program
            är orealistisk.
          </note>
          <note>
            Den elev som är praktiskt begåvad och som går på fordons- eller
            industriprogrammet har sannolikt varken intresse eller läggning
            att läsa samma matematikkurs som den teoretiske naturvetaren.
            Att påtvinga teoretiska studier, som varken behövs utifrån yrket
            eller efterfrågas av eleven, skapar bara problem.
          </note>
          <note>
            Ingen vill misslyckas. Därför är skolans viktigaste uppgift att
            stödja varje elev att utveckla sina talanger utifrån egna förutsättningar.
            Det är därför nödvändigt att gymnasieskolan på ett bättre sätt
            differentierar de olika kursprogrammen med hänsyn tagen till vilka
            kunskaper som är nödvändiga i respektive program.
          </note>
          <note>
            När det gäller ämnet svenska anser vi att alla elever som börjar
            i årskurs 1 i gymnasieskolan måste ha grundläggande kunskaper.
            Vi anser därför att det är oacceptabelt att ha två betyg i ämnet
            svenska i årskurs
          </note>
          <note>
            9, där betyg i svenska som andraspråk bedöms likvärdigt med ordinarie
            betyg. Detta är en björntjänst för alla de invandrarelever som
            skall studera och arbeta i Sverige.
          </note>
          <note>
            Språket är nyckeln. Ju förr skolan tar itu med kunskapsluckor
            i vårt viktigaste ämne desto bättre kommer det att gå för dessa
            elever.
          </note>
          <note>
            Möjligheten att komplettera gymnasiebetyg under skoltiden bör
            återinföras. Det är orimligt att eleverna skall vänta till efter
            avslutad skolgång. Dessutom har det visat sig att kompletterade
            betyg inte alltid får tillgodoräknas. Det är tråkigt. Ambition
            och vilja att lära borde alltid premieras.
          </note>
          <note>
            Jag går så över till ett omdiskuterat ämne - idrott och hälsa.
          </note>
          <note>
            Fysisk aktivitet är viktig för en god hälsa. Viljan och glädjen
            att motionera regelbundet grundläggs tidigt i livet. Barn och
            ungdomar som ser motion som en naturlig del i sin livsföring har
            ofta lättare att klara skolan. Det finns ett klart samband mellan
            fysisk aktivitet och intellektuell utveckling. Regelbunden motion
            förebygger också fysisk ohälsa. För att förebygga en av våra stora
            folksjukdomar, osteoporos -
          </note>
          <note>
            urkalkning av skelettet, är fysisk aktivitet nödvändig.
          </note>
          <note>
            Det är därför oroväckande att notera att svenska tonåringar har
            blivit tyngre och motionerar allt mindre. Mycket av dagens idrottande
            sker i organiserad form och det spontana idrottandet har minskat.
            Många ungdomar tillbringar lång tid stillasittande framför
          </note>
          <note>
            TV:n eller datorn. Kanske är skolans gymnastiktimmar deras enda
            motion i veckan.
          </note>
          <note>
            Sedan den nya läroplanen har börjat gälla har den obligatoriska
            timplanen för idrott minskat, och meningen är att eleverna själva,
            genom sitt fria val, kan få mer idrott i veckan. Hur har detta
            fungerat?
          </note>
          <note>
            Mycket talar för att de elever som redan är idrottsintresserade
            väljer mer idrott, medan de elever som är i störst behov av regelbunden
            motion väljer bort gymnastiktimmarna.
          </note>
          <note>
            Vi moderater anser därför att Skolverket bör få i uppdrag att
            skyndsamt utvärdera hur ämnet idrott och hälsa enligt den nya
            läroplanen har utvecklats, för att eventuella åtgärder skall kunna
            vidtas inför höstterminen 1998. Det är dock inte bara antalet
            timmar, kvantiteten, som skall vara vägledande, utan väl så viktigt
            är att se till innehållet. Hur lyckas skolan med att vara en positiv
            förebild, att fånga intresset hos de elever som inte har insett
            betydelsen av regelbunden motion?
          </note>
          <note>
            Slutligen anser vi att lärarna som nyckelgrupp, för att stimulera
            barnens intresse och vilja att lära, behöver kontinuerlig fortbildning.
            Med lärarcertifikat och fler lektorer ökar kvaliteten, och det
            pedagogiska arbetet utvecklas.
          </note>
          <note>
            Herr talman! Vi moderater har i detta betänkande tre reservationer
            som vi stöder, men för tids vinnande yrkar jag bifall endast till
            reservation nr 2 under mom.
          </note>
          <note>
            4.
          </note>
          <note type="speaker">
            Anf. 96 ANDREAS CARLGREN (c):
          </note>
          <note>
            Herr talman! Vi skall diskutera läroplansfrågor.
          </note>
          <note>
            Alltför ofta behandlar skolan eleven som om det bara var huvudet
            som gick i skolan, men hela eleven skall gå i skolan. Det gäller
            att skolan tar vara på möjligheterna att lära elever också teoretiska
            kunskaper genom den praktiska undervisningen. Ett exempel på det
            är slöjden. Sverige har dessutom stolta traditioner inom slöjdundervisningen.
          </note>
          <note>
            Vi har under senare år sett att det har lett till folkhälsoproblem
            när vi har krympt tiden för idrott och hälsa i skolan. Därför
            har Centerpartiet engagerat sig för att tiden för både idrott
            och hälsa och slöjd skall utökas i skolan. Vi var den enda partigruppen
            som under den allmänna motionstiden väckte en kommittémotion i
            den frågan. Vi har nu sett att det finns flera partier som har
            engagerat sig mycket i den här frågan.
          </note>
          <note>
            Eftersom Centerpartiet är ett parti som framför allt vill se
            resultat tycker vi att det är bra att det numera är så många som
            sluter upp bakom den här idén. Framför allt är det positivt att
            skolminister Ylva Johansson har uttalat sig för att göra förändringar
            i timplanerna, som ger mer tid för idrott och hälsa och slöjd.
            Vi vill medverka till att det blir så fr.o.m. höstterminen 1998.
          </note>
          <note>
            Jag vill också nämna den fastställda tiden för praktik i grundskolans
            läroplan. Vi vill utöka den tiden. Vi tror att det är viktigt
            att eleverna på ett tidigt stadium får en kontakt med och en orientering
            om arbetslivets villkor.
          </note>
          <note>
            Betygsfrågan är viktig för många elever. Självfallet skall utvecklingssamtalen
            vara den viktigaste kontaktformen mellan skolan och hemmet, men
            det är också viktigt att man tidigt får skriftlig information.
          </note>
          <note>
            Det är därför vi vill att sådan skall finnas fr.o.m. årskurs
            5.
          </note>
          <note>
            När så många elever, trots allt, inte klarar av betygskraven
            i åttan ser man hur viktigt det är att de tidigt får information.
            Därför skulle vi vilja ha betyg redan fr.o.m. höstterminen i årskurs
            7, och vi vill ha fler betygssteg. Vi tror att det är viktigt
            när det gäller att ge eleverna information om var de står. Framför
            allt är det viktigt att skolan får information om vilka insatser
            eleverna behöver för att de skall klara av att få godkända och
            bra betyg.
          </note>
          <note>
            Till betänkandet har vi tillsammans med Folkpartiet också fogat
            en reservation om jämställdhetsfrågorna. Det har vi gjort för
            att understryka hur viktigt det är att skolan utvecklas när det
            gäller jämställdhetsarbetet.
          </note>
          <note>
            Herr talman! Jag skall inte göra mitt inlägg längre än så här.
            Centerpartiet står självfallet bakom alla de reservationer som
            vi har skrivit under i utskottet, men för att spara kammarens
            tid yrkar jag inte bifall till någon.
          </note>
          <note type="speaker">
            Anf. 97 OLA STRÖM (fp):
          </note>
          <note>
            Herr talman! Många av de frågor som finns också i detta betänkande
            är diskuterade förut, och partiernas åsikter är väl kända. Jag
            skall försöka begränsa mig till att ta upp tre områden som Folkpartiet
            tycker är särskilt angelägna.
          </note>
          <note>
            Det första området handlar om det som Margareta
          </note>
          <note>
            Nordenvall var inne på förut, dvs. den oroväckande utvecklingen
            när det gäller hälsan hos ungdomar. Det kan naturligtvis finnas
            många orsaker till denna. Men säkert spelar två saker större roll
            än annat. Den ena orsaken är naturligtvis att vi har fått försämrade
            kostvanor. Det handlar om stressade familjefäder och annat. Det
            blir mycket snabbmat; det skall gå fort.
          </note>
          <note>
            Den andra orsaken är den typ av fritidssysselsättning som blir
            alltmer vanlig och populär; jag tänker på datorer och på TV-tittande.
            Det är bra på ett sätt, dock inte för hälsan.
          </note>
          <note>
            När det gäller hälsofrågan blir det alltmer segregerat i Sverige.
            Socialmedicinska studier från landstingets sida har t.ex. gjorts
            i mitt hemlän, Örebro. De visar att det är väldigt segregerat
            och uppdelat när det gäller hälsan, beroende på vilka socioekonomiska
            förutsättningar man har. Det är en mycket allvarlig och oroväckande
            utveckling. Detta visar ju på att familjer med en social och ekonomisk
            trygghet - som kanske också har haft bättre förmåga att skaffa
            sig den kunskap som det handlar om - lever ett betydligt mer hälsosamt
            och friskare liv. Jag tror inte att detta är en utveckling som
            någon av oss här i kammaren vill se.
          </note>
          <note>
            Men den är oroväckande och viktig att ta fasta på.
          </note>
          <note>
            Med tanke på skolans fostrande roll och att det inte bara är
            hjärnan som skall tränas i skolan betyder ämnet idrott och hälsa
            oerhört mycket. Det är naturligtvis lätt att tala om hur viktigt
            ett ämne är. Men från Folkpartiets sida säger vi att vi vill avvakta
            och se vad det blir för konkret resultat av det förslag som
          </note>
          <note>
            Ylva Johansson har talat om när det gäller idrotten och slöjden
            i skolan. Vi är försiktigt positiva, men detta får inte heller
            inkräkta på det andra viktiga området. Jag tänker på det som vi
            ofta talar om, nämligen svenskan, matematiken och engelskan. Det
            skulle man kanske kunna kalla för kunskapens infrastruktur.
          </note>
          <note>
            När vi pratar om dessa tre ämnen kommer man osökt in på den debatt
            som vi har fört tidigare om svenska och svenska som andra språk
            vid antagning till gymnasiet. Det är det andra området jag vill
            ta upp. Vi i Folkpartiet beklagar att riksdagsmajoriteten fattade
            det här beslutet. Vi tror att det kan leda till svårigheter, inte
            minst för invandrarelever, om man bedömer betygen i svenska och
            svenska som andra språk likvärdigt, trots att målen inte är desamma.
            Det blir ett slags missriktad välvilja mot dessa elever. Det tror
            vi är väldigt olyckligt, speciellt med tanke på den debatt som
            förs om alla elever som, naturligtvis, mår dåligt av att de inte
            når upp till de betygskrav som ställs i gymnasieskolan. Vi tror
            att beslut som detta -
          </note>
          <note>
            om en ändring av kriterierna avseende svenska språket vid antagning
            till gymnasiet - är reformer som har precis motsatt effekt. Det
            finns risk att ännu fler elever kommer in i gymnasieskolan med
            bristfälliga kunskaper i ämnet svenska.
          </note>
          <note>
            Det tredje området som jag vill ta upp gäller jämställdheten;
            det var Andreas Carlgren också inne på.
          </note>
          <note>
            Jag tror att en förutsättning för en individualiserad undervisning
            är att jämställdheten blir bättre. Jämställdhetsfrågan är faktiskt
            både en kunskapsfråga och en pedagogisk fråga. Det räcker inte
            med att säga att det här kommer att involveras i översynen av
            lärarutbildning och annat. Det är mycket viktigt att det här också
            ingår i fortbildningen.
          </note>
          <note>
            När jämställdheten diskuteras glömmer man ibland bort ett av
            huvudproblemen med en bristande jämställdhet, nämligen att det
            är ett våldsamt slöseri med begåvningar. När elever på grund av
            tradition, kultur och gamla invanda könsmönster gör val och bortval
            i skolan innebär det att utbildningen i sig förlorar en massa
            begåvade ungdomar. Om könsrollerna var friare skulle eleverna
            mer kunna välja beroende på intresse och inte beroende på kultur
            och invanda traditioner.
          </note>
          <note>
            Med detta, herr talman, vill jag yrka bifall till reservation
            9 under mom. 15.
          </note>
          <note type="speaker">
            Anf. 98 BRITT-MARIE DANESTIG-OLOFSSON (v):
          </note>
          <note>
            Herr talman! Jag begärde ordet för att helt kort markera Vänsterpartiets
            ståndpunkter när det gäller betygen i skolan. Jag vet att det
            inte finns en parlamentarisk majoritet för vårt förslag här. Vi
            har ju mycket länge arbetat mycket hårt för att få en betygsfri
            skola.
          </note>
          <note>
            Enligt min uppfattning är betygen faktiskt en relikt från ett
            förgånget samhälle. Betygen symboliserar konflikten mellan de
            motstridiga mål som präglar dagens grundskola: att fostra för
            både samarbete och konkurrens samt att verka för både jämlikhet
            och sortering. Beträffande de här helt skilda målen förstärker
            betygen konkurrensen och sorteringen. Det stämmer faktiskt väl
            överens med de gamla traditionerna i skolan. Däremot motverkas
            de demokratiska målen i läroplanen.
          </note>
          <note>
            Uppgiften att sortera och betygsätta leder dessutom till att
            undervisningen förflackas och att den inriktas enbart på mätbara
            kunskaper. Kravet på att sätta betyg på elevernas prestationer
            påverkar också i hög grad valet av arbetssätt och arbetsformer.
            Betygen får en styrande inverkan. Det vet vi genom bl.a.
          </note>
          <note>
            Skolverkets undersökningar. Betygen främjar också ytinlärning
            och utgör ett hinder för kritiskt tänkande, för djupinlärning,
            för analys och för förståelse av sammanhang. Dessutom kan dåliga
            betyg förstärka en elevs negativa självbild. Den ungdomsforskning
            som bedrivs i Sverige visar att det finns ett klart samband mellan
            dåliga betyg och en negativ livsstil.
          </note>
          <note>
            Betygen berättar egentligen inte särskilt mycket om möjligheten
            eller förmågan till fortsatta studier.
          </note>
          <note>
            Däremot är betygen stressframkallande och skapar ett inlärningsklimat
            som inte är särskilt positivt. Också som urvalsinstrument fungerar
            betygen dåligt. Titta bara på urvalet till de olika programmen
            i gymnasieskolan! Betygen från grundskolan mäter inte de färdigheter
            som är relevanta för de olika yrkesutbildningarna. Nej, då tycker
            vi att det är bättre att förändra dimensioneringen av gymnasieskolan,
            så att alla elever kan få sina behov tillgodosedda. Så är det
            ju nästan i dag.
          </note>
          <note>
            För högskolan skulle man kunna tänka sig ett urvalssystem som
            mera bygger på intervjuer och arbetsprov. Även andra former av
            intagningsprov kan ersätta betygen. Vi tycker att arbetslivserfarenheten
            skall kunna tillgodoräknas på ett kanske mera markant sätt än
            som i dag är fallet.
          </note>
          <note>
            Med detta yrkar jag bifall till Vänsterpartiets reservation nr
            8 under mom. 16. Vi föreslår i reservationen att en parlamentarisk
            utredning tillsätts som får i uppdrag att just titta på möjligheter
            och fördelar med en betygsfri skola. Vi tror i varje fall att
            de pedagogiska vinsterna skulle vara betydande.
          </note>
          <note>
            Vi har också behandlat jämställdhetsfrågan, men jag tycker att
            den frågan diskuterats så pass mycket här i kammaren att jag kan
            avstå från att ta upp den.
          </note>
          <note>
            Det betyder dock inte att jag inte tycker att jämställdhetsarbetet
            är viktigt.
          </note>
          <note>
            Avslutningsvis skulle jag vilja ställa några frågor till Margareta
            E Nordenvall med anledning av hennes anförande här. Hon talade
            om gymnasieskoleelevernas studier i kärnämnena och sade att det
            inom vissa yrkesorienterade program finns alldeles för många elever
            som inte klarar betyget Godkänd i kärnämnena.
          </note>
          <note>
            Margareta E Nordenvall talar om att man påtvingas teoretiska
            studier. Jag tycker inte att man kan säga så.
          </note>
          <note>
            Bildning och kunskap kan väl aldrig påtvingas någon.
          </note>
          <note>
            Hon säger också att ingen vill misslyckas. Det är säkert sant.
          </note>
          <note>
            Att göra som Margareta E Nordenvall säger är att individualisera
            problemen i skolan och att säga att det alltid är fel på eleverna.
            Jag tror att vi måste göra tvärtom och försöka se att det också
            kan finnas systemfel i skolan, för annars blir det en total uppgivenhet
            i det här fallet. Inom arbetslivet efterfrågas just den kompetens
            som ungefärligen motsvarar en treårig gymnasieskolekompetens i
            kärnämnena. För 82 % av de jobb som utannonseras krävs det sådan
            kompetens.
          </note>
          <note>
            Slutligen: Vi har ett särskilt yttrande om vikten av fysisk aktivitet
            även för skolbarn. Det gäller ett utökat timantal i fråga om idrott
            och hälsa. Vi har emellertid avstått från att reservera oss. Skolministern
            har ju nyligen, som vi uppfattat det hela, lovat att timantalet
            ska utökas i linje med motionärens önskemål.
          </note>
          <note type="speaker">
            Anf. 99 MARGARETA E NORDENVALL (m) replik:
          </note>
          <note>
            Fru talman! Britt-Marie Danestig-Olofsson tar upp något som ideologiskt
            verkligen skiljer oss åt. Det handlar då om talet om individen
            och om att individualisera problemet. Men problemet är just att
            vi inte ser till varje människa/elev som en individ. Vi skapar
            problem om vi glömmer bort det. När vi gör kollektiva lösningar
            för individer skapar vi ännu större problem. Vi vill ge alla elever
            möjlighet att utvecklas utifrån sina egna förutsättningar.
          </note>
          <note>
            Eleverna skall självklart kunna växa så mycket som möjligt, och
            kärnämnena är viktiga. Men vi anser att man kanske inte inom ett
            naturvetenskapligt program behöver undervisa som man gör i fordonsteknik.
          </note>
          <note>
            Risken är ju att man över huvud taget inte når fram i kärnämnet
            om undervisningen sker på samma sätt för alla. Det handlar alltså
            om att anpassa undervisningen till individens/elevens förutsättningar.
          </note>
          <note type="speaker">
            Anf. 100 BRITT-MARIE DANESTIG-OLOFSSON (v) replik:
          </note>
          <note>
            Fru talman! När jag talar om att individualisera problemet menar
            jag att man ser just problemet med att så pass många inte klarar
            av betyget Godkänd som ett fel hos individen, hos eleven. Ibland
            måste man byta perspektiv och säga att skolan kanske inte åstadkommer
            det som Margareta Nordenvall talar om. Det handlar alltså om att
            möta eleverna där de befinner sig, om deras egen erfarenhet samt
            om att dra nytta av den kunskapen. Det gäller alltså att möta
            eleverna i deras verklighet. Det är ju inte fråga om en brist
            på begåvning hos de här eleverna. Det tror i varje fall inte jag,
            utan det är kanske fråga om en brist på motivation eller på förståelse
            för vad kunskapen i fråga kan användas till.
          </note>
          <note>
            De flesta, även gymnasieskoleelever, är mycket pragmatiska. Det
            gäller alltså att inte undervisa alla på samma sätt utan att just
            rätta undervisningen, arbetssättet och arbetsformerna efter elevernas
            behov.
          </note>
          <note type="speaker">
            Anf. 101 MARGARETA E NORDENVALL (m) replik:
          </note>
          <note>
            Fru talman! Jag kan instämma i det sista som
          </note>
          <note>
            Britt-Marie Danestig-Olofsson sade. Självklart skall undervisningen
            individualiseras.
          </note>
          <note>
            Jag ser inte på eleverna som skulle de sakna begåvning. Däremot
            finns det olika begåvningar. Vi måste ta hand om de olika begåvningar
            som finns. Det går inte att utgå från att alla elever skall göra
            samma sak, för då kommer en grupp elever att misslyckas. Vi har
            ingenting att vinna på att elever misslyckas. Så har det varit
            i många år. Nu är det dags att börja vara självkritisk och ställa
            frågan: På vilket sätt kan vi ändra undervisningen i skolan, så
            att alla elever känner att de faktiskt går framåt och att de får
            en utbildning som passar dem och så att de på sikt lyckas i arbetslivet.
          </note>
          <note type="speaker">
            Anf. 102 BRITT-MARIE DANESTIG-OLOFSSON (v) replik:
          </note>
          <note>
            Fru talman! Jag har väldigt svårt att acceptera att kanske 30-50
            % av eleverna inom ett gymnasieskoleprogram inte skulle klara
            av att läsa in så mycket att de har kompetens i kärnämnena. Jag
            tror inte att detta skall ses som brister hos individen. Ett sådant
            här misslyckande beror nog inte på eleverna utan i allra högsta
            grad på skolan - kanske även på skolpolitiker och t.o.m. på den
            tidigare borgerliga regeringen. Moderaterna hade ju i den regeringen
            ett stort inflytande på skolpolitiken.
          </note>
          <note type="speaker">
            Anf. 103 INGER DAVIDSON (kd):
          </note>
          <note>
            Fru talman! Den nya läroplanen för grundskolan kommer att tillämpas
            fullt ut fr.o.m. nästa läsår, alltså läsåret 1997/98, så mycket
            av det nya har ännu inte tillämpats. Jag tycker att det är viktigt
            att ha med detta i den här diskussionen.
          </note>
          <note>
            Då läroplanen för grundskolan kom till fördes det en livlig diskussion
            om det avsnitt som handlar om skolans värdegrund. Nu när det gått
            en tid tycks de flesta ha accepterat skrivningarna. På många skolor
            pågår ett ganska intensivt arbete med att omsätta värdegrunden
            i praktisk handling.
          </note>
          <note>
            Skolverket har också projekt i några skolor om hur värdegrunden
            skall praktiseras. Resultatet skall så småningom spridas i form
            av goda idéer till andra skolor. Det är viktigt att det här arbetet
            genomförs på alla nivåer för att det skall få resultat. I lokala
            skolplaner, i kursplaner, i nationella utvärderings- och utvecklingsplaner
            och i samband med fortbildningen av lärare måste den etiska dimensionen
            - för det är vad det handlar om - få stort utrymme. Etik är ingen
            multiplikationstabell som man lär sig att rabbla, utan det handlar
            om ett förhållningssätt till medmänniskorna som man tar till sig
            i samspel med människor som själva praktiserar de etiska värderingarna.
            För att de vuxna i skolan skall kunna göra det måste det finnas
            en medvetenhet om och ett samförstånd kring vilka gemensamma etiska
            grundvärderingar som gäller. Det är alltså ett långsiktigt men
            oerhört viktigt arbete, inte minst när det gäller frågor om hur
            man kommer till rätta med mobbning, främlingsfientlighet och rasism.
          </note>
          <note>
            Det handlar om att skapa ett klimat i varje skola där alla känner
            sig respekterade och i sin tur respekterar andra. Det är svårt,
            men det är nödvändigt och det är absolut grundläggande för kvaliteten
            i skolan.
          </note>
          <note>
            Jag yrkar bifall till reservation 1 under mom. 1.
          </note>
          <note>
            I kristdemokraternas reservation framförs också kravet på att
            hemspråksundervisningen skall byta namn till modersmålsundervisning
            och att undervisningen skall förläggas inom timplanebunden tid
            i grundskolan. Vi vill att den gamla hemspråksundervisningen skall
            organiseras som vanlig språkundervisning. Till min glädje har
            jag sett att det första kravet är tillgodosett i en proposition
            angående vissa skolfrågor som regeringen alldeles nyligen lade
            fram.
          </note>
          <note>
            Det är mycket bra. Nu väntar vi bara på att också det andra kravet
            i den här frågan skall vinna regeringens gehör ganska snart.
          </note>
          <note>
            Jag avstår från att ta upp resten av de frågor som vi har lyft
            fram i våra reservationer. Det handlar bl.a.
          </note>
          <note>
            om betygssystemet, om jämställdhet, om idrott och hälsa, om svenska
            2 och en hel del annat. Men vi får tillfälle att återkomma. Eftersom
            det är ont om tid avstår jag från att yrka bifall till fler reservationer.
          </note>
          <note>
            Men det är bara för att det är ont om tid. Vi återkommer i dessa
            frågor.
          </note>
          <note type="speaker">
            Anf. 104 INGEGERD WÄRNERSSON (s):
          </note>
          <note>
            Fru talman! Mitt anförande i dag kommer att bli synnerligen kort.
            Anledningen är att utskottet har behandlat dessa ämnen vid flera
            tillfällen.
          </note>
          <note>
            UbU8 behandlar 63 motionsyrkanden om skolväsendet och läroplanen.
            Flera av motionerna behandlar områden som ej är reglerade i egna
            kursplaner. Men trots detta är de klart markerade under rektors
            ansvar.
          </note>
          <note>
            Såväl läroplan som kursplan skall givetvis ha ett lika värde
            när det gäller skolans verksamhet, men fortfarande vet vi att
            timplanen styr mycket av hur undervisningen blir upplagd.
          </note>
          <note>
            Därför är det angeläget att områden som alkohol, tobak och narkotika,
            sex och samlevnad, prao, jämställdhet och skolans värdegrund läggs
            in i den ordinarie undervisningen.
          </note>
          <note>
            Enligt läroplanen är det rektors ansvar att det upprättas en
            lokal arbetsplan där dessa ämnesövergripande områden integreras
            i olika ämnen.
          </note>
          <note>
            Flera motionsyrkanden berör ämnet idrott och hälsa och utökning
            av antalet timmar i detta ämne. Utskottet erinrar om att den nya
            läroplanen för grundskolan har införts successivt och tillämpas
            för hela grundskolan först fr.o.m. nästa läsår, dvs. 1997/98.
          </note>
          <note>
            Vidare vill utskottet hänvisa till att skolminister
          </note>
          <note>
            Ylva Johansson har uttalat att hon ämnar utöka antalet timmar
            för ämnena idrott och slöjd från höstterminen
          </note>
          <note>
            1998. Detta ser vi socialdemokrater mycket positivt på, eftersom
            vi reserverade oss mot sänkningen av antalet timmar i idrott och
            slöjd när timplanen antogs.
          </note>
          <note>
            När det gäller hemspråksundervisningen kommer enligt vad utskottet
            har inhämtat en proposition att föreläggas riksdagen under hösten
            1998. Propositionen kommer att ha betänkandet Sverige, framtiden
            och mångfalden som grund.
          </note>
          <note>
            Ett antal yrkanden gäller betygen. Betygsdebatt har förts ett
            antal gånger i denna kammare, och jag ämnar ej i dag förlänga
            den här debatten.
          </note>
          <note>
            Med hänvisning till det anförda tillstyrks hemställan i UbU8
            och avslag på samtliga reservationer.
          </note>
          <note type="speaker">
            Anf. 105 MARGARETA E NORDENVALL (m) replik:
          </note>
          <note>
            Fru talman! Jag vill ställa två frågor till Ingegerd
          </note>
          <note>
            Wärnersson. Det är positivt att regeringen har tagit itu med
            frågan om idrotten. Det jag undrar är: När och hur mycket tänker
            man förändra timplanen för att utöka ämnet idrott? Har man också
            för avsikt att utöka ämnet slöjd? Varifrån skall timmarna tas?
            Från vilka områden?
          </note>
          <note type="speaker">
            Anf. 106 INGEGERD WÄRNERSSON (s)
          </note>
          <note>
            replik:
          </note>
          <note>
            Fru talman! Svaret på dessa frågor kommer Margareta E Nordenvall
            att få av skolminister Ylva Johansson när hon lägger fram propositionen
            under hösten 1998.
          </note>
          <note type="speaker">
            Anf. 107 GUNNAR GOUDE (mp):
          </note>
          <note>
            Fru talman! Förutom påannonserade proposition har vi också just
            fått en utvecklingsplan där många av de frågor som behandlas i
            motionerna tas upp.
          </note>
          <note>
            Mycket av detta går i den riktning som Miljöpartiet har föreslagit
            i sina motioner. Jag avstår därför att ta upp även de motioner
            som behandlar ämnet idrott och hälsa. Detsamma gäller förstärkningen
            av hemspråksundervisningen. Jag tror att vi där är relativt överens.
          </note>
          <note>
            När det däremot gäller betyg i gymnasiet har
          </note>
          <note>
            Miljöpartiet samma inställning som beträffande betyg i grundskolan,
            att betygen har ett mycket litet värde och delvis är till nackdel.
            Vi har i en motion begärt en utredning om möjligheten att avskaffa
            betyg så långt det går, även i gymnasiet. Vi har tidigare motionerat
            om samma sak för grundskolan. Vi tillstyrker alltså
          </note>
          <note>
            Vänsterpartiets förslag i det här fallet. Men jag yrkar bifall
            till reservation 5 under mom. 18, där det begärs en utredning
            av gymnasiebetygen. Jag förutsätter att den också avslås i samma
            ordning som de andra.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas efter 11 §)
          </note>
          <note>
            11 § Vissa konkurrensfrågor
          </note>
          <note>
            Föredrogs
          </note>
          <note>
            Näringsutskottets betänkande 1996/97:NU9
          </note>
          <note>
            Vissa konkurrensfrågor
          </note>
          <note type="speaker">
            Anf. 108 OLA KARLSSON (m):
          </note>
          <note>
            Fru talman! Konkurrens är bra. En bättre fungerande konkurrens
            är av stor betydelse för att förbättra effektivitet, tillväxt,
            dynamik och därmed skapa fler jobb i den svenska ekonomin. Då
            ökar förutsättningarna för att kunna bevara eller öka välfärden
            för medborgarna. En ökad produktion i internationellt konkurrenskraftiga
            företag ger nya arbetstillfällen och ökade skatteintäkter. En
            ökad konkurrens av den offentliga sektorn medför att offentligt
            finansierad service i form av t.ex. vård och omsorg kan produceras
            med fortsatt hög kvalitet men till lägre kostnader.
          </note>
          <note>
            Stärkt konkurrenskraft leder till högre produktion och försäljning
            på olika marknader, vilket ger ökad sysselsättning och högre levnadsstandard.
            Det leder till ökad lönsamhet, vilket ger utrymme för investeringar,
            som i sin tur ger fler och riktiga jobb. Dålig konkurrens kostar
            Sverige årligen åtskilliga miljarder kronor. Konkurrens leder
            också till lägre kostnader för varor och tjänster, till bättre
            kvalitet samt tvingar fram en lyhördhet för konsumenternas krav
            och önskemål.
          </note>
          <note>
            Den borgerliga regeringen lade grunden till att effektivisera
            och konkurrensutsätta den svenska ekonomin genom att införa konkurrenslagen
            1993 och inrätta
          </note>
          <note>
            Konkurrensverket. De socialdemokratiska regeringarna har bara
            tillsatt nya utredningar i stället för att med kraft angripa de
            brister i lagstiftning som Konkurrensverket och andra påtalat.
            Inte minst McKinseyrapporten och Underprissättningsutredningen
            har pekat på stora brister. Dessa och andra utredningar visar
            att stora välfärdsvinster står att finna i att utsätta den offentliga
            sektorn för konkurrens. De har också påtalat stora brister i konkurrensneutraliteten
            mellan offentlig näringsverksamhet och privata bolag. Detta kan
            åtgärdas genom skärpta krav på upphandlingar, redovisningar och
            affärsmässighet.
          </note>
          <note>
            Huvudproblemet, fru talman, är att en alltför liten del av det
            svenska samhället är utsatt för konkurrens.
          </note>
          <note>
            Politiken måste därför inriktas på att konkurrensutsätta en betydligt
            större del av den svenska ekonomin.
          </note>
          <note>
            Jag vill därför fråga Marie Granlund: Vad är Socialdemokraterna
            beredda att göra för att konkurrensutsätta en större del av den
            svenska ekonomin?
          </note>
          <note>
            I stat, kommuner och landsting bedrivs betydande verksamheter
            som inte är utsatta för någon konkurrens alls. Hit hör en lång
            rad verksamheter som i dag bedrivs i monopolform, som skola, sjukvård,
            åldringsvård och barnomsorg. Detta är verksamheter som kan och
            bör konkurrensutsättas. Genom friskolesystemet skapas konkurrens
            och privata alternativ inom utbildningen. Införandet av fler stiftelsehögskolor
            ökar mångfalden och konkurrensen inom den högre utbildningen.
            Införandet av vårdnadsbidrag och barnomsorgspeng kan öka kvaliteten
            och sänka kostnaderna för barnomsorgen, samtidigt som en helt
            ny marknad öppnas för tusentals nya småföretagare, oftast kvinnor.
            En allmän obligatorisk sjukvårdsförsäkring, fritt val av egen
            läkare och fri etableringsrätt för läkare och sjukgymnaster leder
            till att vårdmonopolen faller och konkurrensen öppnas.
          </note>
          <note>
            Jag vill därför fråga Marie Granlund: Är Socialdemokraterna beredda
            att öppna de offentliga monopolen för konkurrens?
          </note>
          <note>
            När det allmänna uppträder som producent av tjänster samt helt
            eller delvis finansierar privat näringsverksamhet med skattemedel
            uppstår stora problem - livskraftiga småföretag slås ut och jobb
            försvinner.
          </note>
          <note>
            När myndigheter och offentliga företag säljer varor och tjänster
            på icke-konkurrensutsatta marknader leder det till höga priser
            och bristande effektivitet.
          </note>
          <note>
            Det blir problem för monopolen den dagen vi släpper in konkurrensen.
            Se bara på Posten och City Mail.
          </note>
          <note>
            När myndigheter och offentliga företag väljer varor tjänster
            på konkurrensutsatta marknader kan resultatet bli att effektiva
            privata företag slås ut, eftersom de inte kan konkurrera med subventionerad
            offentlig verksamhet. Det finns ett antal exempel på kommunala
            solarier och gym som har slagit ut privat verksamhet.
          </note>
          <note>
            Drygt hälften av alla anmälningar till Konkurrensverket riktar
            sig mot kommuner, landsting och statliga organ. En del handlar
            om hur framför allt kommuner och landsting gynnar sina egna förvaltningar
            och bolag vid upphandlingar. Men en allt större del gäller den
            offentliga sektorns ohämmade expansion på den öppna marknaden
            och hur skattesubventionerade kommunala bolag med dumpade priser
            konkurrerar ut privata småföretagare. Verkets möjlighet att ingripa
            med hjälp av konkurrenslagen är närmast obefintlig. Konkurrenslagen
            gäller företag och är inte tillämplig för den offentliga sektorns
            konkurrenssnedvridning. Här behövs ändringar i konkurrenslagen.
          </note>
          <note>
            Jag vill därför fråga Marie Granlund: Tycker Socialdemokraterna
            att detta är bra? Är det rätt att med hjälp av skattebetalarnas
            pengar slå ihjäl småföretag för att kunna öka eller behålla den
            kommunala verksamheten? Jag vill också fråga: Varför vill inte
            Socialdemokraterna se över konkurrenslagen, så att den blir tillämplig
            när kommunala och andra offentliga aktörer på dessa flagranta
            sätt sätter konkurrensen ur spel? Varför avslås yrkanden om en
            sådan översyn?
          </note>
          <note>
            Enligt Konkurrensverket är det en dåligt utvecklad kostnadsredovisning,
            i kombination med att offentlig verksamhet normalt garanteras
            av skattemedel, som kanske utgör de främsta skälen till klagomål
            mot offentliga aktörers prissättning. En lag om konkurrensneutralitet
            vid offentlig prissättning borde därför införas med krav på att
            offentlig näringsverksamhet skall redovisas skild från annan verksamhet.
          </note>
          <note>
            Jag vill därför fråga Marie Granlund: Är Socialdemokraterna beredda
            att medverka till en lagstiftning som gör det lättare att jämföra
            offentlig verksamhet med privat?
          </note>
          <note>
            I vissa fall tycks myndigheters agerande främst syfta till att
            öka myndighetens intäkter. Det gäller t.ex. när kommunala aktörer
            säljer tjänster på marknaden utan att utsätta den egna delen för
            konkurrens.
          </note>
          <note>
            Krav borde ställas på att den egna verksamheten måste utsättas
            för konkurrens innan tjänster får erbjudas på den öppna marknaden.
          </note>
          <note>
            I går debatterades här i kammaren frågor om förändringar i kommunallagen,
            bl.a. för att göra det lättare att laglighetspröva kommunal verksamhet
            i egen eller i eget bolags regi. Även då framstod Socialdemokraterna
            som rigida försvarare av dagens system, som gör det möjligt för
            kommuner och landsting att med egen verksamhet slå ihjäl småföretagare
            med hjälp av skattepengar.
          </note>
          <note>
            Privata entreprenörer skall ha rätt att utmana den offentliga
            sektorn.
          </note>
          <note>
            Jag vill fråga Marie Granlund: Varför vill Socialdemokraterna
            förmena entreprenörerna denna rätt?
          </note>
          <note>
            När det sedan gäller kooperativ näringsverksamhet i mom. 2 vill
            jag anföra följande.
          </note>
          <note>
            Vad gäller prissamverkan inom Södra skogsägarna pågår en rättsprocess
            i Stockholms tingsrätt. Den tvist som skall lösas avser i hög
            grad hur den gällande konkurrenslagen skall tillämpas. Frågeställningarna
            omfattar grundläggande rekvisit i lagen om hur den relevanta marknaden
            skall definieras och om de i sammanhanget aktuella produkterna
            skall anses som vidareförädlade i föreningens regi. Det anges
            i lagens motivtext att dessa gränsdragningar får ankomma på rättstillämpningen.
          </note>
          <note>
            Vi har vid diskussioner i vår grupp konstaterat att det inte
            finns någon anledning att ingripa i pågående rättsprocess eller
            att föregripa den förståeliga diskussion som kommer som en följd
            av denna. Jag vill därför å gruppens vägnar avge följande röstförklaring.
          </note>
          <note>
            Vi kommer att avslå här aktuella motioner. Vi kommer däremot
            inte att ta ställning vad gäller motivtexten utan kommer där att
            lägga ned våra röster.
          </note>
          <note>
            Även inom handeln kan och bör konkurrensen skärpas. Men det bör
            inte ske med lagstiftningsåtgärder som är specialdesignade för
            att slå sönder ICA-
          </note>
          <note>
            rörelsen. Eventuella förändringar av gruppundantaget måste noggrant
            prövas och analyseras.
          </note>
          <note>
            Vi bör vidare ägna insatser åt att göra det lättare att etablera
            nya butiker och inte, som majoriteten i denna kammare har gjort,
            göra det lättare för kommunerna att styra butiksetableringar genom
            det återinförda handelsförbudet i detaljplan.
          </note>
          <note>
            Den ordning som gällde före 1992 och som nu återinförts av Socialdemokraterna
            och Centern ledde till att kommuners redan starka handelskedjor
            genom effektivt lobbyarbete kunde utestänga konkurrenter från
            att etablera sig. Det gynnade den redan etablerade handeln och
            missgynnade butiker med annorlunda koncept, framför allt lågprisbutiker.
            De stora förlorarna var konsumenterna när konkurrensen inte tilläts
            fungera.
          </note>
          <note>
            Konkurrensen inom handeln bör underlättas, inte begränsas. Konsumenternas
            möjlighet att genom egna val styra handelns utveckling bör stärkas,
            inte försvagas.
          </note>
          <note>
            Med detta, fru talman, yrkar jag bifall till reservation nr 1.
          </note>
          <note type="speaker">
            Anf. 109 KJELL ERICSSON (c):
          </note>
          <note>
            Fru talman! Detta betänkande är föranlett av ett antal motionsyrkanden
            angående konkurrenslagen.
          </note>
          <note>
            Det är en lag som i vissa avseenden är både komplicerad och svårtolkad.
            Det framgår inte minst av vad som har hänt efter lagens tillkomst.
          </note>
          <note>
            Jag tänker beröra två saker, nämligen de ekonomiska föreningarna
            och ICA-kedjorna. Jag vill börja med att beröra konkurrenslagens
            tillämpning när det gäller kooperativ verksamhet och möjligheten
            att samverka i ekonomiska föreningar i framtiden.
          </note>
          <note>
            Det som har aktualiserat frågan om ekonomiska föreningars rätt
            att samarbeta är det beslut från Konkurrensverket som förbjudit
            Södra Skogsägarna att samverka om försäljningspriser för såg,
            timmer och massaved.
          </note>
          <note>
            Södra Skogsägarna är en ekonomisk förening som ägs av ca 31 000
            skogsägare. Koncernen har en omsättning på 5,7 miljarder varav
            moderföreningen svarar för 3,7 miljarder. Tillsammans äger medlemmarna
          </note>
          <note>
            1,7 miljoner hektar. Således är Södra Skogsägarna en förening
            med en stor och viktig verksamhet. Jag har i och för sig inte
            för avsikt att diskutera den process som nu pågår i det enskilda
            ärendet mellan Konkurrensverket och Södra Skogsägarna. Men jag
            anser att skälen till varför anmälan har gjorts måste diskuteras.
          </note>
          <note>
            När vi fattade beslut om den nya konkurrenslagen framgick det
            inte att lagen skulle få dessa konsekvenser.
          </note>
          <note>
            Föreningen är en företagssammanslutning som kontrolleras av medlemsföretagen.
            Ett prissamarbete i en förening med medlemmar som bedriver ekonomisk
            verksamhet i någon form anses utgöra ett beslut om en sammanslutning
            av företag. När man tittar på skogsägarföreningarnas verksamhet
            genom åren vill jag påstå att deras verksamhet har varit till
            gagn för alla parter. Genom de olika skogsägarföreningarna har
            sågverksföreningar och massaindustrier kommit fram till ett baspris
            på virkesråvaran i de olika områdena. Det är ett pris som definitivt
            inte var det högsta på marknaden. Rotpostpriser har t.ex. oftast
            varit betydligt högre. Men genom att det har funnits ett baspris
            har industrin fått sin råvaruförsörjning på ett relativt smidigt
            sätt.
          </note>
          <note>
            Det skall också betonas att medlemmarna i en skogsägarförening
            inte har någon skyldighet att sälja sitt virke genom föreningen.
            Han eller hon kan om man så vill sälja virket direkt till respektive
            sågverk eller massaindustri. Det råder absolut inte någon monopolställning.
          </note>
          <note>
            När man talar om skogsägare som egna företagare som driver egen
            ekonomisk verksamhet äger det sin riktighet. Men många av skogsägarna
            äger sin skog vid sidan av annan verksamhet. Det är en stor skillnad
            i den egna insatsen i företaget.Det är stora skillnader i fastighetsstorlek.
            Den genomsnittliga storleken är ca
          </note>
          <note>
            50 hektar. Det är stora skillnader i ägarnas ålder, om man bor
            på fastigheten eller är utboägare, osv. Det är en mycket stor
            spridning i engagemanget från ägarna som tar del i företaget.
          </note>
          <note>
            När vi beslutade om den nya konkurrenslagen uttalade man sig
            också positivt om småföretagarnas rätt till samverkan. I proposition
            1993/94:210 kan man läsa att de omständigheter som utmärker dessa
            marknader medför att samverkan mellan dessa små företag generellt
            sett är så positiv att det bör säkerställas att just dessa företags
            samverkan i allt väsentligt kan fortsätta. Med anledning av denna
            bakgrund är det något märkligt att dessa skogsägare inte skall
            få samverka.
          </note>
          <note>
            I samma proposition kan man också läsa att konkurrenslagen är
            neutral till skilda associationsformer så tillvida att konkurrensbegränsande
            samarbete inte bedöms utifrån den ram som valts för samarbetet
            utan i förhållande till effekterna på marknaden med hänsyn till
            omständigheterna i det enskilda fallet. Hade den ekonomiska föreningen
            i stället varit ett aktiebolag hade det hela varit legalt, eftersom
            det då inte varit en samverkan i samma bemärkelse.
          </note>
          <note>
            Den prövning som nu Konkurrensverket gjort av samverkan i Södra
            Skogsägarna i förhållande i konkurrenslagen uppfyller inte de
            intentioner som låg bakom legalundantagets införande. Jag finner
            det orimligt att ett stort och långsiktigt kooperativt företag
            skall tvingas bedriva sin kärnverksamhet på dispens. Det är uppenbart
            så att legalundantagets regler inte är utformade på ett sätt som
            passar kooperationen som företagsform, och i synnerhet inte primärföreningar
            inom skogsbruket.
          </note>
          <note>
            Vi har erfarit att det pågår ett beredningsarbete i
          </note>
          <note>
            Näringsdepartementet i dessa frågor. Jag har också hört att näringsministern
            har uttalat sig positivt till samverkan mellan småföretag och
            ekonomiska föreningar. Jag hoppas därför att denna beredning kommer
            att arbeta skyndsamt. Jag har svårt att förstå Ola
          </note>
          <note>
            Karlsson, som säger att man vill avvakta i detta ärende. Processen
            kan ta lång tid. En skogsägarförening måste veta om man kan fortsätta
            eller inte, inte minst för att fatta olika investeringsbeslut.
          </note>
          <note>
            Jag anser heller inte att man behöver invänta rättsprocessen
            i Stockholms tingsrätt. Inriktningen på beredningsarbetet bör
            byggas upp kring tre prioriterade frågor med särskild inriktning
            mot skogsbrukets primärföreningar. För det första måste legalundantaget
            reformeras så att bestämmelser införs som ger tillåtelse till
            prissamverkan. Den andra uppgiften är att på ett tydligare sätt
            anpassa konkurrenslagen till lagen om ekonomiska föreningar. Ett
            tredje syfte skall vara att anpassa legalundantaget till den rättsutveckling
            som ägt rum inom EU och som också har inneburit utvidgad handlingsfrihet
            för de producentkooperativa företagen. Jag yrkar därför bifall
            till reservation nr 3.
          </note>
          <note>
            Sedan hoppas jag att också sågverken skall ha möjlighet att samarbeta.
            Tidigare fanns det förhandlingar mellan t.ex. en sågverksförening
            och en skogsägarförening där man kom överens om ett baspris.
          </note>
          <note>
            Det var en ordning som fungerade bra och som gav ett säkert tillflöde
            av virke över året. Därför tycker jag att det är angeläget att
            medge sågverken att även de, som i många fall också är småföretag,
            får rätt att samverka.
          </note>
          <note>
            Ett annat område som jag gärna vill beröra är gruppundantaget
            för kedjor i detaljhandel. I dag konkurrerar inte butiker inom
            livsmedelshandeln på samma villkor. Helintegrerade företag som
            Konsum och 7-Eleven har helt olika möjlighet att agera på marknaden
            jämfört med frivilliga kedjor av typen
          </note>
          <note>
            ICA. Helintegrerade företag kan arbeta med gemensamt sortiment
            och gemensam prissättning i sina butiker, men det kan inte de
            frivilliga kedjorna göra enligt gällande regler. Med drygt tre
            års erfarenhet av den nya konkurrenslagen och gruppundantaget
            för kedjor i detaljhandel kan man fråga sig om gruppundantaget
            är tillräckligt för t.ex. ICA-handlarna.
          </note>
          <note>
            I den departementspromemoria som har lagts fram föreslås att
            reglerna för gruppundantaget för ICA-
          </note>
          <note>
            handlarna skall ändras. Inom gruppundantaget ryms i dag kedjor
            med en marknadsandel på upp till 35 %.
          </note>
          <note>
            Nu vill man sänka gränsen till 25 %. Därmed åker
          </note>
          <note>
            ICA-handlarna automatiskt ut. De har i dag en marknadsandel på
            34 %. Dessutom föreslår man en ändring av definitionen av marknad
            och utesluter helt torghandel m.m., vilket ger ICA-handlarna ännu
            högre marknadsandel.
          </note>
          <note>
            Om promemorian skulle genomföras skulle det innebära följande.
          </note>
          <note>
            Inga gemensamma inköp. ICA-handlarna tappar därmed möjligheter
            att pressa priser mot starka, ofta multinationella, leverantörer.
            Det missgynnar kunderna, som får betala mer för varorna.
          </note>
          <note>
            Inga nya gemensamma butiksetableringar. Ytterst få enskilda handlare
            har råd att etablera butiker på egen hand.
          </note>
          <note>
            Ingen gemensam marknadsföring i t.ex. TV och veckoblad. Varje
            handlare måste sköta sin marknadsföring och reklam själv. Det
            är både ineffektivt och prishöjande.
          </note>
          <note>
            Inget ICA-kort. Gemensamma resurser och investeringar för effektivisering
            och rationalisering av datasystemen och logistik går inte att
            använda.
          </note>
          <note>
            Allt detta skall ses mot bakgrund av att Konsum,
          </note>
          <note>
            Hemköp och andra helintegrerade kedjor kan göra allt ovanstående
            och tillåts fortsätta precis som förut. Det är anmärkningsvärt
            att småföretagsamheten, som vi alla i sammanhanget vill hjälpa,
            skulle särbehandlas så negativt som förslagen är utformade i departementspromemorian.
          </note>
          <note>
            Om förslagen i promemorian skulle bli verklighet skulle det få
            betydande konsekvenser. Många små
          </note>
          <note>
            ICA-butiker skulle tvingas stänga därför att de får högre kostnader
            för varuinköp, marknadsföring och distribution. Vissa butiker
            kan få svårt med varudistributionen över huvud taget. Man måste
            betänka att
          </note>
          <note>
            ICA-handlarna är en mängd småföretagare som samverkar vid inköp
            och marknadsföring för att pressa priserna så mycket som möjligt.
            Men ut mot kund är
          </note>
          <note>
            ICA-handlarna stora konkurrenter. I t.ex. Sorsele kommun finns
            det hela sju ICA-butiker. Men genom att de samverkar vid inköp
            m.m. och konkurrerar vid försäljning till konsumenterna pressas
            priserna. Det är också mycket positivt för konsumenterna.
          </note>
          <note>
            Därför anser jag det nödvändigt att regeringen efter den föreslagna
            analysen kommer fram till en lösning där ICA-handlarna får sådana
            villkor att de kan fortsätta med sin verksamhet som tidigare och
            får konkurrera på samma villkor som övriga aktörer på marknaden.
            Inte minst i glesbygdsområden där ICA-
          </note>
          <note>
            handlarna är dominerande är det viktigt att de får behålla sina
            villkor. Där är samverkan med stora butiker ett nödvändigt överlevnadsvillkor.
            Därför är det viktigt att regeringen gör en ordentlig analys av
            konsekvenserna för ICA- handlarna och att regeringen därefter
            ger dem möjlighet att vara lika effektiva framledes.
          </note>
          <note>
            Anf. 110 Tredje vice talman CHRISTER
          </note>
          <note type="speaker">
            EIREFELT (fp):
          </note>
          <note>
            Fru talman! Det finns enklare frågor att diskutera än konkurrenspolitik
            och konkurrenslagstiftning.
          </note>
          <note>
            Svårigheterna beror bl.a. på att konkurrenssituationen på en
            marknad påverkas av så många olika faktorer.
          </note>
          <note>
            Det är svårt att avgöra exakt vilken betydelse var och en av
            dessa faktorer har.
          </note>
          <note>
            Dessutom är konkurrenslagstiftning komplicerat, helt enkelt därför
            att de förhållanden den skall reglera är komplicerade. Inte sällan
            handlar det om svåra avvägningar - t.ex. när ett samarbete mellan
            företag övergår från att vara konkurrensfrämjande till att bli
            konkurrenshämmande.
          </note>
          <note>
            Den problematiken finns det konkreta exempel på i det här betänkandet,
            och jag skall strax återkomma till dem. Men först några allmänna
            reflexioner.
          </note>
          <note>
            Antalet aktörer på marknaden påverkar naturligtvis konkurrensbilden.
            När aktiebolaget A blir så dominerande att det kan ta oskäligt
            bra betalt skall, om marknaden fungerar väl, företagen B, C, och
            D finnas till hands och erbjuda bättre alternativ. Då tvingas
            den tidigare dominanten att bli bättre och billigare. Det är när
            denna ädla tävlan fungerar som effektiviteten i näringslivet främjas
            och konsumenten gynnas.
          </note>
          <note>
            För att få till stånd den här viktiga mångfalden krävs ett bra
            företagsklimat. Det har inte den nuvarande regeringen lyckats
            åstadkomma, och dessvärre finns det ingenting som tyder på att
            man kommer att göra det heller.
          </note>
          <note>
            Den diskussionen - den som rör Socialdemokraternas misslyckade
            näringspolitik - återkommer kammaren till om några veckor. Nu
            nöjer jag mig med att konstatera att denna och tidigare socialdemokratiska
            regeringar har fört en politik som missgynnar mindre företag och
            motverkar nyetableringar och att ett av flera negativa resultat
            av en sådan företagsfientlig politik är just att konkurrensen
            försämras.
          </note>
          <note>
            Ett annat område där Socialdemokraternas hållning motverkar en
            effektiv konkurrens är regeringens ovilja att öppna den offentliga
            sektorn för privata aktörer. Socialdemokraternas istadiga vägran
            att ge privata alternativ en chans hindrar effektiviseringar och
            förnyelse. Åter är det medborgarna, konsumenterna, som får betala
            - här i form av högre skatter, sämre välfärd och minskad valfrihet.
          </note>
          <note>
            Dessvärre är det inte enbart i riksdag och regering man finner
            bristande förståelse för vad effektiv konkurrens betyder för den
            ekonomiska utvecklingen.
          </note>
          <note>
            Också företrädare för näringslivet är skickliga på att hitta
            invändningar mot åtgärder som är till för att skärpa konkurrensen.
          </note>
          <note>
            Jag har vid några tillfällen haft anledning att gå tillbaka till
            mina anteckningar från det kommittéarbete som föregick den nya
            konkurrenslagen. Vi hade då åtskilliga diskussioner med näringslivets
            organisationer och med företag och branscher som berördes av våra
            förslag till en skärpt konkurrenslagstiftning. För att uttrycka
            mig litet försiktigt: De synpunkter vi fick ta del av vid dessa
            tillfällen hade inte särskilt mycket gemensamt med det som brukar
            sägas vid högtidliga tillfällen i näringslivssammanhang om behovet
            av effektiv konkurrens. Dessvärre är det inte svårt att också
            nu hitta motsvarande exempel på dubbelspel.
          </note>
          <note>
            Fru talman! Ett ständigt återkommande diskussionsämne är hur
            kooperativa företagsformer skall behandlas i konkurrenslagstiftningen.
            Den här problematiken tas upp i ett antal motioner från moderater
            och centerpartister i ganska likalydande ordalag och med den gemensamma
            nämnaren att kooperationen skulle vara förfördelad i det här hänseendet.
          </note>
          <note>
            Bakgrunden till motionerna är Konkurrensverkets beslut från sommaren
            1996 att förbjuda viss samverkan inom Södra Skogsägarna. Men principdiskussionen
            är som sagt inte ny. Producentkooperationen har i många olika
            sammanhang agerat för att få en särbehandling i konkurrenslagstiftningen
            och hävdat att deras samarbete är mindre skadligt än motsvarande
            grad av samarbete i andra företagsformer. De moderata och centerpartistiska
            motionerna bygger alltså på den - felaktiga - grundtanken.
          </note>
          <note>
            Att olika företagsformer skall behandlas lika är en central princip
            i konkurrenslagstiftningen. Och det framgår tydligt när man läser
            Konkurrensverkets beslut i det aktuella ärendet att det inte är
            företagsformen som Konkurrensverket har invändningar mot utan
            omfattningen av prissamverkan.
          </note>
          <note>
            Det saknas inte utredningar på det här området.
          </note>
          <note>
            Åtminstone en - den som heter Jordbruk och konkurrens - har utförligt
            behandlat just de här frågeställningarna, och det alldeles nyligen.
            Den ger, såvitt jag kan se, inte underlag för påståendet att kooperativa
            företag skulle vara förfördelade. Utredningens slutsats blev snarare
            den motsatta - den genomgång man gjorde gav inte anledning att
            ändra utformningen av konkurrenslagstiftningen.
          </note>
          <note>
            Folkpartiet har självklart ingenting emot vare sig
          </note>
          <note>
            Södra Skogsägarna eller kooperationen i övrigt. Sverige behöver
            mångfald - inte bara när det gäller företag utan också i fråga
            om företagsformer. Det vi starkt reagerar mot är de försök som
            nu görs att mjuka upp den konkurrenslag som vi nyligen har skärpt
            och anpassat till EG-rätten. Att fila ned tänderna på Konkurrensverket
            gagnar inte svensk ekonomi och inte heller svenskt näringsliv.
          </note>
          <note>
            Folkpartiets tydliga markering innebär inte att vi blundar för
            de svårigheter som finns. Jag började med att peka på de avvägningsproblem
            som konkurrenslagstiftningen innebär. Ett sådant är att bedöma
            den relevanta marknaden. Det är därför det uttryckligen i lagens
            motivtext sägs att de här gränsdragningarna i enskilda fall måste
            ankomma på rättstillämpningen, dvs. precis det som nu sker i Södra-ärendet.
          </note>
          <note>
            Att i det läget, under pågående process, gå in med politiska
            beslut och förändra konkurrenslagstiftningen vore enligt Folkpartiets
            uppfattning fel.
          </note>
          <note>
            Jag hade hoppats att Kjell Ericsson skulle förklara hur han på
            det här området kommer till en annan slutsats. Det finns ingen
            sådan förklaring i reservationen. Det är också frestande att be
            Ola Karlsson om en närmare förklaring till varför Moderaterna
            backar från den motivreservation vi har lagt gemensamt, men jag
            tror inte att det behövs.
          </note>
          <note>
            Fru talman! Ett annat återkommande diskussionsämne är det s.k.
            gruppundantaget för kedjor i detaljhandeln. Också det tas upp
            i ett par motioner som vill minska restriktionerna för det här
            samarbetet. Men den egentliga orsaken till att den frågan diskuteras
            så intensivt just nu är att en arbetsgrupp i Regeringskansliet
            har föreslagit det motsatta: att skärpa kravet i undantaget.
          </note>
          <note>
            När det gäller gruppundantagen är det regeringen som fastställer
            dessa. Det är alltså egentligen inte en riksdagsfråga. Inför den
            beslutsprocess som pågår inom Regeringskansliet har utskottet
            ändå - enigt -
          </note>
          <note>
            slagit fast några viktiga utgångspunkter.
          </note>
          <note>
            För det första måste eventuella förändringar av det aktuella
            gruppundantaget föregås av en ordentlig analys av samarbetets
            effekter. Det har inte skett. Jag tror för min del att det är
            alldeles nödvändigt. Den här samverkan - det är ju framför allt
            ICA-rörelsen det handlar om - har flera olika inslag. När det
            gäller prissamverkan är den villkorad och omges redan i dag av
            betydande restriktioner. Den inköpssamverkan som sker gör att
            man kan hålla nere priserna också för de mindre butiker som annars
            inte skulle ha så mycket att sätta emot de ofta starka och dominerande
            leverantörerna.
          </note>
          <note>
            För det andra, säger utskottet, måste man ta hänsyn till vad
            den föreslagna förändringen skulle betyda för handeln i glesbygder.
            Där finns det ofta en butik, med relativt litet kundunderlag.
            Affären betyder mycket för bygden - inte bara för den service
            den ger utan också som mötesplats. För att den skall ha en chans
            att klara sig, ge konsumenterna en fullgod service och kunna erbjuda
            konkurrenskraftiga priser krävs att man har möjlighet att samarbeta,
            framför allt när det gäller inköpen.
          </note>
          <note>
            När man gör en ordentlig genomgång av det här samarbetets olika
            inslag blir slutsatsen med all säkerhet att den form av samarbete
            i detaljhandeln vi nu diskuterar med de begränsningar som gäller
            snarare är till gagn för konkurrensen än tvärtom. Det var ju också
            skälet till att gruppundantaget för detaljhandeln kom till och
            fick sin nuvarande utformning. Därför är det bra att ett enigt
            näringsutskott ger den här tydliga signalen till regeringen: inga
            förändringar utan en ordentlig analys av samarbetets effekter!
          </note>
          <note>
            En annan fråga - också den principiellt viktig -
          </note>
          <note>
            handlar om de kollektiva hemförsäkringarna. Det finns flera skäl
            till Folkpartiets invändningar mot den här företeelsen. Den invändning
            som är aktuell i det här sammanhanget är att det på ett allvarligt
            sätt inskränker konkurrensen på försäkringsmarknaden.
          </note>
          <note>
            Väl fungerande konkurrens stimulerar förnyelse av näringslivet
            och leder till en effektiv användning av samhällets resurser.
            Den medför inte bara mångfald och större valfrihet när det gäller
            varor och tjänster utan också en mångfald i företagande. Brister
            i konkurrensen innebär naturligtvis det motsatta. Producenterna
            stimuleras inte till att förbättra kvalitet och produktionsmetoder.
            Graden av konkurrens på olika marknader spelar alltså en central
            roll för marknadsekonomins funktionssätt och för den ekonomiska
            tillväxten.
          </note>
          <note>
            Men konkurrensen upprätthåller inte sig själv -
          </note>
          <note>
            den är ständigt hotad. Därför krävs det en effektiv konkurrenspolitik
            och en effektiv konkurrenslagstiftning, och att vi som politiker
            har förmåga att stå emot starka producentintressen.
          </note>
          <note type="speaker">
            Anf. 111 KJELL ERICSSON (c) replik:
          </note>
          <note>
            Fru talman! När det gäller ICA-frågan synes vi vara överens,
            sade Christer Eirefelt, likaså när det gäller kollektiva sakförsäkringar.
            När det gäller ekonomiska föreningar har vi litet olika uppfattning.
          </note>
          <note>
            Det här handlar inte på något sätt om att vi skall fila ned tänderna
            på Konkurrensverket. Min uppfattning är att lagen inte har fått
            den effekt vi önskade att den skulle ha, och den har också varit
            till men för en effektiv försörjning inte minst av skogsråvara
            till industrin. Vi har ju ett stort företag som Södra Skogsägarna,
            som samverkar på så sätt att många små skogsägare därigenom får
            sin service tillgodosedd.
          </note>
          <note>
            Som jag sade är skogsägarna mycket olika. En del är gamla, en
            del är unga, en del bor på sin gård, andra bor inte där. Det rör
            sig om små eller stora fastigheter.
          </note>
          <note>
            Men genom den samverkan som har skett med skogsägarföreningen
            har man på ett effektivt sätt kunnat sköta fastigheterna och få
            ut virke på ett bra sätt till industrin.
          </note>
          <note>
            Det har, som jag också sade, varit ett baspris man har förhandlat
            om. Det är inget toppris, utan ett baspris. Det har inneburit
            att försörjningen med virke trots allt har kunnat hållas ganska
            jämn under året.
          </note>
          <note>
            Nuvarande ordning har också lett till att det blir väldiga toppar
            och dalar och att det är svårt att få virkesförsörjning.
          </note>
          <note>
            Jag tror att det skulle vara bra om man kunde komma tillbaka
            till den ordningen att sågverksföreningar och skogsägarföreningar
            förhandlade om olika delar igen. Jag vet att det är många sågverk
            som har det på det här viset också. På så sätt kunde de få sitt
            virkesbehov tillgodosett.
          </note>
          <note>
            Man får nästan uppfattningen att Södra skulle vara en stor stark
            jätte, som är farlig på något vis. Jag vill i stället säga att
            det är en förening som gör många bra insatser. Ta som exempel
            andra stora företag, Stora,
          </note>
          <note>
            SCA, Assi Domän, de är verkligen dominerande. Men de är aktiebolag.
            Dem är det inget att göra åt, för de prissamverkar inte. Det finns
            skillnader i hur man hanterar olika företag. Därför hoppas jag
            att man kan se över den här lagen så fort som möjligt och att
            man medger prissamverkan i fortsättningen för skogsägarföreningar.
          </note>
          <note>
            Anf. 112 Tredje vice talman CHRISTER
          </note>
          <note type="speaker">
            EIREFELT (fp) replik:
          </note>
          <note>
            Fru talman! Kjell Ericsson får det att låta som om
          </note>
          <note>
            Södra Skogsägarna är en liten aktör på marknaden. Så är det ju
            inte. De är väldigt dominerande på den marknad där de finns, i
            södra Sverige.
          </note>
          <note>
            Visst vore det att fila ned tänderna på Konkurrensverket om man
            med politiska beslut skulle gå in och säga att här har ni gjort
            fel. Vi tillämpar inte det vi har sagt, nämligen att låta de svåra
            avvägningarna ske i rättstillämpningen. Vi har tydligt sagt, konkurrenslagstiftningen
            förutsäger det och de utredningar som det nu har gjorts flera
            stycken av poängterar också att det inte finns något annat sätt.
          </note>
          <note>
            Det finns också, som även Kjell Ericsson vet, motparter i den
            här diskussionen. Det finns köpsågverk, som vi har lyssnat till
            i utskottet och som har redovisat vilka men det är för deras del,
            vilka kostnader de får med det massiva samarbete som de möter
            i
          </note>
          <note>
            Södra. Visst vore det att i det här fallet gå just producentintressena
            till mötes, till gagn för helheten i ekonomin och till gagn för
            deras motparter.
          </note>
          <note>
            Jag tycker dessutom att det vore mycket konstigt om det inte
            gick att hitta andra former för de fördelar som Kjell Ericsson
            nämner och som jag säkert tror finns för skogsägare med mindre
            arealer. Det måste gå att göra begränsningar i det här samarbetet
            som gör att det kan accepteras också från konkurrenslagstiftningens
            utgångspunkt.
          </note>
          <note type="speaker">
            Anf. 113 KJELL ERICSSON (c) replik:
          </note>
          <note>
            Fru talman! Christer Eirefelt är mycket bestämd i de här frågorna.
            Det känner jag till. Det får mig att tänka på en liten episod
            som inträffade när jag var ute och vandrade i skogen för något
            år sedan. Jag träffade på en man som höll på att rensa upp vindfällen.
            Träden låg kors och tvärs i skogen, högt och lågt. Det var besvärligt.
            Mannen, som normalt var en mycket gudfruktig man, var svettig,
            han var sliten och litet grinig.
          </note>
          <note>
            Han yttrade sig så här: Ja, sade han, Gud är bra på väldigt många
            saker, men fälla skog skall han låta bli, för det kan han inte
            me .
          </note>
          <note>
            Litet av det kanske jag skulle vilja säga till Christer Eirefelt.
            Han är i många avseenden en mycket klok och förståndig karl, som
            jag har stor respekt för. Men just när det gäller ekonomiska föreningars
            verksamhet inser han inte alla gånger hela vidden.
          </note>
          <note>
            Jag vill ändå komma tillbaka till att det i de här skogsägarnas
            fall är fråga om många små fastigheter, små företag. Om man skulle
            splittra upp föreningen, vem skall man neka? Vem skall man kasta
            ut ur föreningen? Var skall man dra gränsen? Skall man dela
          </note>
          <note>
            Södra i fler olika föreningar?
          </note>
          <note>
            Jag tycker ändå att det är ett ganska bra sätt som man har klarat
            upp situationen på, och man får en bra försörjning. Och det är
            ingen monopolställning. Varje medlem har rätt att sälja sitt virke
            vart han vill, när han vill och till vilket pris han vill. Det
            här är bara ett sätt att underlätta virkesförsörjningen till industrin.
          </note>
          <note>
            Anf. 114 Tredje vice talman CHRISTER
          </note>
          <note type="speaker">
            EIREFELT (fp) replik:
          </note>
          <note>
            Fru talman! Om man skulle överlåta de avvägningar som måste ske
            enligt konkurrenslagstiftningen enbart till experter i de branscher
            som berörs, skulle vi snart få dominerade marknader inte bara
            när det gäller skogen, utan överallt annars också. Där finns det
            ingen förståelse för allmänintresset och intresset från andra
            kunder och leverantörer.
          </note>
          <note type="speaker">
            Anf. 115 PER ROSENGREN (v):
          </note>
          <note>
            Fru talman! Konkurrens är inte lätt. När man hör moderaterna
            förstår man att de inte har lätt för det här med konkurrens. Jag
            är mest verksam inom andra områden, t.ex. skatter och skattemyndigheternas
            möjligheter att revidera verksamheter. När jag diskuterar med
            företrädare för olika branscher vill de faktiskt av rena konkurrensskäl
            ha skärpta regler för skattemyndigheterna, så att de kan utföra
            revisioner.
          </note>
          <note>
            Detta är nämligen inte den viktiga konkurrensfrågan i samhället
            i dag. Vi kan tycka att det här är viktigt, men jag tror ändå
            att den svarta sektorn, ekobrotten, är betydligt farligare. Då
            är det väldigt inkonsekvent att göra som moderaterna, plädera
            för att det är kommunerna som är den viktigaste delen att konkurrensutsätta,
            om man förstår dem rätt.
          </note>
          <note>
            Men när man skall tillåta skattemyndigheterna att t.ex. göra
            överraskningsrevisioner, nej, då är inte moderaterna med. För
            övrigt inte Centern, Folkpartiet och Kristdemokraterna heller,
            om jag har förstått det hela rätt. Det kan ha ändrat sig på senare
            tid. Jag har en viss känsla av det. I så fall välkomnar jag det.
          </note>
          <note>
            Det är mycket intressant som sagts i den borgerliga reservationen,
            när man pratar om effektivare användning av skattemedel genom
            att konkurrensutsätta offentlig sektor. Jag är av den uppfattningen
            att kommunerna skall syssla med sådana saker som de traditionellt
            sysslat med. De skall inte ge sig in i solarieverksamhet, de skall
            inte ge sig in i det som är traditionellt privat verksamhet. Där
            kan vi nog vara eniga.
          </note>
          <note>
            Men på de områden som tillhör de traditionella kommunala verksamheterna,
            vård och omsorg, tror jag nog att kommunerna bör fortsätta med
            sin verksamhet.
          </note>
          <note>
            Naturligtvis bör det här kompletteras med diverse entreprenadverksamheter,
            inom renhållning, städning, gatuhållning osv. Men det går redan
            i dag oftast ut på anbud.
          </note>
          <note>
            Problemet med moderaterna är att de inte har något som helst
            förtroende för kommunalpolitiker, trots att det många gånger är
            deras egna som innehar posterna. Visst har det genomförts experiment,
            t.ex. i
          </note>
          <note>
            Waxholm. Det blev inte så bra. Det blev inte billigare.
          </note>
          <note>
            Man sparade inga pengar. Läser man nederst på s. 36
          </note>
          <note>
            i reservation 1 ser man att det står: "Om flera aktörer tillåts
            komma in på områden som nu är stängda för privata alternativ kommer
            detta att leda till nya arbetstillfällen samtidigt som ökad konkurrens
            innebär en effektivare användning av skattemedel."
          </note>
          <note>
            De verksamheter ni pratar om består till 80 % av personalkostnader.
            Hur kan man föreslå detta, med den begränsade mängd pengar som
            i dag finns i de kommunala budgeterna, för jag antar att det fortfarande
            är över de kommunala budgetarna som man skall betala och bekosta.
            Eller menar ni att de privata skall gå in och också stå för samtliga
            kostnader, med konsekvensen att de som utnyttjar det här skall
            betala det? Men jag förstår inte hur det skall kunna skapas fler
            arbetstillfällen och samtidigt kunna sparas på kommunala skattepengar.
            Förklara det för mig, Ola
          </note>
          <note>
            Karlsson. Det är 80 % personalkostnader i de verksamheter som
            ni pratar om.
          </note>
          <note>
            Jag kan också ge några exempel. Kriminalvården gick ut offentligt
            och begärde in offerter när det gällde utbildning för intagna.
            Komvux hade haft den under lång tid. Man skrev specifikationskrav
            där man talade om att det skulle vara en utbildad lärare. Ett
            privat företag kom in med ett oerhört lågt anbud. Det var så billigt
            att det t.o.m. låg under lönen för en nyutexaminerad lärare.
          </note>
          <note>
            Vad hände? Ja, när man skulle starta stod det privata företaget
            där. De hade inte hittat någon till verksamheten och visste inte
            ens vilka avtal som gällde.
          </note>
          <note>
            Vad innebar det? Jo, det innebar ökade kostnader för
          </note>
          <note>
            Kriminalvårdsstyrelsen. Vad hände därefter? Jo, kommunen och
            komvux fick ta hand om det hela. Det finns många exempel på att
            man nog skall vara litet försiktig med att komma med bombastiska
            uttalanden.
          </note>
          <note>
            Det har gjorts försök med vård och äldrevård då privata företag
            har anlitats. Vi hade ett känt fall då ett privat företag tog
            över delar av landstingets verksamhet. Vad hände? Jo, ett år senare
            sade företaget upp avtalet. Man kunde inte fortsätta bedriva verksamheten
            med de pengar man fick från landstinget, för man var inte van
            att ta hand om kunder som inte var nöjda
          </note>
          <note>
            - man visste inte hur man skulle agera. Företaget lade ned hela
            verksamheten och sysslade sedan bara med laboratorieverksamhet.
          </note>
          <note>
            Sedan kommer vi in på diskussionen om ICA-
          </note>
          <note>
            handlarnas samverkan. Jag tror att vi är ganska eniga om - och
            jag hoppas också att Regeringskansliet kommer fram till det i
            slutändan - att gruppundantagen för kedjor inom detaljhandeln
            skall ligga kvar och att man inte skall ändra på procentsatserna
            här som är aktuellt. Detta skulle kunna spoliera väldigt mycket
            av den verksamhet som ICA har byggt upp, och det är inte bra.
          </note>
          <note>
            Nu är jag i och för sig inte en hundraprocentig förespråkare
            för ICA och dess politik. Den kan ha vissa negativa konsekvenser.
            Men vi kan ändå se att det dyker upp alternativa livsmedelsaffärer
            som faktiskt kan konkurrera med denna jätte och gör det väldigt
            bra. Jag tänker på de många ställen där det växer upp företag
            som drivs av invandrare och som har annorlunda sortiment och oftast
            också faktiskt lägre priser.
          </note>
          <note>
            Men framför allt för glesbygden är det en oerhört viktig fråga
            att ICA-handlarna får fortsätta med den typ av samverkan som de
            har. Det gäller framför allt marknadsföringsåtgärder men också
            den gemensamma prissättningen. Det finns ju också exempel på
          </note>
          <note>
            ICA-affärer som de facto priskonkurrerar med extraerbjudanden.
            Finns det åtta nio butiker i en kommun är det nödvändigt att även
            internt konkurrera.
          </note>
          <note>
            Beträffande den kooperativa verksamheten och den prissamverkan
            som sker inom Södra Skogsägarna tycker jag att den typen av prissamverkan
            faktiskt är motiverad. Alternativet om man inte får göra detta
            är kanske att bilda storföreningar i stället. Då plötsligt är
            det tillåtet. Bildar man en koncern är det också tillåtet, men
            om man samverkar i stället med priser och på marknaden är det
            inte tillåtet. Det är ju faktiskt så att samverkan mellan små
            företag många gånger faktiskt kan gynna konkurrens ganska ordentligt
            eftersom de kan slå sig in på marknader som i princip är monopolmarknader
            på grund av att det finns stora dominerande intressen där tidigare.
            Då kan samverkan mellan små fria företag i form av en producentkooperation
            faktiskt se till att konkurrensen stärks. Jag kan hålla med Christer
            Eirefelt: Man blir inte så jätteimponerad av producentkooperationen
            i alla avseenden med tanke på dess centraliseringstendenser osv.
            Den prisledande inverkan den faktiskt har på marknaden kan i vissa
            fall ifrågasättas. Men jag tycker att man får lösa den typen av
            problem på ett annat sätt, t.ex. att man går mer på missbruksbegreppet
            och använder detta begrepp i större utsträckning i stället för
            att slå undan benen för den typ av samverkan som den kooperativa
            tanken bygger på.
          </note>
          <note>
            I nuläget räcker det naturligtvis inte att sitta med armarna
            i kors och hoppas på en positiv lösning på frågan i Stockholms
            tingsrätt. Regeringen måste omgående i sitt beredningsarbete ta
            itu med dessa frågor.
          </note>
          <note>
            Det gäller bl.a. som Kjell Ericsson har sagt att legalundantaget
            reformeras så att bestämmelser införs som ger tillåtelse till
            prissamverkan. Det är också väldigt viktigt att man anpassar konkurrenslagen
            till lagen om ekonomiska föreningar.
          </note>
          <note>
            Med detta, fru talman, yrkar jag bifall till reservation 3.
          </note>
          <note type="speaker">
            Anf. 116 OLA KARLSSON (m) replik:
          </note>
          <note>
            Fru talman! Det är ett stort problem när kommuner och landsting
            med näringsverksamhet slår ut privata småföretagare. Man kan räkna
            upp många exempel på att kommunal solarieverksamhet, kommunal
            gymverksamhet och kommunal annan verksamhet har slagit ut privata
            företag.
          </note>
          <note>
            Det här tycker jag att man måste göra någonting åt. Vi måste
            göra det lättare för medborgarna att överklaga rättsstridig verksamhet
            i kommunal regi. Vi måste förändra konkurrenslagen så att det
            går att åtgärda detta den vägen. Men här vill inte Vänstern och
            Per Rosengren göra något. I stället väljer Vänstern att prata
            om rättsosäkra regler när det gäller att kunna göra snabba revisioner
            av företag.
          </note>
          <note>
            Per Rosengren tar också upp frågan om vilka grupper vi moderater
            har förtroende för. Jag har förtroende för kommunalpolitikerna
            - jag har själv varit en sådan och sitter fortfarande i fullmäktige
            - men jag har ännu mer förtroende för medborgarna och vill låta
            dem påverka mer av sin vardag.
          </note>
          <note>
            Jag vill fråga Per Rosengren: Varför vill inte
          </note>
          <note>
            Vänstern öppna den konkurrens som gäller etablerande av lågprisbutiker
            ute i de olika kommunerna? Varför är det kommunalpolitikerna som
            skall avgöra det, och inte medborgarna? Och om det nu är så att
            Per
          </note>
          <note>
            Rosengren har ett sådant stort förtroende för den offentliga
            sektorns olika verksamheter, så är det väl inga problem att öppna
            dem för konkurrens? Då kan vi låta dem konkurrera på lika villkor
            som de privata småföretagen. Varför vill inte Per Rosengren öppna
            den möjligheten?
          </note>
          <note type="speaker">
            Anf. 117 PER ROSENGREN (v) replik:
          </note>
          <note>
            Fru talman! Jag tror inte att Ola Karlsson riktigt vet vad han
            talar om. Han talar om att "öppna". Det finns ju massor av små
            privata företag inom solariebranschen, inom hudvård, skönhetsvård
            och allt möjligt. I ett litet antal kommuner har kommunpolitikerna
            valt att t.ex. i samband med val också ha denna typ av verksamhet.
            Vissa hävdar då att denna verksamhet skattefinansieras. Normalt
            sett är det inte alls så. På något ställe har man kunnat visa
            detta, men det här är inte alls någon generell bild, vilket Ola
            Karlsson vill göra gällande. Det här är i de flesta kommuner inte
            något problem över huvud taget.
          </note>
          <note>
            Jag kan se problem på vissa ställen där man väljer att inte gå
            ut i offentlig upphandling när det gäller t.ex. typiska städtjänster,
            men jag kan också se hur vi i vår kommun sparade 2 miljoner kronor
            genom att ta hem städningen i kommunal regi i stället. Bara för
            att kommunen gör det behöver det inte innebära ett slöseri med
            skattepengar. Det är nästan en naiv uppfattning som Ola Karlsson
            företräder här.
          </note>
          <note>
            Ola Karlsson talar om att medborgarna skall få bestämma. Det
            är klart att de skall få bestämma. De skall få köpa där de vill.
            Det tycker jag är helt riktigt.
          </note>
          <note>
            Jag är helt emot att man skall skattefinansiera och delskattefinansiera
            verksamheter som gym, solarier osv. och det tror jag att vi kan
            vara eniga om. Däremot tycker jag att det är ganska bra att man
            t.ex.
          </note>
          <note>
            delvis skattefinansierar baden, och jag skulle vilja se den privata
            entreprenör som går in i den verksamheten.
          </note>
          <note>
            När det gäller centrumplanering tycker jag att det är oerhört
            viktigt att kommunerna själva får bestämma om de vill ha en centrumhandel
            eller en externhandel.
          </note>
          <note>
            I vår kommun har vi total enighet nu. Moderaterna ställer upp.
            Centrum dränerades när vi fick viss verksamhet utanför, och nu
            är kommunen på väg att växa upp och börja fungera igen tack vare
            att vi får möjlighet att styra denna verksamhet litet grand. En
            katastrof kommer att inträffa i småkommunerna om man skall tillåta
            den moderata politiken.
          </note>
          <note type="speaker">
            Anf. 118 OLA KARLSSON (m) replik:
          </note>
          <note>
            Fru talman! Konsumenterna skall få köpa var de vill, bara de
            gör det där kommunalpolitikerna har bestämt. Så ser vardagen ut
            för dem om Vänstern får bestämma.
          </note>
          <note>
            Per Rosengren håller med om att det finns problem, men här i
            kammaren väljer han att inte göra någonting åt det. Möjligheten
            att laglighetspröva kommunala beslut har han röstat nej till.
            Möjligheten att göra det lättare att etablera lågprishandel i
            kommunen har han röstat nej till. Där går den politiska klassens
            vilja och möjligheter före.
          </note>
          <note>
            I min kommun har kommunalpolitikerna slösat bort miljoner på
            att ägna sig åt tvivelaktig verksamhet, att subventionera restaurangrörelse
            och bioverksamhet. Det är verksamhet som skattebetalarna får betala.
          </note>
          <note>
            Varför vill inte Per Rosengren göra någonting åt detta, om han
            nu har förtroende för den kommunala verksamheten? Den är ju i
            många fall effektiv, välskött och kostnadseffektiv. Varför vågar
            han inte öppna också de stora delarna av den offentliga verksamheten
            för konkurrens? Varför vågar han inte låta de privata skolorna,
            de privata barnomsorgsfirmorna och de privata omsorgsfirmorna
            mäta sin verksamhet gentemot den offentliga verksamheten?
          </note>
          <note>
            Varför röstar ni nej?
          </note>
          <note type="speaker">
            Anf. 119 PER ROSENGREN (v) replik:
          </note>
          <note>
            Fru talman! Det är ganska meningslöst att prata med Ola Karlsson.
            Jag har inte påstått att konsumenterna skall få köpa bara där
            politikerna vill. Jag har förklarat för Ola Karlsson att jag tycker
            att den typ av verksamhet som traditionellt är privat också skall
            vara privat. Jag har nu fyra fem gånger sagt att jag tycker att
            det inte finns någon anledning för kommuner att gå in i solarieverksamhet
            osv. Det skall i så fall vara speciella skäl, och jag har svårt
            att tänka mig några sådana just nu. Men Ola Karlsson fortsätter
            att framhärda i detta exempel.
          </note>
          <note>
            Jag har inte alls sagt att vi inte tillåter lågprishandel. Men
            jag tycker att kommunen skall ha möjlighet att bestämma hur den
            skall utforma sitt centrum. Det vill inte Ola Karlsson. Han vill
            att det skall bli stora köpcentrum utanför staden som slår sönder
            centrumhandeln och som tar död på den traditionella detaljhandeln
            inne i staden.
          </note>
          <note>
            Vilka är det som kämpar mest för ett levande centrum? Jo, det
            är handlarna och köpmännen; den fria företagsamheten. De kämpar
            och vill ha detta, därför att de vill få ett starkt centrum och
            vill kunna locka till sig kunder. De vill vara attraktiva. Det
            blir de inte om de är utkastade i köpcentrum litet överallt.
          </note>
          <note>
            Vi har för tillfället två privata daghem i min hemkommun. Tyvärr
            har antalet barn nu minskat, och det är då de sist tillkomna daghemmen
            som får pengarna indragna. Det är tyvärr de privata. Det är det
            som gäller.
          </note>
          <note>
            En annan intressant sak är att vi i min hemkommun har också det
            motsatta. Där har näringslivet engagerat sig på ett konstigt sätt
            med kommunala pengar i ett bilmuseum. Där står vi i dag med ett
            konkursdrabbat turistbolag, med 51 % näringslivslägare.
          </note>
          <note>
            Det är litet knepigt för Ola Karlsson att förklara sådana saker,
            men jag råder honom att åka till Mariestad och studera den affären.
            Den är mycket lärorik för vissa moderater.
          </note>
          <note type="speaker">
            Anf. 120 EVA GOËS (mp):
          </note>
          <note>
            Fru talman! Jag håller med tidigare talare om att det här inte
            är ett lätt ärende, när det gäller konkurrensfrågor. Jag och Miljöpartiet
            har utgått från att konkurrenslagen inte skall drabba mångfalden,
            utan det skall finnas utrymme för mångfald.
          </note>
          <note>
            När konkurrenslagen antogs 1994 fanns inte Miljöpartiet i riksdagen.
            Vi ser det här med Södra Skogsägarna som ett misslyckande, som
            att konkurrenslagen inte fungerar fullt ut. Det är rätt och riktigt
            att detta nu prövas i tingsrätten, men vi tycker att det går för
            långsamt. Det kan hända att det måste gå till flera andra instanser,
            och vad händer då med Södra Skogsägarna under tiden? Kommer man
            då att fly från dem? Måste man försöka bryta upp det här, därför
            att man anser att de har för stor del av marknaden?
          </note>
          <note>
            Man kan också fråga: Vad är den relevanta marknaden? Är den relevanta
            marknaden södra Sverige, hela Sverige eller hela Sverige och Östersjöbäckenet?
          </note>
          <note>
            Då blir det en helt annan procentsats som man talar om.
          </note>
          <note>
            I dag ser vi de här effekterna av konkurrenslagen.
          </note>
          <note>
            Vi vill gärna stimulera kooperation. Vi ser det här som en företagssammanslagning,
            där var och en av medlemmarna är aktieägare. De drabbas på grund
            av att de inte alla ingår i ett stort aktiebolag. Vi tycker inte
            att den här kooperationen skall drabbas negativt av konkurrenslagen,
            utan vi hyllar demokratin inom kooperationen, dvs. en medlem-en
            röst.
          </note>
          <note>
            Vi vet att Södra Skogsägarna har avtal där 55 %
          </note>
          <note>
            av ägarna, som är ca 31 000, har en areal under 25 ha.
          </note>
          <note>
            Precis som Kjell Ericsson sade, är det småbönder och andra som
            bor långt ute i periferin. Det är en ekonomisk förening, där man
            försöker stödja och hjälpa varandra. Det handlar om överlevnad.
            Dessa får samma ekonomiska ersättningar antingen om de bor i utkanten
            eller om de bor i centrum, vilket tilltalar oss.
          </note>
          <note>
            Det råder ett öppenhetskriterium; ingen är bunden och priset
            är jämförbart med världsmarknaden. Det ser vi som viktiga kriterier.
          </note>
          <note>
            Södra Skogsägarna anser att konkurrenslagen och föreningslagen
            skall vara lika, och det anser vi också.
          </note>
          <note>
            Därför vill vi skynda på det arbete som har påbörjats i
          </note>
          <note>
            Regeringskansliet.
          </note>
          <note>
            Fru talman! Jag och Miljöpartiet menar att det är viktigt med
            lokalt ägande och lokalt företagande för överlevnaden speciellt
            i glesbygd. Det gäller att skapa ett engagemang som går längre
            än vinstmaximering.
          </note>
          <note>
            En särskild prövning borde kunna ske av konkurrenssituationen
            i samband med ökat lokalt ägande.
          </note>
          <note>
            Lagstiftningen kunde t.ex. anpassas så att bysamfälligheter,
            kooperativa företag och andra företag lättare kan ta över och
            gå in med lokal förköpsrätt.
          </note>
          <note>
            Därför har vi ett förslag i reservation 5, där vi anser att riksdagen
            bör uppdra åt regeringen att närmare utreda förutsättningarna
            för att införa en lokal förköpsrätt - för t.ex. kommuner, bysamfälligheter,
            kooperativ och privata företag - av sådan fast egendom som har
            betydelse för den ekonomiska utvecklingen och sysselsättningen
            inom en region.
          </note>
          <note>
            Jag vet att frågan angående bo- och brukarplikt kommer upp i
            bostadsutskottet i morgon. Det är delat på närings- och bostadsutskotten.
            Den s.k. sommarstugelagen kommer också upp. Vi får alltså jobba
            med det här parallellt.
          </note>
          <note>
            Jag yrkar bifall till både reservation 3 och reservation 5.
          </note>
          <note type="speaker">
            Anf. 121 MARIE GRANLUND (s):
          </note>
          <note>
            Fru talman! En väl fungerande konkurrens är inget mål i sig utan
            är ett redskap för att nå de samhälleliga mål som vi ställer upp
            till så låga kostnader och god kvalitet som möjligt, för att konsumenterna
            och medborgarna skall få bra och billiga varor och tjänster.
          </note>
          <note>
            En väl fungerande konkurrens är nödvändig för att skapa ett tillräckligt
            omvandlingstryck i ekonomin, som driver på strukturomvandlingen
            så att produktionsresurserna utnyttjas på effektivaste sätt.
          </note>
          <note>
            I Sverige har denna utveckling pågått kontinuerligt. Stora, mycket
            medvetna strukturförändringar har gjorts inom t.ex. textil- och
            varvsindustrin, för att nämna några. Den solidariska lönepolitiken
            har varit en annan viktig bidragande faktor.
          </note>
          <note>
            En av de viktigaste förutsättningarna för en god konkurrens är
            emellertid en stabil och sund ekonomi.
          </note>
          <note>
            Den omfattande budgetsanering som den socialdemokratiska regeringen
            genomfört och en starkare krona, jämfört med för några år sedan,
            förbättrar konkurrensen ytterligare och ökar omvandlingstrycket.
            Detta kommer att ge bättre och starkare företag och mer avancerade
            produkter.
          </note>
          <note>
            Internationella jämförelser tyder ändå på att konkurrensen är
            svag i Sverige på en del områden, särskilt i delar av tjänstesektorn
            och framför allt på livsmedels- och byggsidan.
          </note>
          <note>
            Regeringen har därför tillsatt en rad olika utredningar som har
            till uppgift att öka konkurrenstrycket.
          </note>
          <note>
            Många av dessa har precis avslutats eller avslutas inom den närmaste
            tiden och kommer då att beredas inom Regeringskansliet. En viktig
            utgångspunkt i detta arbete är att privata, statliga och kooperativa
            företag skall konkurrera på likvärdiga villkor och att det skall
            finnas ett tydligt konsumentperspektiv.
          </note>
          <note>
            Arbetarrörelsen bär på en stark tradition, ända sedan slutet
            av förra seklet, när det gäller att värna konsumentens intresse
            gentemot de producenter som gärna använder en styrkeposition på
            marknaden till att ta ut för höga priser.
          </note>
          <note>
            Ett exempel är konsumentkooperationen som växte fram ur arbetarrörelsens
            praktiska arbete för att minska brukets makt över bruksarbetaren.
            Därför föddes konkurrerande alternativ till bruksbutiken.
          </note>
          <note>
            Arbetarrörelsen har ett starkt konsumentperspektiv som vi i dag
            knyter an till i vår ambition att minska hindren för en sund konkurrens.
          </note>
          <note>
            Nu fortsätter vi det arbetet, självklart under delvis annorlunda
            omständigheter.
          </note>
          <note>
            För ett litet land som Sverige är det av avgörande betydelse
            med en väl fungerande konkurrens också på den internationella
            nivån. En sådan konkurrens inom den inre marknaden leder till
            att lägre priser kommer
          </note>
          <note>
            Europas konsumenter till del. Här är Sverige pådrivande.
          </note>
          <note>
            Den viktigaste åtgärden är för närvarande att förbättra möjligheterna
            till marknadstillträde, att öppna de europeiska marknaderna. Det
            är särskilt tydligt när det gäller tele och energi. Det finns
            stora brister i ömsesidigt gällande regler som missgynnar svenska
            företag jämfört med utländska.
          </note>
          <note>
            Fru talman! Jag tycker att det är viktigt att se konkurrensfrågorna
            i detta vida perspektiv när jag nu går in på de olika delarna
            i betänkandet.
          </note>
          <note>
            Den konkurrenspolitiska diskussionen har för närvarande, också
            här i kammaren i dag, nästan uteslutande inriktats på den offentliga
            sektorn, dels genom de borgerligas attacker men också som en följd
            av konkurrensverkets agerande.
          </note>
          <note>
            De borgerliga har en oerhört dogmatisk inställning till den offentliga
            sektorn. Man gömmer sig bakom tal om konkurrens och effektivitet
            för att egentligen åstadkomma andra mål, som privatisering och
            utförsäljning. Att utsätta offentliga verksamheter för konkurrens
            blir därmed ett överordnat mål i sig. Det är driftsformen som
            blir det centrala, inte att samhällets resurser används så effektivt
            som möjligt. Flera undersökningar pekar på att konkurrens är viktigare
            för kostnadseffektivitet än om en verksamhet drivs privat eller
            offentligt.
          </note>
          <note>
            Kommun- och landstingspolitiker har till uppgift att värna sina
            medborgare och att på bästa sätt uppfylla samhälleliga mål som
            en god barn- och äldreomsorg och en bra sjukvård. I vilken form
            verksamheten skall drivas varierar självklart. Ibland är det den
            offentliga regin som är att föredra, andra gånger är det kooperativa
            eller privata lösningar som är det bästa.
          </note>
          <note>
            Jag vänder mig därför bestämt emot den uppfattning som innebär
            att alla kommunala verksamheter skall överföras i privat regi,
            eller att alla kommunala bolag skall säljas ut. Hur kan man veta
            att det alltid är bäst i det enskilda fallet?
          </note>
          <note>
            Mycket av denna diskussion handlar dessutom om storstädernas
            villkor. I glesbygd saknas många gånger alternativ till den kommunala
            driften. Det finns helt enkelt inte några privata företag som
            är intresserade att ta över.
          </note>
          <note>
            Den socialdemokratiska regeringen har nyligen ändrat i konkurrensverkets
            regleringsbrev så att verket numera också skall ta hänsyn till
            konsumentens intressen och regionala och andra fördelningseffekter
            i beslut om just konkurrensfrågor.
          </note>
          <note>
            Vad som är viktigt är att det finns klara regler för konkurrensutsättningen
            i kommuner och landsting.
          </note>
          <note>
            Svenska kommunförbundet har därför tagit fram ett kommunalt konkurrensprogram.
            Programmet är upplagt som en vägledning för kommunerna med åtgärder
            som kan vidtas för att stärka konkurrensen. Kommunförbundet har
            för avsikt att aktivt följa upp utvecklingen av detta och en analys
            kommer att göras under hösten i år.
          </note>
          <note>
            Jag kan ändå redan nu nämna att Stockholms stad har antagit ett
            nytt program för anbudsupphandling t.ex. Det har skett i full
            politisk enighet.
          </note>
          <note>
            Fru talman! Regeringen kommer att se över konkurrenslagen för
            att göra den bättre anpassad till de små företagens förutsättningar.
            I dag medför konkurrenslagen i praktiken olika behandling av stora
            och små företag, till de små företagens nackdel. Små företag som
            sluter sig samman för att kunna minska kostnader för distribution,
            inköp och marknadsföring behandlas mycket strängare än ett stort
            företag.
          </note>
          <note>
            Frågan om ICA:s s.k. kedjeundantag från konkurrenslagen har behandlats
            i en tjänstemannautredning i
          </note>
          <note>
            Regeringskansliet. Utredningens betänkande är nu ute på remiss.
            Tiden går ut den 4 april. Utredningen har bl.a. föreslagit att
            marknadsdelsgränsen sätts till 25 %
          </note>
          <note>
            mot nuvarande gräns vid 35 %.
          </note>
          <note>
            Vi socialdemokrater anser att ICA-modellen självklart skall få
            leva kvar. Vi tycker att det är positivt att små köpmän samverkar
            för att hålla låga kostnader. Samtidigt måste man självklart se
            till att inte någon missbrukar en dominerande ställning så att
            konsumenten inte får ut kostnadseffektivitet i låga priser. ICA
            kan därför inte räkna med något fribrev från kravet att alla företag
            skall utvecklas under konkurrens till nytta för konsumenten oavsett
            om man har kedjeundantag eller ej.
          </note>
          <note>
            Viktigt är också att leverantören har möjlighet att leverera
            till enskilda butiker så att inte samverkan innebär att leverantörer
            stängs ute.
          </note>
          <note>
            Den här ICA-debatten visar hur partipolitiska dessa konkurrensfrågor
            egentligen är. För borgerliga partier är det okej att gripa in
            i föreningsrätten till förmån för konkurrenslagen, i de fall man
            minskar fackföreningsrörelsens förhandlingsfrihet, eller att ge
            sig på den kommunala kompetensen till förmån för konkurrenslagen
            i de fall man kan privatisera offentlig verksamhet och begränsa
            kommunernas handlingsutrymme. Men när man upplever att en konkurrent
            till konsumentkooperationen, ICA, angrips av konkurrensmässiga
            skäl är det stopp.
          </note>
          <note>
            Det visar att det inte bara är konsumentintressen som styr, utan
            att det finns ideologiska skäl som driver. Här tycker jag att
            vi skall välja. Antingen håller vi en rak linje i konkurrensfrågorna.
            Då skall konsumentintresset gå före allt annat i alla sammanhang.
          </note>
          <note>
            Eller också låter vi de partipolitiska hänsynen ta över.
          </note>
          <note>
            Då är det våra olika visioner om hur samhället skall se ut som
            styr.
          </note>
          <note>
            Vi anser, som jag tidigare anfört, att det är viktigt att ICA-modellen
            får leva kvar. Därför måste eventuella förändringar av gruppundantaget
            föregås av en grundläggande analys som också speglar påverkan
            på glesbygden.
          </note>
          <note>
            Utskottet säger också att man inte finner det helt orimligt att
            nuvarande gruppundantag förlängs i avvaktan på denna analys.
          </note>
          <note>
            Så till Södra Skogsägarna.
          </note>
          <note>
            Södra Skogsägarna är en ekonomisk förening som ägs av ca 31 000
            sydsvenska skogsägare. Det är den största av Sveriges skogsägarföreningar.
            I juni 1996
          </note>
          <note>
            fattade Konkurrensverket beslut om förbud riktat mot
          </note>
          <note>
            Södra Skogsägarna, beträffande samarbete om försäljningspriser
            avseende sågtimmer och massaved.
          </note>
          <note>
            För närvarande pågår en rättsprocess inom Stockholms tingsrätt.
            Den tvist som skall lösas avser i hög grad hur den gällande konkurrenslagen
            skall tillämpas. Frågorna omfattar grundläggande rekvisit i lagen
            om hur den relevanta marknaden skall definieras och om de aktuella
            produkterna skall anses vara producerade hos medlemmarna, eller
            skall betraktas som vidareförädlade i föreningens regi.
          </note>
          <note>
            Från utskottsmajoritetens sida, där tydligen nu också moderaterna
            ingår, anser vi inte att det finns någon anledning att närmare
            gå in på den prövning som pågår i detta enskilda ärende.
          </note>
          <note>
            Hur det s.k. legalundantaget, som rör skogs- och jordbruket,
            skall utformas framöver bereds för närvarande i Regeringskansliet
            och utskottet förutsätter att regeringen inom kort redovisar resultatet
            för riksdagen.
          </note>
          <note>
            Med detta tillstyrker jag betänkandet och yrkar avslag på motionerna.
          </note>
          <note>
            Anf. 122 Tredje vice talmannen CHRISTER
          </note>
          <note type="speaker">
            EIREFELT (fp):
          </note>
          <note>
            Fru talman! Att socialdemokraterna skulle gå ifrån sitt massiva
            motstånd mot privata alternativ i offentlig sektor har jag slutat
            hoppas på. Misstron mot de privata alternativen, misstron mot
            valfrihet och mångfald är så massiv att det inte är mycket att
            hoppas på.
          </note>
          <note>
            Samhällets resurser används så bra som möjligt, säger Marie Granlund.
            Det finns ju inget annat sätt att mäta det än att låta konsumenterna
            avgöra det genom sitt fria val. Först då kan vi se till att resurserna
            enligt konsumenternas önskemål används på ett effektivt sätt.
          </note>
          <note>
            När det gäller konkurrenslagen säger Marie
          </note>
          <note>
            Granlund att konkurrenslagstiftningen är till småföretagens nackdel.
            Det tycker inte jag att man kan säga generellt. I flertalet fall
            är ju konkurrenslagen ett skydd för de små företagen mot stora
            dominerande enheter.
          </note>
          <note>
            När det gäller partipolitik i konkurrenslagen vill jag säga att
            jag för min del inte har något annat intresse, det framgår säkert
            av diskussionen, än just konsumentintresset.
          </note>
          <note>
            Jag blev inte riktigt klok på vad Marie Granlund menade när hon
            talade om ICA och Södra Skogsägarna. Skall ICA få fortsätta detta
            samarbete? I den här avvägningen har man ju kommit fram till var
            gränsen går för att det skall vara konkurrensbefrämjande och inte
            konkurrenshämmande? Eller skall arbetsgruppens förslag gälla?
          </note>
          <note type="speaker">
            Anf. 123 MARIE GRANLUND (s) replik:
          </note>
          <note>
            Fru talman! Jag kan förstå att Christer Eirefelt har litet svårt
            att förstå vad jag säger. Vi socialdemokrater tycker nämligen
            inte att det är svart eller vitt, att det bara är det offentliga
            som är bra eller att det bara är det privata som är bra.
          </note>
          <note>
            I dag finns det faktiskt fler privata alternativ inom vård och
            omsorg och andra verksamheter ute i kommunerna än vad det fanns
            under den borgerliga regeringens tid.
          </note>
          <note>
            Visst har det skett mycket på det området, men jag tycker inte
            att man kan säga som Folkpartiet säger:
          </note>
          <note>
            Alla kommunala bolag skall säljas ut. Hur kan man säga att alla
            kommunala bolag skall säljas ut? Man måste bedöma det här från
            fall till fall. Annars blir det väldigt dogmatiskt.
          </note>
          <note>
            I dag har många av de kommunala monopol som har sålts ut faktiskt
            ersatts av privata monopol. Jag skulle vilja fråga Christer Eirefelt:
            Vad är vinsten med det? Om man förutsätter att konkurrensen och
            inte driftsformen är viktigast undrar jag vad det är för vits
            med att det blir ett privat monopol.
          </note>
          <note>
            Vi säger mycket klart att vi tycker att ICA skall få fortsätta
            att arbeta som man gör. Däremot måste ICA
          </note>
          <note>
            granskas precis som alla andra verksamheter, enligt den lagstiftning
            som finns. Hur det skall se ut framöver med gruppundantag och
            sådant bereds för närvarande, men vi tycker inte att tjänstemannaförslaget
            är bra.
          </note>
          <note>
            Anf. 124 Tredje vice talmannen CHRISTER
          </note>
          <note type="speaker">
            EIREFELT (fp) replik:
          </note>
          <note>
            Fru talman! Det är utmärkt om vi också i praktiken står bakom
            den text om ICA-undantaget som vi har kommit överens om och som
            jag tycker är bra.
          </note>
          <note>
            Fortfarande är de privata alternativen i offentlig sektor väldigt
            begränsade. Det behövs mycket mer för att vi skall få till stånd
            en jämvikt. Jag är självfallet inte förtjust i att offentliga
            monopol ersätts av privata monopol. Det är lika illa, men det
            kan vi inte komma undan på något annat sätt än genom att se till
            att vi får den mångfald som vi eftersträvar också i den här tjänstesektorn.
          </note>
          <note>
            När det gäller Södra Skogsägarna var vi i det längsta överens
            om en text som gick mer i linje med den uppfattning som jag nu
            tycks vara alldeles ensam om. Det handlar om att värna om en skärpt
            konkurrenslagstiftning. Jag hade hoppats att Socialdemokraterna
            skulle vara med på den här vagnen. Jag blir inte riktigt klok
            på vad det är i motivtexten som Socialdemokraterna inte kan acceptera.
            Kan man inte acceptera att jag förutsätter att förändringarna
            i konkurrenslagen skall gå ut på att man inte minskar på konkurrenstrycket
            och gör tvärtom, att man lättar upp i konkurrenslagstiftningen?
            Vill Socialdemokraterna inte vara med på det uttalandet? Eller
            är man inte med på det som står i texten om att eventuella ändringar
            skall ske på ett sätt som gör att likabehandlingen av branscher
            och företagsformer kan bibehållas? Har
          </note>
          <note>
            Socialdemokraterna gått ifrån uppfattningen att vi behöver en
            skärpt konkurrenslagstiftning som en del i en effektiv konkurrensbild
            i Sverige?
          </note>
          <note>
            Fru talman! Jag har glömt att yrka bifall till reservation 2.
          </note>
          <note type="speaker">
            Anf. 125 MARIE GRANLUND (s) replik:
          </note>
          <note>
            Fru talman! Jag vill börja med att ta upp den sista frågan. Vad
            gäller Södra Skogsägarna har vi resonerat så som det också står
            i utskottstexten. Det pågår en rättslig process. Vi blandar oss
            inte i den, utan den får pågå. Oavsett den bereder regeringen
            för närvarande ärendet. Det har varit utredningar vad gäller legalundantaget.
            Vi vill gärna se vad det blir av det här. Vi förutsätter att regeringen
            återkommer till riksdagen med detta. Den här tvisten har ju utretts
            långt tidigare.
          </note>
          <note>
            Vi tycker att det är viktigt att man finner former för detta.
          </note>
          <note>
            Jag skall återgå till det kommunala och det privata. Det finns
            i dag många kommuner som faktiskt har lämnat ut verksamhet till
            privat regi utan att det har blivit billigare. Många gånger har
            det faktiskt blivit dyrare. Partikolleger till Christer Eirefelt
            har förklarat det med att det viktigaste faktiskt är att det blir
            privat under de här åren, då det är möjligt, och inte att det
            blir billigare för konsumenten. Det är anmärkningsvärt. Det är
            verkligen en borgerlig dogmatism. Man måste faktiskt välja i varje
            enskilt fall och se till medborgarnas intresse. Och man skall
            se vad brukarna vill. Om t.ex. ett dagis skall övergå från att
            drivas kommunalt till att drivas privat skall självfallet föräldrarna
            ha ett inflytande över det. Det viktigaste är inte vilken form
            man har. Det viktigaste är konsumenterna, medborgarna, föräldrarna
            osv.
          </note>
          <note type="speaker">
            Anf. 126 OLA KARLSSON (m) replik:
          </note>
          <note>
            Fru talman! Det är en mycket glädjande omsvängning som vi kan
            höra från Marie Granlund. Det är inte alls den dogmatism som vi
            hörde för ett antal år sedan från ledande socialdemokrater när
            privata alternativ var alldeles omöjliga. Jag skulle gärna bjuda
            hem Marie Granlund till min hemkommun, så att hon kunde undervisa
            en del av sina partikamrater där.
          </note>
          <note>
            Runt om i landet ser vi ett antal exempel på att kommunal näringsverksamhet
            genom skattesubventionering konkurrerar ut privat verksamhet.
            Jag nämnde tidigare kommunala solarier och kommunal gymverksamhet.
            Jag vill återupprepa den fråga som jag ställde i mitt anförande:
            Tycker Marie Granlund att det här är bra? Är det rätt att kommunerna
            med hjälp av skattebetalarnas pengar konkurrerar ut den här typen
            av verksamhet?
          </note>
          <note>
            Varför tycker inte Marie Granlund att det finns skäl att se över
            konkurrenslagen, så att den blir tilllämplig när kommuner genom
            olika manövrer snedvrider konkurrensen? Det kan ske genom subventionering,
            underprissättning eller konstiga upphandlingar där man för in
            ovidkommande argument långt in i processen. Varför vill inte Marie
            Granlund medverka till en sådan översyn?
          </note>
          <note type="speaker">
            Anf. 127 MARIE GRANLUND (s) replik:
          </note>
          <note>
            Fru talman! Om socialdemokraterna någon gång har varit dogmatiska
            så måste jag säga att vi har fått väldigt goda efterträdare. Det
            går ju inte att diskutera med er moderater. Allt skall ut på entreprenad.
            Allt skall vara privat, oavsett om det är billigare eller dyrare.
          </note>
          <note>
            Jag skulle vilja fråga Ola Karlsson om han tycker att det är
            acceptabelt att man lägger ut verksamhet i privat regi även om
            det blir dyrare? Jag vill också att
          </note>
          <note>
            Ola Karlsson förklarar vad det är för vits med att ett kommunalt
            eller landstingskommunalt monopol i stället blir ett privat monopol.
            Vad är den stora vinsten med det?
          </note>
          <note>
            Ni pratade om att konkurrensen inom den offentliga sektorn skulle
            skapa fler arbeten eller sysselsättningstillfällen. Vad blir det
            för fler arbeten av att människor byter driftsform? De går från
            att ha jobbat inom kommunal verksamhet till att jobba med samma
            verksamhet i privat regi. Jag har väldigt svårt att förstå vad
            det ger för vinster.
          </note>
          <note>
            Man kan alltid diskutera om det är bra eller dåligt, men när
            det gäller sysselsättningen har jag svårt att förstå det här.
          </note>
          <note>
            Ola Karlsson frågade mig om vi vill se över konkurrenslagen.
            Jag tycker att vi skall göra så som ni faktiskt förordar många
            gånger. Det kan finnas frivilliga överenskommelser. Kommunförbundet
            har utarbetat klara riktlinjer för hur man skall göra med anbudsupphandling
            och annat. Vi skall faktiskt se hur kommunerna använder sig av
            det här. Det är klart att det blir problem ibland. Men i de flesta
            fall blir det inte problem. Många gånger verkar det i debatten
            som om det hade varit en explosion av kommunala bolag.
          </note>
          <note>
            Sanningen är att det under de senaste tio åren har blivit 300
            fler.
          </note>
          <note type="speaker">
            Anf. 128 OLA KARLSSON (m) replik:
          </note>
          <note>
            Fru talman! Det är verkligen beklagligt att socialdemokraterna
            inte vill göra nämnda översyn av konkurrenslagen för att kunna
            pröva den kommunala verksamheten med samma verktyg som vi kan
            pröva den privata.
          </note>
          <note>
            Jag tycker att man skall anlita den som har det bästa och billigaste
            anbudet vad avser driften. Jag ser ingen vinst i att ersätta offentliga
            monopol med privata monopol. Vi skapar faktiskt, tror jag, fler
            jobb genom att konkurrensutsätta den offentliga verksamheten.
            Det leder till ett bättre resursutnyttjande och till att man skärper
            sig och hela tiden trimmar organisationen. De erfarenheter som
            finns från anbudsupphandling och konkurrensutsättning visar att
            kostnaderna minskar också i andra delar av den kommunala verksamheten.
            Anställda och resurser kan därmed placeras på andra områden där
            de kan göra bättre nytta.
          </note>
          <note>
            Genom att göra sjukvården effektivare kan en del av de anställda
            ägna sig åt andra uppgifter som också behöver utföras. Genom att
            t.ex. göra Parkförvaltningen effektivare kan en del av de anställda
            gå över till annan verksamhet och skapa mervärden som gör att
            det blir ökade skatteintäkter och en bättre välfärd för medborgarna.
          </note>
          <note>
            Ett högt resursutnyttjande uppnår vi genom konkurrensutsättning.
            Jag tycker att fler socialdemokrater än Marie Granlund kunde tala
            om att våga öppna monopolen.
          </note>
          <note type="speaker">
            Anf. 129 MARIE GRANLUND (s) replik:
          </note>
          <note>
            Fru talman! Ofta upplever jag att många borgerliga, framför allt
            moderater, inte ser hur det är i verkligheten. Varenda kommun
            har ju i dag flera olika alternativ. Det kan vara privata eller
            kooperativa alternativ osv. Det finns i dag faktiskt fler privata
            alternativ än det gjorde under den föregående borgerliga regeringens
            tid. Sedan kan man diskutera om det är bra eller dåligt. Faktum
            är dock att det är på nämnda vis.
          </note>
          <note>
            De kommunala bolagen har, som sagt, under tio år ökat i antal
            med 300. Merparten, 70 %, av dessa bolag sysslar just med vatten
            och avlopp, energi och kollektivtrafik. De sysslar inte alls med
            solarier t.ex.
          </note>
          <note>
            Jag tycker inte heller att det är bra, men det är faktiskt inte
            vad kommunerna mest sysslar med. Är det så, får man angripa det
            precis som man gör beträffande annat som är fel.
          </note>
          <note>
            Det är glädjande att Ola Karlsson konstaterar att man inte skall
            lägga ut saker på entreprenad om det därmed blir dyrare, liksom
            att det inte är någon större vinst att kommunala eller landstingskommunala
            bolag ersätts med privata monopol.
          </note>
          <note>
            Om nu jag skall titta på hur det är i Dalarna kan jag väl få
            bjuda Ola Karlsson till Malmö så att han kan se hur det är där.
            Ola Karlsson skulle nog behöva prata med sina partikamrater i
            Malmö, för de har en helt annan inställning.
          </note>
          <note type="speaker">
            Anf. 130 KJELL ERICSSON (c) replik:
          </note>
          <note>
            Fru talman! Reservation nr 1 handlar inte om en generell privatisering
            av kommunal verksamhet, utan reservationen handlar om en större
            mångfald inom vård, service, omsorg osv. inom den kommunala verksamheten.
          </note>
          <note>
            Jag vill nog tolka Marie Granlunds svar beträffande ICA på det
            sättet att hon är positiv till att man skall verka som man gör
            i dag. Innebär det också att man kommer att verka för det efter
            analysen, så att ICA får samma konkurrensvillkor som t.ex. Konsum
            har?
          </note>
          <note>
            Konsumbutikerna kan ju ha prissamverkan och jobba över hela landet.
            De kan göra gemensamma inköp osv. utan att över huvud taget beröras
            av konkurrenslagen. ICA däremot med 2 300 småhandlare, som tillsammans
            köper in varor för att få dem billigare och som sedan konkurrerar
            vid försäljningen till kunderna, måste väl få samma förutsättningar
            som Konsum.
          </note>
          <note>
            Slutligen några ord om Södra Skogsägarna. En process kan ta lång
            tid. Det pågår ju en beredning inom Näringsdepartementet, men
            jag hörde inte Marie
          </note>
          <note>
            Granlund säga något om inriktningen - om vart hon vill komma
            med beredningen. Vill hon medverka till att det blir möjligt att
            också samverka i skogsägarföreningar i fortsättningen?
          </note>
          <note type="speaker">
            Anf. 131 MARIE GRANLUND (s) replik:
          </note>
          <note>
            Fru talman! Jag har sagt, och det står också i utskottstexten,
            att vi inte går in på den enskilda frågan så länge som det pågår
            en rättsprocess. Däremot säger vi att det är väldigt viktigt att
            frågan återkommer till riksdagen så fort som möjligt efter det
            att de utredningar granskats som just har tittat på legalundantaget
            och som har diskuterat för- och nackdelar samt om detta skall
            utvecklas på ett annat sätt eller hur det skall vara. Det är mitt
            svar på den frågan.
          </note>
          <note type="speaker">
            Anf. 132 EVA GOËS (mp) replik:
          </note>
          <note>
            Fru talman! Det är väldigt positivt att Marie
          </note>
          <note>
            Granlund säger att hon i första hand tänker på medborgarna, på
            konsumenterna. Jag kommer då att tänka på förköpsrätten för den
            som bor i glesbygd. Det kan ju komma en uppköpare som kanske nästan
            helt vill utplåna och sticka i väg med en förmögenhet. Resten
            lämnas alltså i sticket. Det har ju hänt i vissa fall.
          </note>
          <note>
            När det gäller mitt yrkande om att utreda och om det går att
            ha andra regler när det gäller lokal förköpsrätt har kanske Marie
            Granlund en annan åsikt. Men finns det andra kriterier att ta
            hänsyn till? Det handlar ju om samhällsansvar, samhällsnytta osv.
          </note>
          <note type="speaker">
            Anf. 133 MARIE GRANLUND (s) replik:
          </note>
          <note>
            Fru talman! Som det står i utskottstexten tycker vi inte att
            kommunal förköpsrätt är en bra lösning, åtminstone inte på det
            sätt som skisseras i motionen och reservationen. Det skulle strida
            mot reglerna i Europeiska unionen och det tycker inte vi är bra.
          </note>
          <note>
            Precis som Eva Goës säger återkommer vi till den här frågan när
            andra utskott behandlar den.
          </note>
          <note type="speaker">
            Anf. 134 EVA GOËS (mp) replik:
          </note>
          <note>
            Fru talman! Ja, jag vet att den kommunala förköpsrätten står
            i strid med EU-reglerna. Det är därför som jag vill ha en förändring
            här. Jag tycker att frågan annars hamnar mellan stolarna. Frågan
            kommer upp i bostadsutskottet och även i andra utskott.
          </note>
          <note>
            Det gäller då bo- och brukarplikt, sommarstugelagen osv.
          </note>
          <note>
            Det är faktiskt mycket vanligt i omvärlden - det är bara att
            titta på Nya Zeeland, Irland och Australien -
          </note>
          <note>
            att man mer och mer pratar om lokalt ägande. En nära vän till
            socialdemokraterna, Per Åhlström på tidningen Nya Norrland, tycker
            också att det lokala ägandet är mycket bra och skriver ofta på
            ledarsidan att det är viktigt med lokalt ägande. I Västernorrland
            har en studie gjorts i detta sammanhang. Förmodligen måste konkurrenslagen
            ändras för att det här skall kunna gå för sig. Vi har ju pratat
            om bysamfälligheter, kooperation o.d., så det måste inte vara
            fråga om kommunen. Det är inte alltid det som är bäst. Ju mindre,
            kanske desto bättre.
          </note>
          <note type="speaker">
            Anf. 135 OLLE LINDSTRÖM (m):
          </note>
          <note>
            Fru talman! Min motion N203 angående konkurrenssnedvridning med
            skattemedel behandlas i betänkandet under mom. 1. Utskottsmajoriteten,
            som avstyrkt min motion, hänvisar till att Underprissättningsutredningens
            förslag bereds i Regeringskansliet.
          </note>
          <note>
            Vidare sägs det att myndigheter och kommunala förvaltningar skall
            utöva sådan tillsyn att konkurrenssnedvridande förfaranden påtalas
            och åtgärdas.
          </note>
          <note>
            Tyvärr visar erfarenheten att detta inte räcker.
          </note>
          <note>
            Konkurrensverket har vid flera tillfällen påpekat att verksamheter
            som ytterst garanteras genom skattemedel inte bör konkurrera med
            andra företag.
          </note>
          <note>
            Fru talman! Jag har på nära håll upplevt att Vägverkets division
            Produktion, som till 95 % är skattefinansierad, konkurrerat ut
            privata företag med en betydande underprissättning eller - det
            är kanske riktigare uttryckt - med ren prisdumpning.
          </note>
          <note>
            Vid en kommunal upphandling av vinterväghållning tog Vägverket
            Produktion Norr entreprenaden till ett pris som låg 30-35 % under
            övriga tre anbudsgivare. Vägverkets Produktion Norr skall nu under
            tre år utföra en entreprenad till ett pris som ligger 28 % under
            det pris som föregående entreprenör hade under tre år. För att
            kunna klara detta åtagande har Vägverket på grund av bristande
            resurser till viss del tvingats anlita underentreprenörer och
            fått betala ett väsentligt högre pris jämfört med anbudet.
          </note>
          <note>
            Detta visar att det handlar om underprissättning och därmed om
            osund konkurrens.
          </note>
          <note>
            Eftersom utbudet av anläggningstransporter och andra åtaganden
            under vinterhalvåret är mycket begränsat betyder vinterväghållningen
            mycket för de små privata företagen. Vägverkets agerande resulterar
            i nedläggning av många mindre företag.
          </note>
          <note>
            När det gäller Vägverket Regions funktionsupphandlingar förhåller
            det sig på samma sätt. I Jämtland,
          </note>
          <note>
            Västerbotten och Norrbotten har Vägverket Produktion tagit entreprenader
            mellan 20 och 40 % under övriga anbudsgivare. Enligt alla sakkunniga
            är det omöjligt att utföra entreprenaderna till det priset.
          </note>
          <note>
            Jag är mycket oroad över att Vägverket Produktion tillåts lämna
            anbud och utföra uppdrag på dessa villkor åt den öppna marknaden.
            Det råder inget tvivel om att skattemedel utgör en regleringspost
            för den prisdumpning som nu sker och som därmed slår ut många
            privata företag. Vad vi behöver i Sverige är fler företag och
            arbetstillfällen och inte färre.
          </note>
          <note>
            Fru talman! Med det anförda yrkar jag bifall till reservation
            nr 1.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            UbU8 Vissa läroplansfrågor m.m.
          </note>
          <note>
            Mom. 1 (uppföljning och utvärdering, m.m.)
          </note>
          <note>
            1. utskottet
          </note>
          <note>
            2. res. 1 i motsvarande del (kd)
          </note>
          <note>
            Kammaren biföll utskottets hemställan med acklamation
          </note>
          <note>
            Mom. 4 (utvärdering av ämnet idrott och hälsa)
          </note>
          <note>
            1. utskottet
          </note>
          <note>
            2. res. 2 i motsvarande del (m)
          </note>
          <note>
            Votering:
          </note>
          <note>
            199 för utskottet
          </note>
          <note>
            60 för res. 2
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 125 s, 23 c, 13 fp, 15 v, 14 mp, 9 kd
          </note>
          <note>
            För res. 2: 60 m
          </note>
          <note>
            Frånvarande: 36 s, 20 m, 4 c, 13 fp, 7 v, 4 mp, 6 kd
          </note>
          <note>
            Mom. 15 (ämnena svenska och svenska som andraspråk och antagningen
            till gymnasieskolan)
          </note>
          <note>
            1. utskottet
          </note>
          <note>
            2. res. 9 i motsvarande del (m, fp)
          </note>
          <note>
            Votering:
          </note>
          <note>
            190 för utskottet
          </note>
          <note>
            73 för res. 9
          </note>
          <note>
            86 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 1 m, 23 c, 15 v, 14 mp, 11 kd
          </note>
          <note>
            För res. 9: 59 m, 14 fp
          </note>
          <note>
            Frånvarande: 35 s, 20 m, 4 c, 12 fp, 7 v, 4 mp, 4 kd
          </note>
          <note>
            Mom. 16 (parlamentarisk utredning om konsekvenserna av en helt
            betygsfri skola)
          </note>
          <note>
            1. utskottet
          </note>
          <note>
            2. res. 8 i motsvarande del (v)
          </note>
          <note>
            Votering:
          </note>
          <note>
            233 för utskottet
          </note>
          <note>
            29 för res. 8
          </note>
          <note>
            1 avstod
          </note>
          <note>
            86 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 60 m, 23 c, 13 fp, 11 kd
          </note>
          <note>
            För res. 8: 15 v, 14 mp
          </note>
          <note>
            Avstod: 1 fp
          </note>
          <note>
            Frånvarande: 35 s, 20 m, 4 c, 12 fp, 7 v, 4 mp, 4 kd
          </note>
          <note>
            Mom. 18 (betygssystemet i gymnasieskolan)
          </note>
          <note>
            1. utskottet
          </note>
          <note>
            2. res. 5 i motsvarande del (mp)
          </note>
          <note>
            Votering:
          </note>
          <note>
            166 för utskottet
          </note>
          <note>
            29 för res. 5
          </note>
          <note>
            68 avstod
          </note>
          <note>
            86 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 2 m, 23 c, 13 fp, 2 kd
          </note>
          <note>
            För res. 5: 15 v, 14 mp
          </note>
          <note>
            Avstod: 58 m, 1 fp, 9 kd
          </note>
          <note>
            Frånvarande: 35 s, 20 m, 4 c, 12 fp, 7 v, 4 mp, 4 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            NU9 Vissa konkurrensfrågor
          </note>
          <note>
            Mom. 1 (inriktningen av konkurrenspolitiken)
          </note>
          <note>
            1. utskottet
          </note>
          <note>
            2. res. 1 (m, c, fp, kd)
          </note>
          <note>
            Votering:
          </note>
          <note>
            155 för utskottet
          </note>
          <note>
            106 för res. 1
          </note>
          <note>
            1 avstod
          </note>
          <note>
            87 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 125 s, 1 fp, 15 v, 14 mp
          </note>
          <note>
            För res. 1: 59 m, 23 c, 13 fp, 11 kd
          </note>
          <note>
            Avstod: 1 s
          </note>
          <note>
            Frånvarande: 35 s, 21 m, 4 c, 12 fp, 7 v, 4 mp, 4 kd
          </note>
          <note>
            Mom. 2 (kooperativ näringsverksamhet)
          </note>
          <note>
            Proposition ställdes först beträffande utskottets hemställan
            och därefter i fråga om motiveringen.
          </note>
          <note>
            Hemställan:
          </note>
          <note>
            1. utskottets hemställan
          </note>
          <note>
            2. hemställan i res. 3 (c, v, mp)
          </note>
          <note>
            Votering:
          </note>
          <note>
            211 för utskottet
          </note>
          <note>
            51 för res. 3
          </note>
          <note>
            87 frånvarande
          </note>
          <note>
            Kammaren biföll utskottets hemställan.
          </note>
          <note>
            Motiveringen:
          </note>
          <note>
            Godkännande av
          </note>
          <note>
            1. utskottets motivering
          </note>
          <note>
            2. motiveringen i res. 2 (m, fp)
          </note>
          <note>
            Kammaren biföll utskottets motivering med acklamation.
          </note>
          <note>
            Partivis fördelning av rösterna:
          </note>
          <note>
            För utskottet: 125 s, 60 m, 1 c, 14 fp, 11 kd
          </note>
          <note>
            För res. 3: 22 c, 15 v, 14 mp
          </note>
          <note>
            Frånvarande: 36 s, 20 m, 4 c, 12 fp, 7 v, 4 mp, 4 kd
          </note>
          <note>
            Mom. 6 (lokalt ägande och lokal förköpsrätt)
          </note>
          <note>
            1. utskottet
          </note>
          <note>
            2. res. 5 (mp)
          </note>
          <note>
            Votering:
          </note>
          <note>
            247 för utskottet
          </note>
          <note>
            14 för res. 5
          </note>
          <note>
            88 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 60 m, 23 c, 14 fp, 14 v, 10 kd
          </note>
          <note>
            För res. 5: 14 mp
          </note>
          <note>
            Frånvarande: 35 s, 20 m, 4 c, 12 fp, 8 v, 4 mp, 5 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Beslut om samlad votering
          </note>
          <note>
            På förslag av andre vice talmannen medgav kammaren att återstående
            ärenden på dagens föredragningslista fick avgöras i ett sammanhang
            efter avslutad debatt.
          </note>
          <note>
            12 § Vissa fastighetsrättsliga frågor
          </note>
          <note>
            Föredrogs
          </note>
          <note>
            Bostadsutskottets betänkande 1996/97:BoU11
          </note>
          <note>
            Vissa fastighetsrättsliga frågor
          </note>
          <note type="speaker">
            Anf. 136 INGA BERGGREN (m):
          </note>
          <note>
            Herr talman! I detta betänkande, BoU11, tar vi upp vissa fastighetsrättsliga
            frågor. Det rör sig om motioner från allmänna motionstiden 1996,
            som berör jordförvärvslagen, annan förvärvslagstiftning, fastighetsbildningslagen
            och vattenlagen.
          </note>
          <note>
            Jag kommer att inrikta mig på jordförvärvslagen och börjar med
            att yrka bifall till reservation 1 under mom. 1, som rör just
            förändringar av jordförvärvslagstiftningen.
          </note>
          <note>
            Min utgångspunkt tar jag i två moderata motioner som utmynnar
            i förslag om att öppna lagstiftningen, så att aktiebolag och andra
            juridiska personer i framtiden kan förvärva jordbruks- och skogsfastigheter.
          </note>
          <note>
            Jordförvärvslagen är i dag skriven så att det inte ens är möjligt
            att generationsväxla genom att överlåta egendom till ett aktiebolag
            som ägs av arvsberättigade syskon. Moderaterna anser att det inte
            är rimligt att på detta sätt begränsa juridiska personers möjligheter
            att förvärva fast egendom som taxerats som lantbruksenhet. Det
            är dags att ta bort dessa hinder och i stället öppna för nya och
            moderna former att äga och bedriva jordbruk. Det skulle i hög
            grad bidra till att göra det möjligt för människor att verka och
            leva vidare på landsbygden.
          </note>
          <note>
            Det är inte förbud och begränsningar Sverige behöver. Det som
            behövs är att möjligheter öppnas för att näringsverksamhet i olika
            former skall kunna bära sig och utvecklas. Enligt min och Moderaternas
            mening är det nödvändigt att jordbruket skall ha samma möjligheter
            som annan företagsamhet att utnyttja de företagsformer som finns.
            Därför menar jag att jordförvärvslagen bör förändras så att aktiebolag
            och andra juridiska personer skall få samma möjligheter som fysiska
            personer att förvärva jord- och skogsbruksfastigheter.
          </note>
          <note>
            Därmed underlättas boendet i glesbygden och skärgården. Därmed
            värnas också den fria förfoganderätten och äganderätten. Jag yrkar
            bifall till reservation 1.
          </note>
          <note type="speaker">
            Anf. 137 ESKIL ERLANDSSON (c):
          </note>
          <note>
            Herr talman! En omfattande liberalisering genomfördes 1991 av
            jordförvärvslagstiftningen. Denna liberalisering har lett till
            det vi ser nu, nämligen en avfolkning av stora delar av våra landsbygdsområden
            i Sverige. Vi kan också konstatera att prisnivån på jordbruksfastigheter
            har höjts dramatiskt till följd av liberaliseringen. Mycket av
            den sysselsättning som tidigare fanns på den svenska landsbygden
            har försvunnit. Vi ser också att antalet förvärv som sker av utländska
            medborgare av jord och skog har ökat.
          </note>
          <note>
            Varför nu detta? Den liberalisering som gjordes
          </note>
          <note>
            1991 innebar bl.a. att prisprövningen vid förvärv av jordbruksfastighet
            föll bort. Den boplikt som tidigare fanns i samband med tillståndsgivning
            begränsades dramatiskt så att det i dag endast gäller boplikt
            vid förvärv i några små mycket perifert liggande områden. Detta
            är några försämringar och förändringar som skedde vid den liberalisering
            som skedde år
          </note>
          <note>
            1991. Därtill kommer att det år 1993 gjordes förändringar så
            att utlänningar bereddes samma möjlighet att förvärva fast egendom
            i landet och att de begränsningar som fanns tidigare föll bort.
          </note>
          <note>
            Enligt min mening borde de lagändringar som gjordes 1991 och
            1993 ha gått i motsatt riktning mot vad de gjorde. Den svenska
            jordförvärvslagstiftningen bör enligt min mening utformas så,
            oaktat nationstillhörighet hos förvärvaren, att lagstiftningen
            främjar familjejordbruk, något som vi under alla år har slagit
            vakt om i Sverige. Lagstiftningen skall främja sambandet mellan
            ägande, brukande och boende. Lagstiftningen skall dessutom främja
            sysselsättningen på landsbygden och permanentboende i alla delar
            av landet.
          </note>
          <note>
            Jag vill säga något ytterligare om permanentboendet. Bland de
            problem vi i dag ser är att stora delar av vår landsbygd hotas
            av de utländska förvärven av permanentbostäder i form av att småhusenheter
            i mindre och medelstora samhällen och tätorter övergår till att
            bli fritidsbostäder. Detta gör att samhällena under stora delar
            av året är mörklagda. Det gör också att kommunala satsningar och
            investeringar på olika sätt fördyras och försvåras.
          </note>
          <note>
            Dessutom blir det ganska tråkigt och trist för de människor som
            bor grannar med det som har övergått till att bli fritidsbostäder.
            Det är inte särskilt attraktivt att bo granne med ett hus som
            är mörkt stora delar av året, där snön inte skottas, osv. Den
            service som tidigare har funnits i många av dessa samhällen i
            form av handel och annan kommersiell service tunnas också ut.
          </note>
          <note>
            Vid förvärv av fastighet som taxeras som småhus bör regler införas
            som hindrar att permanentbostad i samlad bebyggelse, där den samlade
            bebyggelsen är avsedd för permanentboende, övergår till fritidsbostad.
            Med anledning av det anförda yrkar jag bifall till reservationerna
            nr 3 och nr 7.
          </note>
          <note type="speaker">
            Anf. 138 ERLING BAGER (fp):
          </note>
          <note>
            Herr talman! Skärgårdens problem ökar. Alltfler hus tas över
            av fritidsboende. Enligt tvåpartireservationen nr 5 från Folkpartiet
            och kd förordar vi att det är helt nödvändigt att skärgårdens
            olika problem blir föremål för en utredning med inriktning på
            åtgärder som underlättar bostads- och förvärvsmöjligheter. Det
            kan gälla regler som underlättar för permanenta bostäder i den
            svenska skärgården.
          </note>
          <note>
            Denna utredning bör särskilt omfatta möjligheten att genom förändringar
            i lagstiftningen om fastighetsskatten uppnå ökad fast bosättning
            och sysselsättning.
          </note>
          <note>
            Vi vet i denna kammare vad den senaste höjningen av fastighetsskatten
            har inneburit för många boende i våra skärgårdar. Här har vi i
            Folkpartiet vid ett flertal tillfällen krävt att man bör riva
            upp det senaste beslutet om fastighetsskatten.
          </note>
          <note>
            Utredningens överväganden och slutsatser bör även omfatta andra
            åtgärder beträffande delar av landet med problem som liknar skärgårdens.
            Detta gäller vissa glesbygdsområden, men också de som ligger inom
            våra s.k. stora kommuner Göteborg och
          </note>
          <note>
            Stockholm. Delar av det som betraktas som exempelvis Stockholms
            skärgård och Göteborgs skärgård uppfyller också kriterierna med
            problem för den permanent boende befolkningen. När fritidshusen
            ökar i antal har man svårt att bo kvar.
          </note>
          <note>
            I reservation nr 2, som också är en tvåpartireservation från
            Folkpartiet och kd, tar vi upp jordförvärvslagen. Man måste stävja
            missbruket av förvärvsreglerna, som ibland sker i glesbygden.
            Andelsförvärven och flerägandet kan i vissa fall missbrukas, och
            det har ökat märkbart. Vi tycker i reservationen att man inte
            har visat problemen tillräcklig uppmärksamhet. Vi förordar att
            dessa problem skall utredas, och man behöver överväga åtgärder.
          </note>
          <note>
            Herr talman! Med tanke på att det varit ett långt arbetsplenum
            här i kammaren i dag kortar jag nu mitt anförande och yrkar slutligen
            bifall till enbart reservation nr 5.
          </note>
          <note type="speaker">
            Anf. 139 OWE HELLBERG (v):
          </note>
          <note>
            Herr talman! När vi nu skall omdana Sverige till ett ekologiskt
            hållbart samhälle blir frågor som rör fastighetsbildning och fastighetsförvärv
            än mer viktiga. I det ekologiskt hållbara samhället nyttjas och
            brukas all jordbruksmark effektivt men på ett sätt som ingår i
            det naturliga kretsloppet. Lokal och regional produktion av energi,
            livsmedel m.m. är en självklarhet för att minska transportbehovet
            och skapa mer av självförsörjning. Ett lokalt och regionalt ägande
            ger också ett större socialt ansvar för miljö- och näringslivsfrågor.
            Närheten till människorna som bor och lever i regionen ger ägarna
            större insikt och ansvar för sin bygd.
          </note>
          <note>
            Med anledning av detta bör jordförvärvslagen ändras så att boende
            och brukande i fråga om lantbruksegendom skall sammanfalla. Ett
            utökat utboägande bidrar till ett minskat engagemang för bygden
            och sämre utvecklingsmöjligheter.
          </note>
          <note>
            Jordbruksverket har gjort en utvärdering av den gällande lagstiftningen
            som nu ligger på regeringens bord. Där sägs bl.a. att om lagen
            skall ha som syfte att verka som ett regionalpolitiskt instrument
            är det nödvändigt att lagen skärps. Vänsterpartiet tycker att
            man skall ta större lokala och regionala hänsyn och vill därför
            redan nu att riksdagen ger regeringen i uppdrag att överväga frågan
            om hur lagstiftningen skall skärpas.
          </note>
          <note>
            Den demokratiska insynen och påverkansmöjligheten har skärpts
            när det gäller plan- och bygglagen med tanke på skärpta krav när
            det gäller miljöfrågor.
          </note>
          <note>
            Det är bra.
          </note>
          <note>
            När det gäller fastighetsbildningslagen är det tyvärr sämre.
            Tillämpningen av fastighetsbildningslagen kan ge påtagliga förändringar
            när det gäller markanvändningen, men den demokratiska insynen
            är dålig och påverkansmöjligheterna därmed små. Normalt är det
            bara fastighetsägare som har möjlighet att uttrycka sig i sakfrågan.
            Det riskerar medföra ett sämre beslutsunderlag och därmed en större
            risk för att inte miljöproblematiken skall beaktas fullt ut. Regeringen
            bör därför få i uppdrag att komma med förslag om hur man kan utvidga
            kretsen av vilka som får yttra sig i sakfrågan så att det därmed
            blir mera likt vad som råder enligt plan- och bygglagen.
          </note>
          <note>
            Till sist, herr talman, vill jag säga några ord när det gäller
            omprövningar av vattendomar. Dessa frågor behandlas i samband
            med arbetet med miljöbalken, och jag hoppas att Vänsterpartiet
            i överläggningar med regeringen skall kunna påverka innehållet
            i den.
          </note>
          <note>
            För att spara tid, herr talman, yrkar jag bifall enbart till
            reservation 4.
          </note>
          <note type="speaker">
            Anf. 140 ULF BJÖRKLUND (kd):
          </note>
          <note>
            Herr talman! Det finns i dag ett stort intresse hos många människor,
            inte minst unga barnfamiljer, av att bosätta sig ute på landsbygden.
            Det är naturligtvis under rådande omständigheter inte så lätt
            att få arbete på landsbygden. Ofta är det också problem med att
            ordna boendet.
          </note>
          <note>
            När det gäller arbete handlar det om olika typer av kombinationssysselsättningar.
            I det kommande och kanske redan påbörjade IT- och tjänstesamhället
            kan kanske ändå fler möjligheter till arbete på landsbygden bli
            verklighet.
          </note>
          <note>
            När det gäller boendet är ofta det s.k. utboägandet ett problem.
            Ägarna bor ofta långt borta, och det omöjliggör ett positivt samarbete
            i byalagen. Bybor har ibland t.o.m. svårt att själva bestämma
            hemma i byn, då väldigt många bor väldigt långt borta och inte
            är skrivna på orten. Det finns många exempel på detta i det svenska
            inlandet och också i Norrland.
          </note>
          <note>
            Var gränsen går mellan den personliga friheten i ägandet av en
            jord- och skogsbruksfastighet och kravet på brukande med tydlig
            lokal förankring är inte en alldeles enkel fråga. Andelsförvärv
            och flerägande förstärker de här problemen.
          </note>
          <note>
            Vi kristdemokrater menar att det är viktigt att lagregler och
            andra bestämmelser utformas på ett sätt som gynnar utvecklingen
            på landsbygden. Det är också viktigt att de resurser som finns
            i bygden, och kanske bara där, tas till vara på plats och bidrar
            till försörjningen så att människor kan bo kvar och nya yngre
            familjer kanske också kan återvända till hembygden.
          </note>
          <note>
            Det här är nedtecknat i en folkpartimotion som vi stöder. Det
            föreslås en utredning som tydligare klarlägger det som rör andelsförvärvens
            och flerägandets negativa inverkan på strävan att få en levande
            landsbygd.
          </note>
          <note>
            Men också skärgårdens framtid som levande bygd måste säkerställas.
            Alltfler hus där tas över av fritidsboende. Det måste definitivt
            anses vara ett riksintresse att skärgården hålls levande och att
            möjligheter till utkomst i skärgårdsnäringar och fast boende i
            skärgården kan vidmakthållas i framtiden. Vi efterlyser fortfarande
            praktiska resultat av Skärgårdsutredningen från 1994.
          </note>
          <note>
            Möjligheterna att hävda intresset av bosättning och sysselsättning
            vid fastighetsöverlåtelser i skärgårdsområdena är begränsade -
            det vet vi. Här vill vi att regeringen kommer med åtgärdsförslag
            till riksdagen. Har man inget positivt att komma med föreslår
            vi att en särskild utredning tillsätts för att komma med dessa
            positiva åtgärder i fråga om bostads- och förvärvsmöjligheter.
            Det här berörs i en reservation, nr
          </note>
          <note>
            5, som jag här vill yrka bifall till.
          </note>
          <note>
            För övrigt vill jag instämma i det Owe Hellberg sade om omprövning
            av vattendomar. Jag skall inte gå in mer i detalj på det, men
            det är sådant som skall arbetas in i miljöbalken. Det är viktigt
            att man då verkligen tittar seriöst på de möjligheter som kan
            finnas - just för den biologiska mångfaldens skull och med tanke
            på de nya erfarenheter som har dykt upp under senare år.
          </note>
          <note type="speaker">
            Anf. 141 BENGT-OLA RYTTAR (s):
          </note>
          <note>
            Herr talman! I det här betänkandet behandlar vi, såsom har framgått,
            ett antal motioner från den allmänna motionstiden som berör jordförvärvslagen,
            fastighetsförvärvslagstiftningen, fastighetsbildningslagen och
            vattenlagen. Samtliga motioner avslås.
          </note>
          <note>
            Det finns nio reservationer till betänkandet - fyra som handlar
            om jordförvärvslagen, tre om fastighetsöverlåtelser, en om fastighetsförvärv
            och en om fastighetsbildning.
          </note>
          <note>
            När det gäller jordförvärvslagen vill alla utom
          </note>
          <note>
            Moderaterna stärka regleringen, men på olika sätt.
          </note>
          <note>
            Moderaterna däremot vill gå vidare med avregleringen. De ser
            inga faror utan bara nya affärsmöjligheter.
          </note>
          <note>
            Som vanligt hos Moderaterna är det fråga om att skapa mera marknad,
            utan hänsyn till vad det betyder för bygdens väl och ve.
          </note>
          <note>
            I de övriga tre reservationerna i denna del gäller det att på
            olika sätt stärka skyddet för glesbygdens intressen, men - som
            sagt - med olika metoder.
          </note>
          <note>
            Det vi vet om det faktiska läget är att det under budgetåret
            1995/96 gjordes 234 åtaganden om att bebo och bruka fastigheter
            i glesbygd, och av dem har
          </note>
          <note>
            215 uppfyllt sina åtaganden. Men vi vet också att 10
          </note>
          <note>
            förvärv kan betecknas som rent oseriösa. Den siffran kan synas
            låg, men vart och ett av dessa fall är mycket stötande i den bygd
            som berörs. I de nordliga massmedierna har vi kunnat se en del
            mycket stötande exempel på detta.
          </note>
          <note>
            Det kan alltså inte bli fråga om att gå Moderaterna till mötes,
            eftersom det skulle ge ännu bättre förutsättningar för skövlarna.
            Det är mycket lättare att känna sympati för de övriga partiernas
            synpunkter, men eftersom det pågår ett beredningsarbete i Regeringskansliet
            skall vi inte förekomma det utan med tillförsikt avvakta resultatet.
          </note>
          <note>
            I reservation 5, som Folkpartiet och Kristdemokraterna står bakom
            och som behandlar fastighetsöverlåtelser, är huvudinriktningen
            att genom att tillsätta en utredning försöka lösa skärgårdsproblematiken.
          </note>
          <note>
            I reservation 6 från Vänsterpartiet och Miljöpartiet vill man
            införa lokal förköpsrätt, eftersom man på goda grunder anser att
            lokalt ägande är bättre än utboägande.
          </note>
          <note>
            I reservation 7 vill Centern lösa problemen genom ett förbud
            mot att permanentbostad övergår till fritidshus.
          </note>
          <note>
            Alla vet att det här är oerhört svåra frågor som vi har brottats
            med under lång tid. Det illustreras också av att det finns fyra
            olika åsikter i utskottet om hur vi skall gå vidare i den här
            frågan.
          </note>
          <note>
            Det har gjorts åtskilliga utredningsinsatser under senare år
            för att lösa problemet, och det är tyvärr bara att konstatera
            att än har ingen kommit fram till den perfekta lösningen även
            om vissa åtgärder har genomförts, t.ex. har fastighetsskatten
            sänkts för perioden
          </note>
          <note>
            1997-2001. Vissa kommuner har fått möjlighet till förköpsrätt
            av hus som behöver användas som bostad för permanent bruk. I maj
            kommer en arbetsgrupp vid
          </note>
          <note>
            Finansdepartementet att lägga fram förslag som skall remissbehandlas
            under hösten. Jordbruksverkets utvärdering av dessa frågor bereds
            inom departementet.
          </note>
          <note>
            Allt detta talar för att riksdagen inte skall fatta beslut i
            dessa frågor i dag utan avvakta förslagen från regeringen.
          </note>
          <note>
            I reservation 8 är miljöpartisterna ensamma om att föreslå ett
            omfattande utredningsarbete om de ändringar i reglerna för fastighetsförvärv
            som är en följd av EU-medlemskapet. Det är lätt att konstatera
            att förutsättningarna för ett sådant initiativ inte föreligger.
          </note>
          <note>
            I den sista reservationen, nr 9, från Vänsterpartiet tar man
            upp grannars ställning vid fastighetsreglering.
          </note>
          <note>
            Där finner utskottet det helt klart att reglerna om sakägare
            är tillräckliga för att de berörda skall komma till tals.
          </note>
          <note>
            Det råder en bred samsyn i dessa frågor i utskottet.
          </note>
          <note>
            De enda som skiljer ut sig är moderaterna som vill gå vidare
            med ytterligare avreglering och marknadsanpassning.
          </note>
          <note>
            Herr talman! Med detta yrkar jag bifall till bostadsutskottets
            hemställan i betänkande 11 och avslag på samtliga reservationer.
          </note>
          <note type="speaker">
            Anf. 142 INGA BERGGREN (m) replik:
          </note>
          <note>
            Herr talman! Även om Bengt-Ola Ryttar nu sågar moderaternas förslag
            i dessa avseenden vill jag ställa den fråga som jag berörde i
            mitt inledningsanförande.
          </note>
          <note>
            Den nuvarande jordförvärvslagen innebär att det inte ens är möjligt
            att generationsväxla genom att överlåta egendom till ett aktiebolag
            som ägs av arvsberättigade syskon. Det är viktigt för en levande
            landsbygd att det finns möjlighet för generationer att leva kvar.
            Borde rimligen inte en sådan skevhet kunna göras i samband med
            den bedömning som tydligen försiggår i Regeringskansliet? Jag
            menar som moderat att det är viktigt att den förändringen görs
            så att även aktiebolag och andra juridiska personer skall få samma
            möjligheter som fysiska personer att förvärva jord- och skogsfastigheter.
          </note>
          <note type="speaker">
            Anf. 143 BENGT-OLA RYTTAR (s) replik:
          </note>
          <note>
            Herr talman! I min släkt har vi bott i samma by på landsbygden
            sedan 1535, och det har gått alldeles utmärkt utan den lagstiftning
            som Inga Berggren efterlyser. I vissa arvslägen skulle det naturligtvis
            underlätta att ha den möjlighet som Inga Berggren efterlyser,
            men det skulle också öppna andra slussar som jag inte tror att
            det finns gehör för i kammaren.
          </note>
          <note type="speaker">
            Anf. 144 PER LAGER (mp):
          </note>
          <note>
            Herr talman! Vi skall inte låta vår landsbygd förändras till
            att bli något slags sommarland med ödsliga timerinställda gårdar
            och hus, ett rekreationsområde för dem som har råd att ha fler
            än en bostad. Landsbygden måste leva i alla bemärkelser och skyddas
            mot avflyttning och urbaniseringsvågor. Vi måste helt enkelt göra
            det möjligt för människor att bo kvar och bruka de resurser som
            finns omkring dem.
          </note>
          <note>
            Om inte framtiden skall innebära ytterligare koncentrationer
            kring storstadsområdena med alla problem som det medför vad gäller
            transporter, livsmedelsförsörjning, buller, vatten- och avloppssystem
            m.m. måste vi skapa bättre förutsättningar för landsbygdens befolkare
            att stanna kvar och även öka stadsmänniskors möjligheter att flytta
            ut på landet.
          </note>
          <note>
            Miljöpartiet har under lång tid framhållit principen att ägande
            av jord- och skogsbruk skall vara förenat med en bo- och brukarplikt.
            Principen innebär att företag och naturresurser så långt det är
            möjligt bör ägas och brukas av de lokalt boende och engagerade
            människorna. Det innebär också att det i första hand bör vara
            de lokalt boende som får förköpsrätt då äganderätter skall överföras.
          </note>
          <note>
            Riksdagen beslutade 1992 att avskaffa de regler som begränsade
            utlänningars rätt att köpa och sälja jord, skog och eldistributionsanläggningar,
            bl.a. vattenanläggningar. Anledningen var EG:s kapitalliberaliseringsdirektiv.
            Förvärvsrestriktioner avskaffades inte enbart gentemot EG utan
            också i förhållande till övriga världen. Flera lagstiftningar
            genomgick liknande liberaliseringar, bl.a. skötsellagen inom jordbruket,
            skogsvårdslagen, fastighetsbildningslagar. Vid anslutningen till
            EU tilläts Sverige ändå ha rätt till egen lagstiftning på det
            här området fram till år 2000.
          </note>
          <note>
            Icke-producenter breder ut sig i jordbruks- och skogsbruksbyar
            och förvandlar dem i vissa fall till områden för fastighetsspekulationer,
            med negativa regionalpolitiska och miljömässiga konsekvenser för
            de boende. Samma sak sker också i skärgårdssamhällena och i fjällbygden.
          </note>
          <note>
            Utskottets majoritet anser att riksdagen bör avvakta regeringens
            överväganden efter det arbete som nu bedrivs av en arbetsgrupp
            inom Finansdepartementet.
          </note>
          <note>
            Vi i Miljöpartiet vill ha en utredning som kan ta ett helhetsgrepp
            på ägande-, mark- och naturresursfrågorna, utreda konsekvenserna
            vad gäller lagreglerna om förvärv och ägande och ta till vara
            historiska erfarenheter i dessa och närliggande frågor.
          </note>
          <note>
            Jag yrkar härmed bifall till reservation 8.
          </note>
          <note type="speaker">
            Anf. 145 LEIF MARKLUND (s):
          </note>
          <note>
            Herr talman! Skälet till att jag upptar kammarens tid är den
            motion som jag väckt, Bo412, där jag försökt göra riksdagen uppmärksam
            på de olägenheter som kan uppstå när lagstiftningarna totalt sett
            inte är till freds.
          </note>
          <note>
            Naturligtvis delar jag bostadsutskottets uppfattning om jordförvärvslagen
            som sådan. Den fungerar bra. Som utskottets talesman har sagt
            fungerar den bra till 90 %. Men en del avarter uppstår. I och
            med att det är fråga om tre lagstiftningar och tre skilda departement
            kan det uppstå glapp mellan lagstiftningarna.
          </note>
          <note>
            Det är precis detta jag har velat uppmärksamma.
          </note>
          <note>
            Jag tror inte att det är fel på vare sig jordförvärvslagen eller
            den kommunala förköpsrätten, utan detta har andra grunder. Det
            är ett bekymmer när en oseriös människa kan få tillträde till
            en fastighet innan den rättsliga processen är klar. Det innebär
            att man kan riva upp ordentliga sår i den bygd där man härjar.
          </note>
          <note>
            Detta har skett på flera ställen under senare år.
          </note>
          <note>
            Jag tycker att bostadsutskottet i sin beskrivning över situationen
            har uppmärksammat kärnan i frågan.
          </note>
          <note>
            Den ligger naturligtvis i den förändring som vi gjorde i skogsvårdslagen.
            Genom en ändring av ransoneringsparagrafen, som tidigare begränsade
            möjligheten att skövla en fastighet, har man ökat möjligheterna
            till kalavverkningar som nu får omfatta upp till 100 hektar i
            stället för som tidigare 5 hektar. Då kommer naturligtvis klipparna
            och ser att här finns det möjligheter. Det är här som det stora
            problemet uppstår. Det handlar aldrig om seriösa ortsbor som skall
            fortsätta att bebo fastigheter utan om spekulativa inslag utifrån.
          </note>
          <note>
            Jag är väldigt nöjd med att bostadsutskottet på detta sätt uppmärksammat
            frågan och skrivit kring den så att den åtminstone kommit upp
            på den politiska dagordningen.
          </note>
          <note>
            Jag har inget annat yrkande än utskottets, och jag yrkar alltså
            bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 13 §.)
          </note>
          <note>
            13 § Egenskapskrav på byggnader m.m.
          </note>
          <note>
            Föredrogs
          </note>
          <note>
            Bostadsutskottets betänkande 1996/97:BoU12
          </note>
          <note>
            Egenskapskrav på byggnader m.m.
          </note>
          <note type="speaker">
            Anf. 146 PETER WEIBULL BERNSTRÖM (m):
          </note>
          <note>
            Herr talman! Med tanke på det allmänna intresset att snabbt klara
            av debatten denna kväll stryker jag delar av mitt anförande, på
            det att inte moderaterna skall beskyllas för att hålla någon kvar
            i onödan.
          </note>
          <note>
            Bostadsutskottets betänkande nr 12, Egenskapskrav på byggnader
            m.m., är ett betänkande där ett antal motioner från allmänna motionstiden
            behandlas.
          </note>
          <note>
            Förslagen handlar om miljö- och hälsoriktigt byggande, om energihushållning,
            säkerheten i byggnader, tillgängligheten, åtgärder mot elöverkänslighet,
            m.m.
          </note>
          <note>
            Betänkandet utmynnar i två tillkännagivanden till regeringen
            som avser ökade informationsinsatser och ansvarstagande av föräldrar
            och fastighetsägare, dels angående barnsäkerheten, dels angående
            brandvarnare. Detta är bra.
          </note>
          <note>
            Även i mycket annat är vi i detta betänkande överens. Men på
            några punkter har vi ett helt annat synsätt. Vi ställer inte upp
            på majoritetens tro att det måste till nya statliga bidrag och
            subventioner i byggoch fastighetsbranschen för att skapa varaktig
            sysselsättning eller skynda på utvecklingen mot en hållbar miljö-
            och energipolitik.
          </note>
          <note>
            Detta har vi utvecklat i en motivreservation, nr 8, där vi slår
            fast, att för att minska arbetslösheten krävs det att vi skapar
            bättre förutsättningar för företagande i allmänhet och att vi
            minskar statliga regleringar och beskattning av företagande i
            synnerhet. Jag behöver nog inte fördjupa mig mycket i detta i
            kväll, ty vad vi menar mera i detalj torde den uppmärksamme lyssnaren
            i kammaren ha fått ganska klart för sig efter tidigare debatter
            i detta ämne.
          </note>
          <note>
            Men när det gäller miljöanpassningen i byggandet vill jag framhålla
            de många initiativ och framsteg som byggindustrin och fastighetsbranschen
            visat att man själv är beredd att ta. Allteftersom människors
            medvetande om miljöfrågornas betydelse ökar, så ökar också efterfrågan
            på miljöanpassat byggande och boende.
          </note>
          <note>
            Det företag som inte inser att det är en överlevnadsfråga att
            då ta fram de produkter som efterfrågas kommer att få svårt att
            hävda sig i konkurrensen. Jag tycker att vi just i dag har fått
            ett utmärkt exempel på detta, då Skanskas miljöredovisning damp
            ned på våra skrivbord. En utomordentligt intressant läsning.
          </note>
          <note>
            De tankar och den entusiasm som Skanska här utvecklar utifrån
            sin egen övertygelse skulle inte ha kunnat kommenderas fram den
            politiska vägen genom aldrig så många dekret och förordningar.
          </note>
          <note>
            Problemet är snarast att just genom alla olika regleringar och
            den höga skattenivån, inte minst för alla de människor och hushåll
            som till syvende och sist skall betala, har utrymmet de senaste
            åren varit begränsat för angelägna satsningar på miljöteknik.
          </note>
          <note>
            Vad slutligen gäller frågan om åtgärder för konvertering av eluppvärmda
            småhus har vi nu sett vad regeringens tankegångar innehöll på
            den punkten. Här hade jag tänkt utveckla vår skarpa kritik av
            energipropositionen. Men jag skall motvilligt avstå på grund av
            den sena timmen. Debatten om dess konsekvenser får anstå till
            ett annat tillfälle.
          </note>
          <note>
            Herr talman! Jag yrkar bifall till reservation 8 under mom. 8.
          </note>
          <note type="speaker">
            Anf. 147 RIGMOR AHLSTEDT (c):
          </note>
          <note>
            Herr talman! Det var skönt att slippa få diskussionen om energi
            med moderaterna i kväll. Men egentligen tycker jag att hela riksdagen
            borde vara här nu och lyssna. Jag hoppas att ni riksdagsledamöter
            har
          </note>
          <note>
            TV:n på, inte för att höra när vi skall sluta, utan för att lyssna
            till diskussionen om just de här frågorna. De är mycket viktiga
            för oss allihop. Egentligen borde hela läktaren ha varit full.
          </note>
          <note>
            I det här betänkandet tas det upp högaktuella frågor som man
            med ett namn skulle kunna benämna
          </note>
          <note>
            Miljö- och hälsoriktigt boende. Det handlar om barnens säkerhet
            och om tillgänglighetsfrågor för handikappade. Det handlar också
            om elöverkänslighet och om miljö- och energideklaration av våra
            bostäder.
          </note>
          <note>
            För att börja med det sista, herr talman, vet vi att det i dag
            pågår ett arbete med att ta fram underlag för att klara av att
            miljö- och energideklarera hus. Syftet är att underlätta för oss
            konsumenter att välja rätt när det gäller material och att välja
            rätt hus. Vi har i bostadsutskottet fått ta del av det arbete
            som Boverket bl.a. gör i de här frågorna i samarbete med andra
            aktörer. Det känns naturligtvis bra att man har börjat det här
            arbetet. Men så länge vi inte har sett något färdigt resultat
            av det jobbet anser jag att vi från riksdagen måste ge ett tillkännagivande
            till regeringen, där vi deklarerar att de här frågorna är mycket
            angelägna för oss. Vi får inte tappa taget kring dem. Jag yrkar
            därför bifall till reservation 1 under mom. 1.
          </note>
          <note>
            Vi får inte heller tappa farten. Det är viktigt att det här arbetet
            påskyndas, så att det kommer fram ett resultat som kan ge praktisk
            nytta. Vi vet ju att människor inte mår bra av sjuka hus. Såväl
            små människor som stora människor mår dåligt av det.
          </note>
          <note>
            Vi måste få bostäder och lokaler av olika slag som är välbyggda,
            trivsamma, med riktiga material och med stort ljusinsläpp. Det
            ökar vårt välbefinnande.
          </note>
          <note>
            Och vilka vill inte må bra? Jag yrkar därför även bifall till
            reservation 2 under mom. 2.
          </note>
          <note>
            Till sist vill jag något beröra frågan om elöverkänslighet. Bostadsutskottet
            och även riksdagen har tidigare förordat insatser för att komma
            till rätta med de problemen. Men de tål att upprepas. Strävan
            måste vara att komma bort från farliga elektromagnetiska fält
            i vår omgivning.
          </note>
          <note>
            Fordras det ändrade regler för byggande och planering för att
            komma till rätta med det måste vi ta initiativ i utskottet och
            göra det också. Det kommer hela tiden nya kunskaper. Det kommer
            ny forskning som vi måste lyssna till. Inte minst måste vi lyssna
            till de människor som har drabbats av elöverkänslighet.
          </note>
          <note>
            De har erfarenhet och kunskap som vi skall ta del av.
          </note>
          <note>
            Vi måste alltså ha en stor öppenhet och se till att forskningen
            blir allsidigt belyst, så att vi kan fatta bra beslut. Vi omger
            oss hela tiden med ny elektronik i form av datorer och mobiltelefoner.
            Inte minst är det viktigt att vi nu uppmärksammar när dataåldern
            gör stort insteg i skolorna där våra barn finns. Alla blir vi
            berörda.
          </note>
          <note>
            Det finns, herr talman, all anledning att bevaka, förändra och
            förnya oss i våra ställningstaganden i de här frågorna. Därför
            yrkar jag även bifall till reservation 12 under mom. 19.
          </note>
          <note type="speaker">
            Anf. 148 ERLING BAGER (fp):
          </note>
          <note>
            Herr talman! I detta betänkande om egenskapskrav på byggnader
            m.m. står Folkpartiet bakom flera olika reservationer. Men jag
            kommer för tids vinnande att yrka bifall enbart till två reservationer,
            nr 7 och nr 11.
          </note>
          <note>
            Det är viktiga frågor i lagstiftningen som tas upp i en del motionsförslag
            och behandlas i betänkandet.
          </note>
          <note>
            Det handlar exempelvis om barnsäkerhet i byggnader, där reservation
            nr 10 tar upp det höga antalet barnolyckor i bostäder. Det finns
            mot denna bakgrund skäl att genomföra en analys av säkerhetsnivån
            i bostäder, vilket reservationen förordar. En sådan analys skall
            kunna föreslå åtgärder för att minska antalet barn som förolyckas
            och skadas i våra byggnader.
          </note>
          <note>
            Vi behandlar också tillgängligheten för handikappade. Det tas
            upp i en fyrpartireservation, nr 11. Jag utvecklade här i kammaren
            så sent som den 26 februari Folkpartiets krav på att åtgärder
            skyndsamt borde genomföras för att öka tillgängligheten för handikappade
            i samhället, på gator och torg, i byggnader och i trafiken.
          </note>
          <note>
            Jag behöver kanske inte nu upprepa det jag då framförde för Folkpartiets
            del. Det är litet märkligt, herr talman, att man i betänkanden
            som ligger så nära varandra i tiden får upp exakt samma krav,
            men så har skett i det här fallet.
          </note>
          <note>
            Jag skall slutligen ta upp reservation nr 7, som behandlar gränsvärde
            för radon. Det är en flerpartireservation från Folkpartiet, Vänsterpartiet
            och Miljöpartiet. Folkpartiet har under ganska många år tagit
            upp och föreslagit olika åtgärder för att sanera bostäder från
            radon. Nu upplever vi att den nuvarande regeringen har minskat
            anslaget för sanering av bostäder.
          </note>
          <note>
            Vi har också fått ett nytt mätvärde för hur vi mäter radonhalt,
            och det innebär att om man skall ligga kvar på motsvarande det
            gamla värdet på 200 becquerel borde värdet nu vara 140 eller 150
            becquerel i nybyggnation. Vi föreslår i reservation nr 7 att man
            skall införa ett värde som gräns för radon i nybyggnation som
            åtminstone motsvarar det värde vi hade tidigare.
          </note>
          <note>
            Herr talman! Jag vill erinra om att Sverige högtidligt i Rio-deklarationen
            och i Agenda 21 har påtagit sig att verka för en god miljö och
            en god miljö också i bostäder och byggnader. Vi i Sverige har
            faktiskt bland världens högsta radonvärden, och vi har en situation
            som vi känner till. Jag har här en bok som heter Radonboken som
            Byggforskningsrådet har givit ut. I den kan man exempelvis hämta
            olika uppgifter, t.ex. att Socialstyrelsen tar upp att sannolikt
            1 100
          </note>
          <note>
            människor årligen får lungcancer och att radonet är upphov till
            detta.
          </note>
          <note>
            Jag tycker att riksdagen måste ta ett större ansvar eftersom
            vi vet vad radonet ställer till med.
          </note>
          <note>
            I den här boken står det också att man kan jämföra exempelvis
            700 becquerel med att röka ett paket cigaretter per dag kontinuerligt.
            Och det finns människor som både bor i radonhus och röker ett
            paket cigaretter om dagen. Självfallet måste ansvariga myndigheter
            och lagstiftare, dvs. riksdagen, ha regler som i varje fall när
            det gäller radonhalten i våra bostäder - radon som inte syns och
            inte luktar - kan bidra till att människor slipper lungcancer.
            När man nu ser hur regeringen har backat i bekämpningen av radon
            och hur anslagen till radonsanering har krympt är det klart att
            man blir upprörd.
          </note>
          <note>
            Jag minns när Folkpartiet satt i regeringen och
          </note>
          <note>
            Eric Enlund var jordbruksminister och ansvarade för radonfrågorna,
            och hur riksdagsledamot Birgitta Dahl jagade Eric Enlund för över
            15 år sedan och sade att hon skulle fortsätta jaga med blåslampa
            tills man kunde rätta till detta och sanera bostäderna från radon.
            Det har gått många år nu. Och så ser man hur regeringen i sin
            politik backar på detta viktiga område.
          </note>
          <note>
            Herr talman! Jag yrkar återigen bifall till reservation nr 7
            och hoppas att vi snart skall kunna se till att få en politik
            som verkligen kan sanera radonet både i nya och befintliga bostäder.
          </note>
          <note type="speaker">
            Anf. 149 OWE HELLBERG (v):
          </note>
          <note>
            Herr talman! Plan- och bygglagen har utvecklats positivt de senaste
            åren, men ännu återstår mycket att göra för att vi skall gå snabbt
            framåt med utvecklingen av det ekologiskt hållbara samhället.
            Boendet och byggandet är en central del i detta, liksom planeringen
            av den fysiska miljön. Vänsterpartiet står bakom en rad reservationer
            till detta betänkande, men jag skall koncentrera mitt anförande
            till tre områden.
          </note>
          <note>
            Först gäller det den bygglagstiftning som tillämpas i dag. Den
            ändrades radikalt under den borgerliga regeringens tid med ett
            tydligare ansvar för byggherren under byggprocessen, tyvärr på
            bekostnad av det demokratiska inflytandet. Detta försvårar och
            förhindrar en byggprocess där största möjliga hänsyn tas till
            frågor som rör t.ex. miljön eller tillgängligheten för funktionshindrade.
          </note>
          <note>
            Eftersom byggreglerna numera är utformade som egenskapskrav krävs
            en större insyn i byggprocessen för att precisera tolkningen av
            kraven. En kvalitetsansvarig utses och presenterar en kontrollplan
            för byggnadsnämnden senast tre veckor före byggstart.
          </note>
          <note>
            Att i det skedet påverka planen med en fördröjning av byggstarten
            är naturligtvis inte lätt. Det kan också leda till att man i ett
            senare skede får gå in och göra om felaktigheter när bygget redan
            är färdigt, vilket då blir en fördyrande omständighet. Olyckligt
            är också att man använder begreppet kvalitetsansvarig i det här
            sammanhanget eftersom det inte handlar om att ha ansvar för byggprojektets
            kvalitet utan att se till att den kvalitet som preciserats fullföljs
            enligt den upprättade planen. Det gäller att ge begreppet kvalitetsansvarig
            ett djupare innehåll än vad dagens krav medger. Då krävs en mer
            seriös byggprocess och ett större demokratiskt inflytande. Regeringen
            bör utreda detta och komma med förslag till ändringar i planoch
            bygglagen.
          </note>
          <note>
            Detta gäller även barnens situation. I Norge har man tagit detta
            på stort allvar och i varje kommun krävt att en särskild barnansvarig
            skall ta till vara barnens intresse i byggprocessen, både när
            det gäller den yttre och den inre miljön. Lagstiftningen om barnsäkerheten
            i våra bostäder är dålig för bostäder uppförda före 1973, och
            det innebär att större delen av miljonprogramsområdet saknar tillräckligt
            skydd mot olycksfall i dessa bostäder.
          </note>
          <note>
            Utskottsmajoriteten betonar vikten av informationsinsatser runt
            dessa frågor. Det är nog bra, men det hjälper ju inte om inga
            direkta åtgärder utförs.
          </note>
          <note>
            Oftast handlar det om enkla åtgärder som kan vidtas där behoven
            finns och inte i alla lägenheter samtidigt.
          </note>
          <note>
            Att som utskottsmajoriteten påstå att detta är ett föräldraansvar
            är att göra det för lätt för sig. Det är naturligtvis fastighetsägarens
            ansvar. Tyvärr finns det ingen lagstiftning att hänga upp detta
            ansvar på i dagsläget för det som är byggt före 1973. Detta bör
            regeringen ta itu med. Att utse en barnansvarig på kommunal nivå
            när det gäller byggfrågorna sätter naturligtvis de problemen i
            fokus. Detta är ett naturligt krav om vi i Sverige skall uppfylla
            den barnkonvention som vi ivrigt förespråkar i FN skall gälla
            i alla länder. Tydligen är det inte så viktigt hos oss själva.
          </note>
          <note>
            Detta har man insett i Norge, men inte i Sverige.
          </note>
          <note>
            Norrmännen verkar kloka - det har de visat inte minst i EU-frågan.
          </note>
          <note>
            Ett annat område där Sverige ivrigt förespråkar förändringar
            är på handikappområdet. I FN har Sverige varit pådrivande för
            att ta fram de standardregler på handikappområdet som antagits
            för flera år sedan.
          </note>
          <note>
            I Sverige går också detta trögt när man skall visa detta i konkret
            handling. 1992 kom Handikapputredningens förslag om att hinder
            för tillgänglighet och användbarhet i befintlig miljö skulle avhjälpas
            inom angiven tid. En lagrådsremiss i ärendet kom våren 1995. I
            den sades att enkla tillgänglighetsskapande åtgärder skulle vara
            utförda till år 2005.
          </note>
          <note>
            Den remissen stoppades av dåvarande finansministern Göran Persson.
            Det väckte stor uppmärksamhet och starka reaktioner, inte minst
            från bostadsutskottet, som sade att regeringen snarast skall återkomma
            i frågan.
          </note>
          <note>
            Boverket fick i uppdrag att utreda kostnaderna för åtgärderna
            och kom med sin rapport till regeringen i juni 1996. Regeringen
            kom inte med några besked i budgetpropositionen under hösten 1996
            och har till dags dato inte gett några som helst besked i frågan.
          </note>
          <note>
            Det är ett mycket förvånansvärt beteende och ett klart brott
            mot riksdagens uppmaning att snabbt återkomma till riksdagen i
            frågan.
          </note>
          <note>
            Den ansvarige ministern Jörgen Andersson säger något om att ytterligare
            utredningar nog behövs -
          </note>
          <note>
            något som Boverkets utredare bestämt förnekar.
          </note>
          <note>
            När skall regeringen återkomma i frågan? Inte minst handikapporganisationerna
            funderar över regeringens fördröjande hantering av frågan och
            undrar varför ingenting händer.
          </note>
          <note>
            Regeringen bör därför skyndsamt komma med förslag till åtgärder
            redan i vårpropositionen. Det finns gott om arbetslös byggarbetskraft,
            så kostnaderna för samhället när det gäller den delen är försumliga,
            vilket också Boverket påvisar i sin utvärdering.
          </note>
          <note>
            Herr talman! Jag står naturligtvis bakom alla mina reservationer
            men nöjer mig, av tidsskäl, med att yrka bifall till reservationerna
            4 och 11.
          </note>
          <note type="speaker">
            Anf. 150 PER LAGER (mp):
          </note>
          <note>
            Herr talman! Utvecklingen går oerhört snabbt inom byggbranschen.
            Nya metoder och material lanseras kontinuerligt, och av dessa
            väcker de "nygamla"
          </note>
          <note>
            allt större intresse bland byggare och boendekonsumenter. Så
            gott som alla har insett problemen med synsättet från de tre senaste
            decennierna, då materialen och konstruktionsmetoderna handlade
            om tid i första hand - inte om hållbarhet, ekologiska kretslopp
            för byggmaterial, vatten och avlopp, eller om förnybara energikällor.
            I dag vill de flesta ligga i framkanten på utvecklingen till det
            ekologiskt hållbara samhället, om inte av andra skäl så av konkurrensskäl.
          </note>
          <note>
            Det här betänkandet, som handlar om egenskapskrav på byggnader,
            är därför fyllt med positiva texter och en viljeinriktning framåt.
            Ändå har det karaktären, vid behandlingen av motionerna, av att
            "allt är på gång", "låt regeringen lägga förslag" och "slå inte
            in öppna dörrar". Jag har hört det förr, men jag är samtidigt
            fullständigt övertygad om, att skulle inte alla dessa miljömotioner
            ha väckts vore inte utskottet hälften på väg. Därför finns det
            anledning att lyfta en del motioner - även om jag, av tidsskäl,
            skall vara restriktiv när det gäller att yrka bifall.
          </note>
          <note>
            Jag har understrukit vikten av att ett miljövärderingssystem
            anpassat för svenska förhållanden skall utarbetas snarast - jag
            har också begärt det tidigare -
          </note>
          <note>
            och faktiskt är nu ett samarbete i gång mellan Boverket och Byggforskningsrådet.
            Det är bra. Jag har också tidigare krävt att få begreppet ekologiskt
            byggande definierat, för att vi alla skall kunna tala samma språk
            och förstå vad vi menar. Även detta är nu under utarbetande.
          </note>
          <note>
            Tillsammans med Centern och Vänsterpartiet har jag en reservation
            i just den frågan. Ibland kan en reservation vara en signal om
            behovet av att påskynda en process. Men med tanke på tidsbristen
            i kammaren och att frågan nu löpt så långt avstår jag från att
            särskilt yrka bifall till reservation 1.
          </note>
          <note>
            När det gäller mitt förslag om ett kontrollorgan, kallat Husprovning,
            står jag dock fast. Ett kontrollorgan med återkommande provningar,
            likt det vi har för bilar, anser jag vara helt följdriktigt, med
            framtagandet av miljövärderingssystem, livscykelbeskrivningar
            och flödesanalyser. Tanken är att t.ex. vart femte år kontrollera
            huset avseende fukt, mögel, ventilation, materialtillstånd, energibalans
            och dylikt.
          </note>
          <note>
            "Ombesiktning" och i värsta fall "körförbud" kan utfärdas. Tills
            rättelse skett kan t.ex. hyresgästernas hyror spärras på ett särskilt
            konto, för att få fastighetsägaren att ta sitt ansvar.
          </note>
          <note>
            När det gäller lagen om tekniska egenskapskrav på byggnader,
            BVL, ställer jag mig bakom Vänsterns motion - även om jag inte
            yrkar bifall till den - om att
          </note>
          <note>
            2 § skall kompletteras och utökas så att den även omfattar ett
            klart krav på resurshushållning och kretsloppsanpassning. Här
            vill jag, precis som jag har sagt i utskottet, bara be om att
            det mer korrekta uttrycket "ekologisk kretsloppsanpassning" används,
            eftersom kretsloppsanpassningen i sig kan betyda att man t.ex.
            recirkulerar gifter, i mer eller mindre slutna kretslopp - detta
            bara för att inga missförstånd skall uppstå.
          </note>
          <note>
            Frågan om byggavfallet och byggdepåer tas upp i
          </note>
          <note>
            Miljöpartiets motion Bo209. Det är angeläget att snabbt få i
            gång återanvändningen av byggmaterial.
          </note>
          <note>
            Genom bl.a. selektiv rivning kan mängder av kvalitetsmaterial
            komma till användning igen. Byggdepåer har börjat etableras, men
            det går för långsamt, anser jag, och det behövs framför allt mer
            information. På utskottets förslag har riksdagen tidigare gjort
            tillkännagivande i frågan, och Boverket har nu i uppgift att till
            mars 1998 redovisa överväganden om lagerhållning av återvinningsmaterial
            och behovet av informationsinsatser. Jag anser att vi redan nu
            borde vara i gång med sådana informationsinsatser. Sverige ligger
            långt efter vad gäller byggavfall, och fortfarande hamnar uppåt
            70-80 % på soptippen.
          </note>
          <note>
            Frågan om radon i luft och vatten får en allt större betydelse
            ur hälsosynpunkt, inte därför att förekomsten ökat men därför
            att insikten om hälsofaran gjort det.
          </note>
          <note>
            När man för att bl.a. anpassa våra gränsvärden till
          </note>
          <note>
            EU och bytte från att mäta radondotterhalt till att mäta radongas,
            innebar det en uppskrivning med en faktor två. Här vill jag rätta
            Erling Bager på en punkt, där det blev fel. Detta innebar att
            gränsvärdet för gamla hus blev 400 Bq/m3 i stället för 200. Det
            borde också ha inneburit att gränsvärdet blev 140 Bq/m3 i stället
            för 70, som det var förr, men det höjde man till 200 i stället.
            Det är det som är det orimliga.
          </note>
          <note>
            Jag anser därför, med tanke på framför allt barnens hälsa, att
            gränsen för alla byggnader inte skall få överstiga 150 Bq/m3 radongas.
            I första hand bör gränsvärdet för nya byggnader självfallet sänkas
            till den nivån, men målsättningen bör vara att samtliga hus med
            konstaterad hälsofarlig radonhalt skall vara åtgärdade före sekelskiftet.
          </note>
          <note>
            Va-systemen är avgörande för ett framtida hållbart samhälle.
            Och här är utskottet också mycket positivt, även om det förutsätts
            litet väl mycket vad som kommer att göras. Enligt min och Miljöpartiets
            mening måste samhället ställa hårdare krav på den ekologiska kretsloppsanpassningen
            av va-systemen. Va-lagen bör ändras så att kommunerna kan ges
            möjlighet att villkora ny- och ombyggnad med källsortering av
            fekalier och urin, eller att man differentierar va-taxan för att
            styra utvecklingen till hållbara avloppslösningar.
          </note>
          <note>
            Pilotprojekt finns och är på gång med medel fördelade av Naturvårdsverket.
            Det är viktigt att det stödet till nya lösningar fortsätter, så
            att vi får tillräckligt många bra alternativ att användas där
            de passar bäst.
          </note>
          <note>
            Barnsäkerhet och tillgänglighet för handikappade i byggnader
            är andra viktiga frågor i betänkandet, som jag inte hinner gå
            in på. När det gäller utvärderingen av byggfelsförsäkringen hoppas
            jag - ja, jag utgår från det - att utredaren kommer fram till
            att försäkringen också bör gälla arbets-, fritids- och skollokaler.
          </note>
          <note>
            Viktiga aspekter på elöverkänsligheten kommer Barbro Johansson
            att ta upp i ett anförande senare.
          </note>
          <note>
            Herr talman! Eftersom min tid är ute får jag säga att jag givetvis
            står bakom alla mina reservationer, men jag yrkar bara särskilt
            bifall till reservationerna
          </note>
          <note>
            3, 7 och 12.
          </note>
          <note type="speaker">
            Anf. 151 ULF BJÖRKLUND (kd):
          </note>
          <note>
            Herr talman! Stor enighet råder egentligen när det gäller krav
            på byggnaders egenskaper. Vem kan egentligen vara oberörd eller
            ointresserad när det handlar om säkerhet i byggnader, inklusive
            sim- och badanläggningar, energihushållningsfrågor, ekologiskt
            riktiga va-system, åtgärder mot elöverkänslighet, radonfrågor,
            såväl radon i byggnader som i mark och i dricksvatten, och dessutom
            tillgänglighet i den fysiska miljön? Det här är naturligtvis viktiga
            och intressanta frågor.
          </note>
          <note>
            Under senare år har de här frågorna behandlats i utskottet och
            här i kammaren ett antal gånger. Flera tillkännagivanden har gjorts,
            och en del arbete pågår utifrån de tillkännagivandena. Ibland
            behövs däremot ytterligare tillkännagivanden. Vi kan också tycka
            att ett tillkännagivande inte alltid tas riktigt på allvar av
            den som fått i uppdrag att utreda frågorna.
          </note>
          <note>
            Herr talman! Vårt slöseri med vatten - en bristvara i stora delar
            av världen - måste vi också mer uppmärksamma.
          </note>
          <note>
            Från kristdemokraternas sida tas detta upp i en motion där vi
            uttalar behovet av att göra en översyn av den lagstiftning som
            reglerar förutsättningarna just för va-systemen. Utgångspunkten
            för översynen måste vara att en övergång till ekologiskt hållbara
            och kretsloppsanpassade va-system skall underlättas och stimuleras.
          </note>
          <note>
            Den motionen är inte bifallen, men den har fått ett brett gehör
            i utskottet. Det är reservation nr 9.
          </note>
          <note>
            För övrigt, herr talman, vill jag hänvisa till några reservationer,
            av stor tyngd, där vi kristdemokrater finns med. Det gäller reservation
            nr 10, en v- och smotion om barnsäkerheten i byggnader och anläggningar.
            Även om det där inte påtalas behov när det gäller simanläggningar
            och badanläggningar, tycker vi att det är viktigt att uppmärksamma
            åtgärder just när det gäller anläggningar för barn.
          </note>
          <note>
            Reservation nr 11, grundad på en fp- och v-motion om tillgängligheten
            för handikappade, är naturligtvis också en fråga som är viktig
            och ligger helt i linje med kristdemokratiska idéer.
          </note>
          <note>
            Herr talman! Jag nöjer mig med att yrka bifall till reservation
            nr 9.
          </note>
          <note type="speaker">
            Anf. 152 RUNE EVENSSON (s):
          </note>
          <note>
            Herr talman! Detta betänkande handlar om egenskapskrav på byggnader.
            I betänkandet behandlas ett antal motioner. Utskottet gör med
            anledning av några motioner två tillkännagivanden till regeringen
            om informationsinsatser beträffande barnsäkerhet och brandvarnare.
          </note>
          <note>
            Barn är speciellt utsatta för olycksrisker genom att de inte
            har samma insikter och förmåga som vuxna att skydda sig. Ansvaret
            för att minimera risken för olycksfall måste delas av alla som
            i olika avseenden har inflytande över den fysiska miljöns utformning.
          </note>
          <note>
            1973 infördes krav på säkerhetsanordningar som har utförts på
            alla byggnader som byggts eller byggts om efter denna tidpunkt.
            I dag ställs också krav på att tomter och den yttre miljön utformas
            så att risken för barnolycksfall begränsas.
          </note>
          <note>
            Kraven finns i Boverkets byggregler BBR 94. Vi har tidigare i
            bostadsutskottet uttalat oss om behovet av informationsinsatser.
            Genom att göra fastighetsägare, föräldrar och övriga boende medvetna
            om vad som erfordras för en ökad barnsäkerhet kan man åstadkomma
            en förbättring.
          </note>
          <note>
            Boverket gav i fjol ut en handbok i ämnet. Där ges en rad goda
            exempel på hur man kan utforma barnsäkerhet. Den redovisar också
            vilka lagar och regler som gäller för barnsäkerheten. Boken har
            fått ett positivt bemötande. Det är viktigt att alla dessa kunskaper
            och erfarenheter ges en bred spridning och att information ges
            om vad som enkelt kan åstadkommas på frivillig väg. Barnsäkerhetsfrågorna
            bör utan större merkostnader kunna integreras i de normala förvaltningsrutinerna.
            SABO-företagen har med barnsäkerheten i sina besiktningsprotokoll
            för lägenheter.
          </note>
          <note>
            Vi menar alltså att man med breda informationsinsatser ger frågan
            om barnsäkerhet en fortsatt hög prioritet. Regeringen bör närmare
            avgöra hur detta skall ske. Reservanterna vill att en analys genomförs
            av säkerhetsnivån. En sådan gjordes av Boverket
          </note>
          <note>
            1993, men regeringen kan inom ramen för detta tillkännagivande
            nu göra överväganden om mer behöver göras.
          </note>
          <note>
            När det gäller brandvarnare är det viktigt att sådana finns i
            bostäder och lokaler där människor vistas. I
          </note>
          <note>
            dag beräknas 75 % av hushållen ha brandvarnare.
          </note>
          <note>
            Boverket har nyligen beslutat att det i ny- och ombyggda bostäder
            skall installeras nätanslutna brandvarnare. I det befintliga beståndet
            finns det fortfarande bostäder som inte har brandvarnare.
          </note>
          <note>
            Detta bör åtgärdas genom en intensifierad information till de
            boende. Denna information bör regeringen och Boverket ha ansvar
            för. Vi vill även betona det ansvar som fastighetsägare och försäkringsbolag
            har för ett förbättrat brandskydd.
          </note>
          <note>
            Herr talman! I övrigt innehåller betänkandet ett antal reservationer
            som handlar om miljövärdering, kvalitetskrav, husprovning m.m.
            Dessa frågor har tidigare behandlats av utskottet. Med anledning
            av tidigare ställningstaganden i riksdagen pågår arbete med dessa
            frågor inom flera myndigheter. Resultatet av detta arbete måste
            avvaktas.
          </note>
          <note>
            Radon i våra bostäder är, som de flesta vet, ett stort hälsoproblem.
            Vi har under många år haft denna fråga uppe i utskottet. Vi får
            nästan årligen motioner om sänkning av de gällande gränsvärdena.
            Självklart kan dessa gränsvärden alltid diskuteras. De gränsvärden
            vi har i dag är bestämda utifrån de kunskaper vi har i dag. Vi
            får förlita oss på dem tills vi får fram underlag för en annan
            bedömning. Något sådant underlag har heller inte reservanterna,
            utan reservationen får ses som ett av de vanliga överbuden.
          </note>
          <note>
            Det viktigaste i sammanhanget måste väl ändå vara att komma till
            rätta med de bostäder som har gränsvärden över den nivå som gäller
            i dag. Det är här vi i första hand bör sätta in våra insatser.
          </note>
          <note>
            Moderaterna reserverar sig mot det program för investeringar
            inom miljö och energi som blivit följden av energiuppgörelsen
            mellan Socialdemokraterna,
          </note>
          <note>
            Centern och Vänsterpartiet. Denna uppgörelse är ett led i den
            strävan mot ett ekologiskt mer uthålligt samhälle som vi socialdemokrater
            arbetar för. Det är nästan patetiskt att se att moderaternas recept
            även här är sänkta skatter. Sänk skatten så löser det sig självt.
            Vi får anledning att återkomma till dessa frågor i samband med
            den energiproposition som skall behandlas i riksdagen senare i
            år.
          </note>
          <note>
            I en reservation tas lagstiftningen om va-system upp. Både utskottsmajoriteten
            och reservanterna konstaterar att det pågår utredningar, remissomgångar
            och överväganden inom dessa områden i flera avseenden. Under året
            kommer propositioner om både miljöbalken och PBL att föreläggas
            riksdagen. VA-
          </note>
          <note>
            lagen är också föremål för remissbehandling. Det finns för övrigt
            möjlighet att inom gällande lagstiftning separera och ta hand
            om avlopp lokalt, men detta utnyttjas endast i ringa utsträckning.
            Som vanligt måste vi avvakta pågående arbete, det vet hela utskottet,
            varför denna reservation egentligen är obehövlig.
          </note>
          <note>
            När det gäller tillgänglighet har riksdagen gett regeringen i
            uppdrag att låta utreda vilka åtgärder som enkelt och utan stora
            kostnader kunde genomföras.
          </note>
          <note>
            Detta skulle ske skyndsamt. Detta har regeringen gjort, men när
            förslaget presenterades protesterade kommunerna och ansåg att
            kostnaderna för dessa åtgärder skulle bli stora.
          </note>
          <note>
            Ansvarstagande politiker, som vi i vårt parti är, respekterar
            vi detta. Vi kan inte hur som helst lägga på kommunerna kostnadsbetungande
            uppgifter i dagens ansträngda situation.
          </note>
          <note>
            Just nu pågår därför i Regeringskansliet olika överväganden med
            anledning av detta. Regeringen kommer under året att presentera
            en proposition eller skrivelse där den kommande strategin presenteras.
          </note>
          <note>
            Dessutom tänker regeringen uppdra åt Boverket att inventera i
            vilken omfattning kommunerna vidtagit tillgänglighetsskapande
            åtgärder i den yttre miljön och vad som planeras framöver.
          </note>
          <note>
            Dessutom övervägs framtida informationsinsatser om tillgänglighetsskapande
            åtgärder. Även i den bostadspolitiska utredningen finns förslag
            som rör tillgänglighet i den bebyggda miljön. Denna bereds nu
            i
          </note>
          <note>
            Regeringskansliet. Här pågår alltså ett omfattande arbete med
            dessa frågor.
          </note>
          <note>
            Elöverkänslighet är en fråga som flera gånger varit föremål för
            utskottets behandling. Jag har vid flera tillfällen träffat människor
            som lider av denna åkomma. Deras problem är verkliga och deras
            engagemang är äkta. De har svårt att klara sin tillvaro både vad
            gäller bostad och arbetsplats. Därför måste deras problem tas
            på allvar. Det finns ingen motsättning mellan utskottsmajoritet
            och reservanter i denna syn på problematiken. Vi har varit och
            vi är överens i dessa frågor. Kraftfulla åtgärder måste vidtas
            för att komma till rätta med problemen.
          </note>
          <note>
            Ett problem är att det inte finns någon allmänt accepterad förklaring
            till problemen. Men utskottet har tidigare sagt att om människor
            med dessa problem blir hjälpta av relativt enkla åtgärder är det
            viktigare för utskottet än denna förklaring. Det är också viktigt
            att människor med dessa problem behandlas lika oavsett i vilken
            kommun de bor.
          </note>
          <note>
            Vi har begärt en inventering av pågående utrednings- och forskningsinsatser,
            en kartläggning av det kommunala stödet samt resultat från några
            försöksprojekt. Detta pågår nu. Det stämmer överens med vad vi
            tidigare begärt och med kraven i motionerna, varför ett tillkännagivande
            är att slå in öppna dörrar.
          </note>
          <note>
            Herr talman! Med det anförda yrkar jag bifall till utskottets
            betänkande och avslag på reservationerna.
          </note>
          <note type="speaker">
            Anf. 153 OWE HELLBERG (v) replik:
          </note>
          <note>
            Herr talman! Det är bra att Rune Evensson kommer med några små
            besked om tillgänglighetsskapande åtgärder. Det har vi väntat
            på i över ett år, trots att man skulle återkomma i frågan utan
            tidsutdräkt.
          </note>
          <note>
            Tyvärr för man nu inte fram de rätta metoderna.
          </note>
          <note>
            Den rätta metoden är naturligtvis den lagstiftning som redan
            finns. Det är bara att sätta den i verket; det här skall vara
            klart år 2005. Det är naturligtvis först då som det här tas på
            allvar och får en stor tyngd.
          </note>
          <note>
            När det gäller barnfrågorna undrar jag varför man säger nej till
            en barnansvarig i byggprocessen, t.ex.
          </note>
          <note>
            någon i byggnadsnämnden eller någon som tillhör det arbetsområdet.
            Det kan väl ändå inte vara en kostnadskrävande uppgift för kommunerna?
            Det är ett sätt att få dessa problem i fokus. När det gäller barnsäkerheten
            kom det i höstas ett pressmeddelande från
          </note>
          <note>
            Barnombudsmannen. Man sade att hemmiljön är en vanligare olycksfälla
            än trafiken för förskolebarn.
          </note>
          <note>
            1994 behövde 368 barn sjukhusvård efter trafikolyckor, men ca
            5 500 barn behövde sjukhusvård efter olyckor i hemmet.
          </note>
          <note>
            Detta är ganska tydliga siffror som talar för sig själva. Det
            räcker inte med informationsinsatser, Rune
          </note>
          <note>
            Evensson. Man måste faktiskt ta det här på ett större allvar.
          </note>
          <note type="speaker">
            Anf. 154 RUNE EVENSSON (s) replik:
          </note>
          <note>
            Herr talman! Till Owe Hellberg vill jag säga att vi har respekt
            för kommunernas synpunkt att det här kommer att kosta ganska mycket
            pengar. Vi vill alltså ha klart för oss vad det innebär innan
            vi fattar beslut.
          </note>
          <note>
            Eftersom vi är ett ansvarstagande parti gör vi alltid så.
          </note>
          <note>
            Men om man är populist behöver man inte ta sådan hänsyn. Det
            är alltid väldigt enkelt för Owe Hellberg i sådana här frågor.
          </note>
          <note>
            När det gäller barnsäkerhet är det mångas ansvar att det finns
            en trygg barnmiljö. Jag tror alltså att man med förbättrade informationsinsatser
            faktiskt kan göra ganska mycket.
          </note>
          <note>
            Owe Hellberg sade i sitt anförande tidigare att han vill ha en
            ändring av hela PBL-processen när det gäller ansvar och annat.
            Vi har ju faktiskt skärpt ansvarsfrågan i och med de ändringar
            som har gjorts i
          </note>
          <note>
            PBL. Byggherren har nu ansvaret. Det är obestridligt.
          </note>
          <note>
            Och för att han skall kunna ta detta ansvar skall han ha en kvalitetsansvarig.
            Det är han skyldig att ha. Det skall upprättas en kontrollplan
            där man kan kontrollera att allting byggs enligt lagen. Denna
            kontrollplan skall godkännas av kommunens myndigheter. Hela den
            processen gör att man kan kontrollera både kvalitet och annat.
            Dessutom har kommunen ett tillsynsansvar som är oerhört viktigt.
            Man kan när som helst gå in i byggprocessen och kontrollera att
            de lagar som finns följs.
          </note>
          <note type="speaker">
            Anf. 155 OWE HELLBERG (v) replik:
          </note>
          <note>
            Herr talman! Det vanliga uttrycket "populist"
          </note>
          <note>
            återkommer i alla sammanhang. Det börjar bli ganska tjatigt och
            tröttsamt.
          </note>
          <note>
            Även Barnombudsmannen är väl populist. Så här säger Barnombudsmannen:
            Man kan faktiskt säga att barn skadas och t.o.m. dödas i onödiga
            olyckor i boendemiljön eftersom det ofta är väl etablerade olycksrisker
            som borde vara kända.
          </note>
          <note>
            Det är inte jag som påstår det här, Rune Evensson;
          </note>
          <note>
            det är Barnombudsmannen.
          </note>
          <note>
            Jag fick inget bra svar på frågan om tillgängligheten. Ni har
            ju ingen strategi. I infrastrukturpropositionen pratas det om
            att man skall tillgänglighetsanpassa kollektivtrafiken. Det vore
            ju bra om de funktionshindrade kunde ta sig från bostaden till
            kollektivtrafiken och hem igen. Ni borde kanske samverka om detta.
            Det hade man inte förstått på departementet när man redogjorde
            för frågorna hos oss i bostadsutskottet.
          </note>
          <note type="speaker">
            Anf. 156 RUNE EVENSSON (s) replik:
          </note>
          <note>
            Herr talman! Jag håller med Owe Hellberg på en punkt. Det är
            tjatigt med de populistiska inläggen i varje debatt ifrån Owe
            Hellberg. Det kan vi vara överens om.
          </note>
          <note>
            När det gäller tillgänglighet har regeringen faktiskt sagt att
            man under året kommer att redovisa sin strategi i dessa frågor.
            Det kan ske i form av en proposition eller en skrivelse. Owe Hellberg
            får avvakta det ställningstagandet.
          </note>
          <note>
            När det gäller barnsäkerhet påstår jag att de skrivningar som
            vi har i utskottets betänkande innebär att vi ser lika på dessa
            frågor. Vi är överens om allvaret och om att vi naturligtvis skall
            göra vad vi kan för att skydda barnen. Det tillkännagivande som
            krävs i en reservation är onödigt, eftersom vi har en sådan likvärdig
            syn på dessa frågor.
          </note>
          <note type="speaker">
            Anf. 157 PER LAGER (mp) replik:
          </note>
          <note>
            Herr talman! Rune Evensson frågade om det var någon ny kunskap
            om radonet som gjorde att vi ändrade på siffrorna. Det var det
            givetvis inte. Kunskapen om radonet har funnits länge.
          </note>
          <note>
            Vad som hände var att man ändrade mätmetod.
          </note>
          <note>
            Man gick från att mäta radondotterhalt till att mäta radongas.
            Det innebär att man måste multiplicera med två. Den gamla gränsen
            för nya hus var 70 Bq/m3. Om man multiplicerar det med två blir
            det 140. För befintliga hus var gränsen 200. Det blir alltså 400
            när man multiplicerar det med två.
          </note>
          <note>
            Man gjorde något som förvånar mig; det tog jag upp förra året
            här i kammaren. Man höjde följdriktigt gränsen från 200 Bq till
            400 Bq för befintliga byggnader. Men för nya byggnader höjde man
            gränsen från
          </note>
          <note>
            70 Bq till 200 Bq. Det stämde inte. Jag ringde och frågade varför
            man hade gjort på det viset. Jag fick den litet underliga förklaringen
            att det var lättare att se 200 än 140; det var ett lättare tal.
            Dessutom stämde det bättre överens med EU:s regler.
          </note>
          <note>
            Jag anser att man inte plötsligt kan höja en gräns av sådana
            skäl när det handlar om hälsa - barns hälsa.
          </note>
          <note>
            Därför satte jag gränsen vid 150 Bq - jag ökade med
          </note>
          <note>
            10 Bq - för nya hus. På sikt - år 2000 - skall den gränsen gälla
            för alla hus. Så enkelt var det, Rune
          </note>
          <note>
            Evensson.
          </note>
          <note type="speaker">
            Anf. 158 RUNE EVENSSON (s) replik:
          </note>
          <note>
            Herr talman! Det har blivit någon sorts aktion när det gäller
            gränsvärden för radon. Det finns olika bud.
          </note>
          <note>
            Det är bara att välja ett i högen.
          </note>
          <note>
            De gränsvärden som finns i dag är mycket seriöst satta. Intill
            dess att vi genom forskning och på andra sätt får grepp om detta
            tycker jag att vi skall behålla de gränsvärden som finns. Det
            viktigaste är att vi får resurser så att de högsta radonvärdena
            - som finns i det befintliga beståndet - kan byggas bort. Det
            är viktigt att komma ner till 400 Bq, som gäller för dessa hus,
            innan man ger sig på Per Lagers gräns på 150
          </note>
          <note>
            Bq. Det är naturligtvis väldigt orealistiskt i dagens läge.
          </note>
          <note>
            Per Lager sade i sitt anförande tidigare att utvecklingen av
            byggandet går oerhört fort. Det finns många människor som har
            rakt motsatt uppfattning, nämligen att utvecklingen av byggandet
            går oerhört långsamt.
          </note>
          <note>
            Det beror på hur man ser på dessa frågor.
          </note>
          <note>
            Mycket av det som Per Lager tog upp i sitt inlägg pågår det ett
            arbete om. Riksdagen har tidigare gjort tillkännagivande till
            regeringen om åtgärder. Regeringen och Boverket och andra institutioner
            jobbar för fullt med detta. Ändå vill Per Lager gå in och göra
            tillkännagivanden på alla dessa punkter. Det är naturligtvis,
            som jag sade i mitt anförande tidigare, som att slå in öppna dörrar.
            Per Lager säger att han inte vill göra det, men det gör han genom
            att yrka bifall till sina reservationer.
          </note>
          <note type="speaker">
            Anf. 159 PER LAGER (mp) replik:
          </note>
          <note>
            Herr talman! Rune Evensson! Det där med öppna dörrar har jag
            hört förut.
          </note>
          <note>
            När det gäller utvecklingen i byggbranschen avsåg jag nya metoder
            och material, inte själva byggandet.
          </note>
          <note>
            Om Rune Evensson hade lyssnat skulle han ha förstått vad jag
            menade. Jag tror att vi kan vara överens om att utvecklingen när
            det gäller material och metoder går oerhört snabbt.
          </note>
          <note type="speaker">
            Anf. 160 ERLING BAGER (fp) replik:
          </note>
          <note>
            Herr talman! Det finns inte så många olika bud när det gäller
            gränsvärdena för radon, Rune Evensson!
          </note>
          <note>
            Vad som finns är en majoritetsskrivning och en trepartimotion,
            där man säger att man vill behålla tidigare ambitionsnivå.
          </note>
          <note>
            Det är riktigt att expertorgan fastställer värdena.
          </note>
          <note>
            Socialstyrelsen har fastställt även det nuvarande gränsvärdet.
            Den övergång som skett, från mätning i radondotterhalt till mätning
            i radongashalt, innebär enligt expertisen - detta har kontrollerats
            med olika myndigheter inför dagens debatt - en minskad ambition.
            Jag sade att tidigare 200 Bq i radondotterhalt är att jämföra
            med 150 Bq i radongashalt. Det är vad expertisen säger. När vi
            nu vet det borde väl vi i utskottet väl kunna ena oss över partigränserna
            om att åtminstone försöka behålla tidigare ambitionsnivå. Att
            vi skall ha kvar samma ambitionsnivå, Rune Evensson, kan väl inte
            vara ett överbud.
          </note>
          <note type="speaker">
            Anf. 161 RUNE EVENSSON (s) replik:
          </note>
          <note>
            Herr talman! Jag har tidigare sagt att vi nog är ganska klara
            över att vi skall behålla nuvarande gränsvärden. Men om man skall
            hålla på med ajournerandet till olika nivåer undrar jag var den
            absoluta gränsen går. Rätt som det är dyker det upp någon som
            kräver 120 Bq osv. Jag menar att det inte för debatten/diskussionen
            framåt. Vad vi behöver är mera forskning och kunskap för att ändra
            de här reglerna.
          </note>
          <note>
            Under årens lopp har bostadsutskottet, regeringen och riksdagen
            anslagit pengar till att bygga bort de radonproblem som finns
            i vissa bostäder. Det har gått att få bidrag av staten med 50
            % av kostnaden upp till
          </note>
          <note>
            25 000 kr, om jag minns rätt. De pengarna har dock inte utnyttjats
            fullt ut. Det beror många gånger på att fastighetsägarna inte
            vill tala om att de har radonskadade hus. Jag tycker att det är
            synd att pengarna på det sättet inte utnyttjas. Vi måste göra
            insatser för att få fastighetsägarna att förstå att sådana här
            bostäder är en farlig miljö att bo i, om man bor där väldigt länge.
          </note>
          <note>
            Röker man dessutom, som Erling Bager tidigare var inne på, försämrar
            man sina möjligheter. Där tycker jag att vi i första hand skall
            göra insatser.
          </note>
          <note type="speaker">
            Anf. 162 ERLING BAGER (fp) replik:
          </note>
          <note>
            Herr talman! Jag delar Rune Evenssons uppfattning att informationsdelen
            måste utökas för att man skall förstå att riskerna är så stora
            som Socialstyrelsen i många år har pekat på. Det finns förvisso
            information, men vad jag styrs av i mitt engagemang för att sanera
            när det gäller radon och se till att det blir så låga gränsvärden
            att människors hälsa inte riskeras är just riskerna.
          </note>
          <note>
            Slutligen konstaterar jag återigen att genom att ändra mätmetod
            har vi i Sverige backat när det gäller gränsnivåerna. Det ökar
            riskerna för hälsan, vilket jag beklagar.
          </note>
          <note type="speaker">
            Anf. 163 RUNE EVENSSON (s) replik:
          </note>
          <note>
            Herr talman! Erling Bager och jag är överens om riskerna med
            att bo i hus med höga radonvärden. Det behöver vi alltså inte
            tvista om. Däremot är vi inte överens om var gränserna skall gå.
          </note>
          <note type="speaker">
            Anf. 164 ULF BJÖRKLUND (kd) replik:
          </note>
          <note>
            Herr talman! Rune Evensson säger angående reservation nr 9 att
            det redan i dag finns möjligheter till separation av urin och
            fekalier - men, säger han, utan någon större framgång. Javisst.
            Just därför är det en uppgift för oss politiker, som ändå har
            kunskapen, att underlätta och stimulera här så att fler ser dessa
            möjligheter och tar vara på dem.
          </note>
          <note>
            Ekologiska och kretsloppsanpassade system och installationer
            blir ofta litet dyrare. Därför utnyttjas de inte i den utsträckning
            som de borde utnyttjas. Vår uppgift är alltså att påverka samhällsutvecklingen
            och att underlätta en bättre resursanvändning.
          </note>
          <note>
            Detta borde ändå ligga i bl.a. regeringsförklaringens vackra
            ord om att styra mot ett ekologiskt uthålligt samhälle, Rune Evensson,
            eller hur är det med den saken?
          </note>
          <note type="speaker">
            Anf. 165 RUNE EVENSSON (s) replik:
          </note>
          <note>
            Herr talman! Dessa frågor tas upp i PBL-
          </note>
          <note>
            utredningens slutbetänkande. Just nu är detta ute på remiss.
            Jag vill påstå att dagens lagstiftning tillåter separation av
            urin och fekalier. Även i miljöbalken kommer dessa frågor att
            tas upp. Det finns alltså god anledning att återkomma till dem.
          </note>
          <note>
            Under senare tid har jag läst olika tidningsartiklar där det
            står att man ifrågasätter värdet av den här separationen, därför
            att fördelarna övervärderats. Vi får säkert anledning att återkomma
            till detta.
          </note>
          <note>
            Naturvårdsverket jobbar också med kretsloppsanpassade va-system.
            Där kommer det också så småningom nya kunskaper. Vi måste alltså
            vänta på resultatet av det arbete som pågår på detta område.
          </note>
          <note type="speaker">
            Anf. 166 ULF BJÖRKLUND (kd) replik:
          </note>
          <note>
            Herr talman! Jag väntar med intresse på vad de olika utredningarna
            kommer fram till och vad som där kommer att förslås. En sak är
            klar, nämligen att det behövs stimulanser för att människor skall
            påverkas att verkligen övergå till den här typen av kretsloppsanpassade
            system.
          </note>
          <note>
            När det gäller vattenbristfrågan har jag positivt observerat
            intresset för de snålspolande toaletterna.
          </note>
          <note>
            De drar alltså litet vatten. Där har man således kommit ett litet
            steg på vägen. Tidigare har vi kristdemokrater motionerat om det
            här. Kanske finns det nu ett större intresse för detta från både
            marknadens och allmänhetens sida.
          </note>
          <note>
            Jag hoppas alltså, Rune Evensson, att utredningarna kommer med
            olika tankar kring dessa frågor. Vi får således avvakta dem.
          </note>
          <note type="speaker">
            Anf. 167 BARBRO JOHANSSON (mp):
          </note>
          <note>
            Herr talman! I sitt betänkande rörande elöverkänslighet visar
            bostadsutskottet på en lyhördhet och en samsyn vad gäller den
            oro som vi motionärer känner för de problem som uppstår vid elöverkänslighet.
          </note>
          <note>
            Det känns bra, herr talman, att utskottet uttalar att man skall
            vidta åtgärder i takt med att nya kunskaper och erfarenheter vinns,
            även om orsakerna till elöverkänslighet inte är klarlagda.
          </note>
          <note>
            Motionerna och yrkandena i ämnet skall, trots de fina orden,
            bli avslagna. Därför ställer jag mig bakom reservation nr 12,
            som inrymmer vad som sägs i en motion om elektromagnetiska fält
            och mobiltelefoner.
          </note>
          <note>
            Jag yrkar därför att försiktighetsprincipen skall gälla och att
            forskningen kring radiofrekventa fält bör öka. När det gäller
            mobiltelefoner har antalet abonnemang drastiskt ökat. Detta medför
            att användningen av mobiltelefoner ökar och att människor därmed
            utsätter sig för en allt större påverkan från elektromagnetiska
            fält.
          </note>
          <note>
            Herr talman! Det finns rekommendationer och en undantagsklausul
            för apparater med en uteffekt av
          </note>
          <note>
            7 watt, något som jag yrkar på skall slopas. När det gäller det
            ökande användandet av mobiltelefoner finns det anledning att handla
            försiktigt.
          </note>
          <note>
            Forskning på elektromagnetiska fält har i stor utsträckning handlat
            om exponering på längre avstånd, s.k. fjärrfält. Närfält har undersökts
            de senaste åren, men i begränsad omfattning. I fråga om biltelefoner
            bygger funktionen på att radiovågor sänds ut från antennen. Undersökningar
            får därför göras på mycket korta avstånd, 1-5 cm. Man mäter då
            med vilken hastighet energin från radiovågorna tas upp, absorberas,
            i människan - det s.k. SAR-värdet. På grund av den otroliga ökningen
            av antalet mobiltelefoner i bruk ökar SAR-värdena.
          </note>
          <note>
            Under december 1995 t.ex. låg försäljningen på
          </note>
          <note>
            25 000 apparater. I januari 1996 hade det ökat till
          </note>
          <note>
            60 000. Försäljningssiffrorna har sedan ökat katastrofalt hela
            tiden fram till i dag.
          </note>
          <note>
            De främsta hälsoeffekterna är uppvärmning av mänsklig vävnad
            när intensiteten blir tillräckligt hög.
          </note>
          <note>
            Speciellt känsliga är ögonen men skador på nervsystem och hjärnvävnad
            har påvisats. En varningstext som pekar på riskerna med alltför
            flitigt och i tiden långvarigt användande av mobiltelefoner skulle
            vara befogat.
          </note>
          <note>
            Ny forskning har framkommit som visar att människocellerna reagerar
            på lågfrekventa fält. Detta sker kemiskt genom olika koncentrationer
            av ämnet kalcium. Man kan alltså visa på att någonting verkligt
            händer med den mänskliga organismen.
          </note>
          <note>
            Tillsammans med att kromosomskador uppstått vid högfrekventa
            fält visar detta att försiktighet bör gälla vid olika slag av
            elektromagnetisk strålning.
          </note>
          <note>
            Strävan bör vara att åstadkomma en bostads- och arbetsmiljö som
            så långt det är möjligt är fri från elektromagnetisk strålning.
          </note>
          <note>
            Fordras ändrade byggregler, ändringar i regler för planering
            av bebyggelse och avstånd till kraftledningar m.m. bör detta göras
            så snart som möjligt. Ändrade förutsättningar för bostadsanpassningsbidrag
            för elöverkänsliga bör förstärkas. Ett enkelt medel för att lösa
            problemen med elöverkänslighet är ett femledarsystem i bostäder.
          </note>
          <note>
            Herr talman! Alla elektriska fält som finns i luften korsas.
            Det är fält från satelliter, radio och digital-TV
          </note>
          <note>
            samt alla mobiltelefoner. Ingen vet hur människor och djur påverkas
            av att luften runt omkring oss blir alltmer mättad av alla tillkommande
            radiofrekventa fält.
          </note>
          <note>
            Vi människor ingår i ett gigantiskt jätteexperiment, kan man
            säga, där jorden med atmosfär kan liknas vid en enorm mikrovågsugn.
          </note>
          <note>
            Men detta, herr talman, yrkar jag bifall till fyrpartireservationen,
            alltså reservation nr 12 i betänkandet, samt till reservation
            9.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            BoU11 Vissa fastighetsrättsliga frågor
          </note>
          <note>
            Mom. 1 (förändringar i jordförvärvslagen)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 3 (c)
          </note>
          <note>
            4. res. 4 (v)
          </note>
          <note>
            Förberedande votering 1:
          </note>
          <note>
            24 för res. 3
          </note>
          <note>
            28 för res. 4
          </note>
          <note>
            207 avstod
          </note>
          <note>
            90 frånvarande
          </note>
          <note>
            Kammaren biträdde res. 4.
          </note>
          <note>
            Förberedande votering 2:
          </note>
          <note>
            59 för res. 1
          </note>
          <note>
            17 för res. 4
          </note>
          <note>
            181 avstod
          </note>
          <note>
            92 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            124 för utskottet
          </note>
          <note>
            59 för res. 1
          </note>
          <note>
            76 avstod
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 124 s
          </note>
          <note>
            För res. 1: 59 m
          </note>
          <note>
            Avstod: 21 c, 14 fp, 16 v, 14 mp, 11 kd
          </note>
          <note>
            Frånvarande: 37 s, 21 m, 6 c, 12 fp, 6 v, 4 mp, 4 kd
          </note>
          <note>
            Mom. 3 (åtgärder för att hävda lokala intressen vid fastighetsöverlåtelse
            m.m.)
          </note>
          <note>
            1. utskottet
          </note>
          <note>
            2. res. 5 (fp, kd)
          </note>
          <note>
            3. res. 7 (c)
          </note>
          <note>
            Förberedande votering:
          </note>
          <note>
            25 för res. 5
          </note>
          <note>
            22 för res. 7
          </note>
          <note>
            212 avstod
          </note>
          <note>
            90 frånvarande
          </note>
          <note>
            Kammaren biträdde res. 5.
          </note>
          <note>
            Huvudvotering:
          </note>
          <note>
            182 för utskottet
          </note>
          <note>
            25 för res. 5
          </note>
          <note>
            52 avstod
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 123 s, 59 m
          </note>
          <note>
            För res. 5: 14 fp, 11 kd
          </note>
          <note>
            Avstod: 1 s, 21 c, 16 v, 14 mp
          </note>
          <note>
            Frånvarande: 37 s, 21 m, 6 c, 12 fp, 6 v, 4 mp, 4 kd
          </note>
          <note>
            Mom. 4 (fastighetsförvärv m.m.)
          </note>
          <note>
            1. utskottet
          </note>
          <note>
            2. res. 8 (mp)
          </note>
          <note>
            Votering:
          </note>
          <note>
            245 för utskottet
          </note>
          <note>
            14 för res. 8
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 124 s, 59 m, 21 c, 14 fp, 16 v, 11 kd
          </note>
          <note>
            För res. 8: 14 mp
          </note>
          <note>
            Frånvarande: 37 s, 21 m, 6 c, 12 fp, 6 v, 4 mp, 4 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            BoU12 Egenskapskrav på byggnader m.m.
          </note>
          <note>
            Mom. 1 (miljövärdering av bostäder)
          </note>
          <note>
            1. utskottet
          </note>
          <note>
            2. res. 1 (c, v, mp)
          </note>
          <note>
            Votering:
          </note>
          <note>
            Kammaren biföll utskottets hemställan genom uppresning.
          </note>
          <note>
            Mom. 2 (uppföljning av kvalitetskraven)
          </note>
          <note>
            1. utskottet
          </note>
          <note>
            2. res. 2 (c)
          </note>
          <note>
            Kammaren biföll utskottets hemställan med acklamation
          </note>
          <note>
            Mom. 3 (Svensk Husprovning AB)
          </note>
          <note>
            1. utskottet
          </note>
          <note>
            2. res. 3 (mp)
          </note>
          <note>
            Votering:
          </note>
          <note>
            245 för utskottet
          </note>
          <note>
            14 för res. 3
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 124 s, 59 m, 21 c, 14 fp, 16 v, 11 kd
          </note>
          <note>
            För res. 3: 14 mp
          </note>
          <note>
            Frånvarande: 37 s, 21 m, 6 c, 12 fp, 6 v, 4 mp, 4 kd
          </note>
          <note>
            Mom. 4 (kvalitet i byggandet)
          </note>
          <note>
            1. utskottet
          </note>
          <note>
            2. res. 4 (v)
          </note>
          <note>
            Votering:
          </note>
          <note>
            243 för utskottet
          </note>
          <note>
            16 för res. 4
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 124 s, 59 m, 21 c, 14 fp, 14 mp, 11 kd
          </note>
          <note>
            För res. 4: 16 v
          </note>
          <note>
            Frånvarande: 37 s, 21 m, 6 c, 12 fp, 6 v, 4 mp, 4 kd
          </note>
          <note>
            Mom. 7 (gränsvärden för radon)
          </note>
          <note>
            1. utskottet
          </note>
          <note>
            2. res. 7 (fp, v, mp)
          </note>
          <note>
            Votering:
          </note>
          <note>
            213 för utskottet
          </note>
          <note>
            44 för res. 7
          </note>
          <note>
            2 avstod
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 124 s, 59 m, 19 c, 11 kd
          </note>
          <note>
            För res. 7: 14 fp, 16 v, 14 mp
          </note>
          <note>
            Avstod: 2 c
          </note>
          <note>
            Frånvarande: 37 s, 21 m, 6 c, 12 fp, 6 v, 4 mp, 4 kd
          </note>
          <note>
            Mom. 8 (program för miljö- och energiinvesteringar)
          </note>
          <note>
            Utskottets hemställan med godkännande av
          </note>
          <note>
            1. utskottets motivering
          </note>
          <note>
            2. motiveringen i res. 8 (m)
          </note>
          <note>
            Votering:
          </note>
          <note>
            200 för utskottet
          </note>
          <note>
            59 för res. 8
          </note>
          <note>
            90 frånvarande
          </note>
          <note>
            Kammaren biföll utskottets hemställan med godkännande av utskottets
            motivering
          </note>
          <note>
            Partivis fördelning av rösterna:
          </note>
          <note>
            För utskottet: 124 s, 21 c, 14 fp, 16 v, 14 mp, 11 kd
          </note>
          <note>
            För res. 8: 59 m
          </note>
          <note>
            Frånvarande: 37 s, 21 m, 6 c, 12 fp, 6 v, 4 mp, 4 kd
          </note>
          <note>
            Mom. 10 (lagstiftning om va-system)
          </note>
          <note>
            1. utskottet
          </note>
          <note>
            2. res. 9 (c, v, mp, kd)
          </note>
          <note>
            Votering:
          </note>
          <note>
            193 för utskottet
          </note>
          <note>
            62 för res. 9
          </note>
          <note>
            2 avstod
          </note>
          <note>
            92 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 123 s, 57 m, 13 fp
          </note>
          <note>
            För res. 9: 21 c, 16 v, 14 mp, 11 kd
          </note>
          <note>
            Avstod: 1 s, 1 fp
          </note>
          <note>
            Frånvarande: 37 s, 23 m, 6 c, 12 fp, 6 v, 4 mp, 4 kd
          </note>
          <note>
            Mom. 18 (tillgängligheten för handikappade)
          </note>
          <note>
            1. utskottet
          </note>
          <note>
            2. res. 11 (c, fp, v, kd)
          </note>
          <note>
            Votering:
          </note>
          <note>
            181 för utskottet
          </note>
          <note>
            75 för res. 11
          </note>
          <note>
            1 avstod
          </note>
          <note>
            92 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 123 s, 57 m, 1 fp
          </note>
          <note>
            För res. 11: 21 c, 13 fp, 16 v, 14 mp, 11 kd
          </note>
          <note>
            Avstod: 1 s
          </note>
          <note>
            Frånvarande: 37 s, 23 m, 6 c, 12 fp, 6 v, 4 mp, 4 kd
          </note>
          <note>
            Mom. 19 (åtgärder mot elöverkänslighet m.m.)
          </note>
          <note>
            1. utskottet
          </note>
          <note>
            2. res. 12 (c, fp, v, mp)
          </note>
          <note>
            Votering:
          </note>
          <note>
            191 för utskottet
          </note>
          <note>
            65 för res. 12
          </note>
          <note>
            93 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 124 s, 56 m, 11 kd
          </note>
          <note>
            För res. 12: 21 c, 14 fp, 16 v, 14 mp
          </note>
          <note>
            Frånvarande: 37 s, 24 m, 6 c, 12 fp, 6 v, 4 mp, 4 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            14 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1996/97:74 Vissa frågor inför allmän fastighetstaxering år 1998
            av lantbruk
          </note>
          <note>
            1996/97:116 Ändringar i skatteregisterlagen, m.m.
          </note>
          <note>
            Redogörelse
          </note>
          <note>
            1996/97:ER1 Redogörelse från Sveriges delegation vid Europarådets
            parlamentariska församling
          </note>
          <note>
            15 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 20 mars
          </note>
          <note>
            1996/97:246 av andre vice talman Görel Thurdin (c)
          </note>
          <note>
            till socialministern
          </note>
          <note>
            Alternativa behandlingar av barn
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 8 april.
          </note>
          <note>
            16 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 20 mars
          </note>
          <note>
            1996/97:401 av Sigrid Bolkéus (s) till justitieministern
          </note>
          <note>
            Kreditgivning
          </note>
          <note>
            1996/97:402 av Marianne Andersson (c) till statsrådet Leif Blomberg
          </note>
          <note>
            Statligt stöd till invandrarorganisationer
          </note>
          <note>
            1996/97:403 av Marianne Andersson (c) till statsrådet Pierre
            Schori
          </note>
          <note>
            Ilagakraftvunna avvisningsbeslut
          </note>
          <note>
            1996/97:404 av Carina Hägg (s) till näringsministern
          </note>
          <note>
            Regionalpolitiskt stöd
          </note>
          <note>
            1996/97:405 av Carina Hägg (s) till utrikesministern
          </note>
          <note>
            Inblandning i Zaire
          </note>
          <note>
            1996/97:406 av Stig Sandström (v) till socialministern
          </note>
          <note>
            Assistansersättningen
          </note>
          <note>
            1996/97:407 av Birgitta Gidblom (s) till statsrådet
          </note>
          <note>
            Thomas Östros
          </note>
          <note>
            Fordonsskatten
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 8 april.
          </note>
          <note>
            17 § Kammaren åtskildes kl. 22.07.
          </note>
          <note>
            Förhandlingarna leddes av tredje vice talmannen från sammanträdets
            början t.o.m. 7 § anf. 28 (delvis), av andre vice talmannen därefter
            t.o.m. 8 § anf. 73
          </note>
          <note>
            (delvis), av förste vice talmannen därefter t.o.m. 10 § anf.
            98
          </note>
          <note>
            (delvis), av andre vice talmannen därefter t.o.m. voteringen
            kl. 19.53 och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
