<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199697</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199697</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--68</head>
          <docDate when="1997-02-25 00:00:00">1997-02-25 00:00:00</docDate>
        </div>
      </front>
      <body>
        <div>
          <note>
            18.00 - 20.12
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------
          </note>
          <note>
            1 § Meddelande om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1996/97:194
          </note>
          <note>
            Till riksdagen
          </note>
          <note>
            Interpellation 1996/97:194 av Bo Könberg (fp)
          </note>
          <note>
            om vårdköerna.
          </note>
          <note>
            Interpellationen kommer att besvaras fredagen den
          </note>
          <note>
            21 mars 1997.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 20 februari 1997
          </note>
          <note>
            Socialdepartementet
          </note>
          <note>
            Enligt uppdrag
          </note>
          <note>
            Helena Starup
          </note>
          <note>
            Tf. expeditionschef
          </note>
          <note>
            Interpellation 1996/97:195
          </note>
          <note>
            Till riksdagen
          </note>
          <note>
            Interpellation 1996/97:195 av Elver Jonsson (fp)
          </note>
          <note>
            om ungdomars narkotikaproblem.
          </note>
          <note>
            Interpellationen kommer att besvaras fredagen den
          </note>
          <note>
            21 mars 1997.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 20 februari 1997
          </note>
          <note>
            Socialdepartementet
          </note>
          <note>
            Enligt uppdrag
          </note>
          <note>
            Helena Starup
          </note>
          <note>
            Tf. expeditionschef
          </note>
          <note>
            Interpellation 1996/97:197
          </note>
          <note>
            Till riksdagen
          </note>
          <note>
            Interpellation 1996/97:197 av Chatrine Pålsson
          </note>
          <note>
            (kd) om vårdköerna.
          </note>
          <note>
            Interpellationen kommer att besvaras fredagen den
          </note>
          <note>
            21 mars 1997.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 20 februari 1997
          </note>
          <note>
            Socialdepartementet
          </note>
          <note>
            Enligt uppdrag
          </note>
          <note>
            Helena Starup
          </note>
          <note>
            Tf. expeditionschef
          </note>
          <note>
            2 § Svar på interpellation 1996/97:148 om Telia
          </note>
          <note>
            - tillväxt och konkurrens
          </note>
          <note>
            Anf. 1 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Per Westerberg har ställt några frågor som berör
            Telia: Vilka åtgärder ämnar regeringen vidta för att särskilja
            de delar av Telia som är verksamma med koppartrådsnätet genom
            att låta dessa delar bilda en egen juridisk person? Planerar regeringen
            möjliggöra för Telia att växa genom kapitaltillskott, och avser
            regeringen att låta Telia vända sig till riskkapitalmarknaden
            för att kunna tillfredsställa behovet av kapital?
          </note>
          <note>
            Telias framtida verksamhetsinriktning m. m. behandlades i departementspromemorian
            (Ds 1996:38)
          </note>
          <note>
            Moderna telekommunikationer åt alla. Efter remiss bereds promemorians
            förslag nu i Regeringskansliet.
          </note>
          <note>
            Regeringen beslöt den 16 januari 1997 om en lagrådsremiss som
            behandlar de lagändringar som regeringen ämnar föreslå på teleområdet.
          </note>
          <note>
            I fråga om Telias inriktning och ägarförhållanden är de frågor
            som Per Westerberg ställer av sådan art att de kräver riksdagsbeslut
            om de skall genomföras.
          </note>
          <note>
            Därför får Per Westerberg avvakta eventuella förslag från regeringen
            i form av propositioner till riksdagen.
          </note>
          <note>
            Jag vill ändå ta upp en av frågorna i detta sammanhang, nämligen
            ett eventuellt avskiljande av nätet.
          </note>
          <note>
            Frågan om olika operatörers möjligheter att använda respektive
            nät regleras genom den samtrafikmöjlighet som finns reglerad i
            telelagen. Av den nämnda lagrådsremissen framgår att regeringen
            anser att de telepolitiska målen skall uppnås genom lagstiftning.
            Staten avser alltså inte att bilda något särskilt bolag för vissa
            typer av teletjänster.
          </note>
          <note>
            Regeringen ser det som nödvändigt att skilja på reglering och
            ägande, och avser därför inte att splittra ett väl fungerande
            telebolag som arbetar i stimulerande konkurrens. Det skulle bara
            försvaga Telia och därmed den svenska allmänhetens möjligheter
            att få tillgång till god teleservice. Den reglering som nu byggs
            upp räcker enligt regeringens mening för att tillgodose de telepolitiska
            målen.
          </note>
          <note type="speaker">
            Anf. 2 PER WESTERBERG (m):
          </note>
          <note>
            Fru talman! Först ber jag att få tacka statsrådet för svaren
            på mina frågor. Om jag tar den första frågan avseende koppartrådsnätet
            först kan jag säga att jag tycker att det finns vissa skäl för
            att diskutera den konkurrens detta är utsatt för i dag och de
            möjligheter som finns att kontrollera de kvardröjande monopolfunktionerna.
            Vi har erfarenheter från elmarknaden.
          </note>
          <note>
            Vi separerade distributionsnäten från kraftproduktionen, och
            det ökade alldeles uppenbart konkurrenstrycket och kraven på rationalitet
            inom distributionsnätet radikalt.
          </note>
          <note>
            De krav och den fråga jag ställer gäller inte att man slår sönder
            Telia, utan snarast att man får ett effektivare instrument för
            att göra den monopolreglering som man har gjort bl.a. när det
            gäller eldistributionen.
          </note>
          <note>
            Jag skulle därför som följdfråga vilja fråga statsrådet om hon
            kan garantera att det verkligen blir konkurrensneutralitet med
            den reglering som nu görs.
          </note>
          <note>
            Detta frågar jag i synnerhet med tanke på det bristfälliga stöd
            de konkurrensvårdande myndigheterna har haft från svenska regeringen
            och ägarna till berörda bolag. Det har även gällt tillsynsmyndigheterna
            i detta sammanhang. Det är de som skall se till att man verkligen
            får konkurrensneutralitet.
          </note>
          <note>
            Jag är väl medveten om och jag uppskattar att Telia har agerat
            mycket schyst och verkligen försökt ställa sig till efterrättelse.
            Men jag tycker också att det finns ett värde i att man har en
            mycket klar reglering där det finns mycket tydliga avgränsningar
            för vad som är den kvardröjande reglerande monopolverksamheten
            och vad som är den konkurrensutsatta verksamheten. Jag tycker
            att erfarenheterna från elmarknaden borde om inte vara vägledande
            så åtminstone analyseras mycket noggrant.
          </note>
          <note>
            Vad gäller den andra frågan, rörande möjligheterna för expansion
            inom Telia, måste jag säga att jag inte tycker att det är mycket
            till svar jag har fått. Det var det kanske heller inte avsikten
            att det skulle vara.
          </note>
          <note>
            Men jag tycker att detta är en utomordentligt central fråga för
            Sveriges riksdag och regering. Att inte utnyttja Telias förmåga
            och kraft till expansion då man behöver mer kapital i ett läge
            när vi har en mycket stor arbetslöshet, en av de största vi haft
            i modern tid, vore att mycket allvarligt försitta möjligheter
            på snarast ideologiska grunder. Därför tycker jag att det vore
            mycket bra med ett klarläggande från regeringen om att man skall
            ta till vara Telias expansionsmöjligheter och dess konkurrenskraft
            när vi ligger före i avregleringen. Telia är ett alldeles utomordentligt
            starkt och konkurrenskraftigt företag som måste ges förutsättningar
            att expandera även ut på utlandsmarknaderna. Det måste finnas
            förutsättningar för att skapa fler arbetstillfällen, och därmed
            betydligt större förutsättningar att göra ännu flera positiva
            insatser för
          </note>
          <note>
            Sverige.
          </note>
          <note>
            Därför är jag besviken på att inget klarläggande kommer på denna
            punkt. Det brådskar. Telias försprång krymper för varje dag som
            erforderliga resurser inte ges till företagsgruppen, så att den
            därmed kan expandera och parallellt ta itu med det tekniska utvecklingsprogram
            som är mycket angeläget.
          </note>
          <note>
            Anf. 3 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Per Westerberg sade att han nästan inte hade räknat
            med att få ett svar på sin andra fråga, och det kommer han inte
            heller att få. Den dag det blir aktuellt att ta ställning till
            detta kommer regeringen att vända sig till riksdagen. Det är faktiskt
            den vägen som vi bör gå. Men det är klart att det är oerhört intressant
            att höra att Per Westerberg har starka synpunkter på denna fråga
            samtidigt som han har synpunkter på Telias möjligheter att arbeta
            om man plockar bort en viktig del av Telias verksamhetsområde.
          </note>
          <note>
            Telia arbetar ju på en oerhört dynamisk marknad.
          </note>
          <note>
            Det går oerhört snabbt både vad gäller den tekniska utvecklingen
            och de nya produkter som kommer.
          </note>
          <note>
            Utvecklingen går väldigt fort. Att i ett sådant skede snöpa företaget
            genom att ta bort en del och lägga den i ett särskilt bolag eller
            på annan myndighet skulle inte främja företagets utveckling. Därför
            är jag oerhört förvånad över att Per Westerberg kopplar ihop dessa
            saker. Antingen vill man snöpa Telia, eller också vill man att
            Telia skall utvecklas.
          </note>
          <note>
            Vi behöver, menar jag, ett starkt Telia som kan försvara sin
            position i Sverige men också vinna marknader både i Norden och
            Östersjöområdet. Att då se näten som en isolerad företeelse kan
            inte vara vettigt vare sig ur Telias synvinkel eller ur telepolitisk
            synvinkel.
          </note>
          <note>
            Telia investerar oerhört kraftigt i näten just nu och kommer
            att kunna fylla dem med de tjänster som efterfrågas.
          </note>
          <note>
            Den reglering vi nu föreslår, där vi kommer att vässa lagstiftningen,
            bygger på det som vi i och för sig har kommit överens om i EU,
            nämligen att operatörerna skall utnyttja varandras nät och erlägga
            samtrafikavgifter. Jag är alldeles klar över att Post- och telestyrelsens
            roll kommer att bli ännu viktigare i framtiden. Den kommer att
            få en ännu starkare position för att tillämpa den här regleringen
            så att alla operatörer får samma villkor och så att vi får en
            riktig konkurrensneutralitet där alla operatörer av en viss storlek
            inte bara har samma möjligheter utan också samma ansvar att nå
            de telepolitiska målen.
          </note>
          <note type="speaker">
            Anf. 4 PER WESTERBERG (m):
          </note>
          <note>
            Fru talman! Ansvaret skall vara gemensamt. Vi har sett nu att
            även Telia har begärt medling med en del konkurrenter på marknaden
            när det gäller samtrafikavgifterna. Vår avsikt är inte att försvåra
            för Telia.
          </note>
          <note>
            Vår avsikt är inte att avdela koppartrådsnätet till något bolag
            som skall försvinna i tomma intet. Vi vill ha det som i exempelvis
            Vattenfall, där det finns ett särskilt aktiebolag för distributionen
            och ett särskilt aktiebolag för kraftproduktionen inom samma företagsgrupp.
            Det vill vi ha för att underlätta monopolregleringen och därmed
            skapa ett konkurrenstryck på de konkurrensutsatta bitarna samtidigt
            som man kan ha kontroll över de monopolreglerade delarna. Det
            blir, som statsrådet medger, särskilda problem när man går in
            med en särskild monopolreglering.
          </note>
          <note>
            Min oro på den här punkten tycker jag är mycket befogad. Med
            tanke på den svaghet jag tycker att staten och regeringen har
            visat som ägare när det gäller konkurrens- och avregleringsfrågorna,
            finns det skäl att ånyo ställa frågan om statsrådet kan garantera
            att man verkligen kommer att hålla konkurrenstrycket uppe och
            att det skall vara neutralitet. Det har ju funnits bristfälligheter
            när det gäller att backa upp
          </note>
          <note>
            Konkurrensverket och Post- och telestyrelsen i vissa avseenden.
          </note>
          <note>
            Den andra och kanske viktigaste delen, det håller jag gärna med
            om, är kapitalförsörjningen till Telia för dess expansion. Jag
            tror och hoppas att vi båda är ense om att denna måste komma.
            Jag förstod att statsrådet inte vill komma med något svar när
            det gäller detta, men jag hade ändå hoppats på ett sådant. Det
            är en fråga som jag inte bara tycker kan beredas i ett svart rum,
            i tysthet eller i mörker. Den förtjänar dialog. I dagens Dagens
            Industri kan vi se att företagsledarna är mycket förvånade och
            upprörda över att regeringen inte talar med dem. Regeringen vill
            uppenbarligen inte föra en dialog med oppositionen heller om hur
            man skall kunna vässa och förstärka
          </note>
          <note>
            Telia och skapa nya arbetstillfällen.
          </note>
          <note>
            Telia är ett av de företag som har förutsättningar att kunna
            bli ett mycket stort exportföretag. Det har agerat på en avreglerad
            marknad under ett antal år nu, och är alldeles uppenbart mycket
            konkurrenskraftigt på ett antal områden. Men det behöver tillgång
            till riskkapitalmarknaden. Det behöver nytt kapital för sin expansion
            inom denna bransch, som i många avseenden är en högteknologibransch.
          </note>
          <note>
            Jag vill därför upprepa frågan: Är det verkligen så att man bara
            vill bereda bakom stängda dörrar? Kan man inte föra en öppen dialog
            om hur man skall trygga Telias expansionsförmåga, dess ekonomiska
            förutsättningar och möjligheten till nya arbetstillfällen? Att
            försöka dölja eller bara verka bakom slutna dörrar är inget bra
            sätt i en fungerande, öppen demokrati. Jag tror inte heller att
            det är bra för Telias expansionskraft om man inte når resultat,
            och det snarast möjligt.
          </note>
          <note>
            Anf. 5 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Jag blir trots allt litet fundersam beträffande de
            frågor Per Westerberg ställer om nätet.
          </note>
          <note>
            Per Westerberg vill uppenbarligen att regeringen skall genomföra
            något som inte har förekommit i något annat land vad gäller teleoperatörer.
            Det är en sak att jämföra med energimarknaden, men det är väldigt
            stora skillnader mellan telemarknaden och energimarknaden. Det
            finns ingen bransch som är så snabb i utvecklingen som just telekom-
            och IT-marknaderna, och energimarknaden är det absolut inte. Det
            vet jag ju att Per Westerberg är väl medveten om. Det måste vara
            mot bättre vetande som han nu lägger ut texten på det här sättet.
          </note>
          <note>
            Innehållet och nätet går ju ihop i framtiden. Det vet vi också
            båda två. Det är snarare för att Telia och andra operatörer skall
            klara den utvecklingen på ett bra sätt som vi behöver bekymra
            oss - inte för den andra delen, "kvardröjande monopol" eller vad
            det hette. När den första telelagen kom 1993, öppnades den svenska
            telemarknaden för en mängd operatörer.
          </note>
          <note>
            Men Telia hade en ryggsäck som bestod i att man faktiskt ensam
            fick ta ansvar för att nå de telepolitiska målen. De var något
            som inte alls på samma sätt lades på de andra operatörerna. De
            andra operatörerna var ju inga små uppstickare precis. De hade
            mycket starka krafter bakom sig, och de hade skydd av sina hemmamonopol.
            På det sättet menar jag att det är oerhört viktigt att vi nu bedriver
            telekompolitik via lagstiftning, och via en konkurrensneutral
            lagstiftning dessutom.
          </note>
          <note>
            Detta med Telia och Telias roll är en näringspolitisk fråga.
            Det är en oerhört väsentlig fråga för jobben, precis som Per Westerberg
            säger, för den framtida IT-marknaden i Sverige och för att ett
            företag med
          </note>
          <note>
            Sverige som hemmabas skall kunna utvecklas. Jag delar den uppfattningen.
            Men nu måste vi faktiskt lära oss att skilja mellan telekompolitiken
            och näringspolitiken. Telia skall naturligtvis ha samma förutsättningar
            som sina konkurrenter att växa och utvecklas.
          </note>
          <note type="speaker">
            Anf. 6 PER WESTERBERG (m):
          </note>
          <note>
            Fru talman! Jag delar helt uppfattningen att Telia skall ha samma
            förutsättningar att växa som sina konkurrenter. Det är därför
            jag är så utomordentligt angelägen om att man skall få tillgång
            till riskkapitalmarknaden för att få friska pengar, något som
            många av
          </note>
          <note>
            IT-företagen behöver i den oerhört snabba marknadsexpansionen.
            Det ger högkvalificerade jobb och teknisk utveckling och det höjer
            framför allt Sveriges nationella konkurrenskraft. Jag tror att
            avregleringen har varit mycket bra för Telia. Den har givit ett
            starkt bolag som har förutsättningar att expandera och bli stort.
            Jag tycker inte att det finns någon anledning att mörka om möjligheterna
            och förutsättningarna för detta. Därför tycker jag att det vore
            bra med ett klart svar från regeringen att man är beredd att släppa
            till nytt riskkapital för att trygga framtidssatsningen inom
          </note>
          <note>
            Telia och skapa nya, offensiva arbetstillfällen - dessutom med
            bra lönebetalningsförmåga.
          </note>
          <note>
            Sedan tillbaka till detta med koppartrådsnätet. Jag tror att
            vi båda är ense om att det finns ett problem med fortfarande kvardröjande
            monopoleffekter. Annars hade ingen monopolreglering föreslagits,
            något som nu är på väg med den här lagrådsremissen till riksdagen.
            Jag vill bara peka på det man gjorde på elmarknaden med gott resultat.
            Där gjorde man en tydlig monopolreglering. Det kan väl göras med
            god hastighet.
          </note>
          <note>
            Jag är nöjd om statsrådet här själv är beredd, när jag nu ställer
            frågan för tredje gången, att garantera att den monopolreglering
            som nu kommer verkligen leder till reell konkurrensneutralitet
            mellan teleoperatörerna i den här delen. I den andra delen vill
            jag också ha full konkurrensneutralitet. Jag vill att Telia skall
            få full tillgång till nytt riskkapital och därför introduceras
            på riskkapitalmarknaden.
          </note>
          <note>
            Anf. 7 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! För sista gången i den här debatten, jag är säker
            på att vi återkommer, kan jag försäkra Per
          </note>
          <note>
            Westerberg om att det också är min uppfattning att det skall
            råda konkurrensneutralitet mellan samtliga operatörer på den svenska
            telekommarknaden. I dag är det ett femtontal operatörer som faktiskt
            fungerar med någon styrka. Så många är det. Självklart skall samma
            villkor gälla för samtliga av de operatörerna.
          </note>
          <note>
            Vi har inga olika meningar om det, det tror jag inte heller.
            När det gäller frågan om Telias inriktning och framtida ägarstuktur,
            kommer jag att återkomma inom en snar framtid.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1996/97:169 om
          </note>
          <note>
            Svensk Bilprovnings verksamhet
          </note>
          <note>
            Anf. 8 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Torsten Gavelin har frågat mig när regeringen avser
            att lägga fram förslag om en avmonopolisering av fordonskontrollen
            och vilka åtgärder regeringen avser att vidta då statliga bolag
            i monmopolställning går in på andra länders marknader och där
            verkar i konkurrens på en icke-monopolmarknad.
          </note>
          <note>
            Frågorna ställs mot bakgrund av riksdagens beslut i december
            1996 om fortsatt ensamrätt för AB Svensk
          </note>
          <note>
            Bilprovning (ASB) att utföra återkommande fordonskontroll och
            ASB:s tillkännagivande av samarbetsplaner med Norsk Automobil-Forbund
            på den konkurrensutsatta norska kontrollmarknaden.
          </note>
          <note>
            Frågan om fortsatt ensamrätt för ASB att utföra återkommande
            kontrollbesiktningar avgjordes av höstriksdagen. Av beslutet framgår
            att en avgränsning skall ske inom bolaget mellan verksamhet med
            ensamrätt och konkurrensutsatt verksamhet, bl.a. där
          </note>
          <note>
            ASB konkurrerar med ackrediterade - kompetensprövade - provnings-
            och besiktningsföretag. Avsikten är att den konkurrensutsatta
            delen skall bedrivas inom helägda dotterbolag med egen styrelse,
            medan den verksamhet som bedrivs med ensamrätt kvarstår i moderbolaget.
          </note>
          <note>
            ASB skall upprätthålla god effektivitet inom båda områdena. På
            den konkurrensutsatta verksamheten skall ställas marknadsmässiga
            avkastningskrav. Inkomsterna från monopolverksamheten får inte
            användas inom eller föras över till den konkurrensutsatta delen.
            För hela ASB:s verksamhet gäller att effektiviteten årligen jämförs
            med andra besiktningsföretag och med motsvarigheten i andra länder.
          </note>
          <note>
            Regeringen avser att tillsammans med ASB:s övriga delägare lägga
            fast bolagets framtida verksamhetsinriktning i enlighet med riksdagens
            beslut. Denna kommer att presenteras på bolagsstämman senare i
            vår.
          </note>
          <note>
            En särskild arbetsgrupp inom Närings- och handelsdepartementet
            har tillsatts för att utarbeta ett förslag till principer för
            kommersiell provnings- och certifieringsverksamhet hos myndigheter.
          </note>
          <note>
            Enligt vad jag erfarit kommer arbetsgruppen även att belysa aspekter
            som Torsten Gavelin tar upp i sin fråga. En rapport väntas bli
            tryckt inom någon vecka och skall därefter remissbehandlas.
          </note>
          <note type="speaker">
            Anf. 9 TORSTEN GAVELIN (fp):
          </note>
          <note>
            Fru talman! Jag ber att få tacka ministern för svaret, även om
            det inte var fullständigt.
          </note>
          <note>
            Mina frågor rör monopolverksamheten inom ASB, dvs. årliga fordonskontrollen,
            kontrollbesiktningarna, och inte den andra verksamheten som är
            konkurrensutsatt. I Norge är dessa kontrollbesiktningar konkurrensutsatta.
            Den här marknaden är alltså avreglerad. Nu kommer ASB med sin
            monopolverksamhet att gå in på den här avreglerade marknaden tillsammans
            med Norsk Automobil-Forbund.
          </note>
          <note>
            I Norge är det alltså bra med en konkurrensutsatt fordonskontroll,
            och där kan det svenska monopolföretaget pröva sina vingar. Men
            i Sverige skall vi behålla monopolet. Ett av regeringens motiv
            för att behålla monopolet beskrivs som regional balans. Det motivet
            tycks inte ha vägt så tungt i Norge som ändå har en mycket större
            glesbygd och som har en mycket ambitiös regionalpolitik.
          </note>
          <note>
            Vi i Folkpartiet och de övriga borgerliga partierna, inklusive
            Centern, anser att det är väsentligt för bilprovningens kunder
            att det finns konkurrens i den här verksamheten. Konkurrensen
            ger bättre service och lägre priser för bilägarna. När nu även
            Svensk Bilprovning vill operera under konkurrens vill jag än en
            gång fråga ministern om det inte snart är dags att lägga fram
            förslag om att den här verksamheten skall avregleras även i Sverige.
            När kan det tänkas bli så?
          </note>
          <note>
            Anf. 10 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Jag har stor respekt för att Torsten
          </note>
          <note>
            Gavelin driver frågan om konkurrens och att han naturligtvis
            hänvisar till andra exempel. Men riksdagen fattade faktiskt så
            sent som för två månader sedan beslut om fortsatt ensamrätt för
            Svensk Bilprovning när det gäller de återkommande kontrollbesiktningarna.
            Det vore förmätet av mig att återkomma till riksdagen med ett
            annat förslag inom en så kort tid.
          </note>
          <note>
            Eftersom det har varit en del diskussioner om föroch nackdelar
            med monopol när det gäller bilbesiktningen är det oerhört viktigt
            att nu se vad som händer med den här associationsformen. Vi skall
            faktiskt ge
          </note>
          <note>
            ASB möjligheter att jobba med den här verksamhetsformen.
          </note>
          <note>
            Fru talman! Det finns också både ett stort intresse och ett stort
            behov av återkommande fordonskontroller, inte bara i Norge utan
            i en mängd olika länder där bilismen ökar och där man bl.a. har
            bekymmer med trafiksäkerheten. Det gäller våra grannländer i Östeuropa,
            och det gäller faktiskt också i Sydamerika. Där är man intresserad
            av att använda sig av den kompetens som ASB har byggt upp under
            ett antal år. Och eftersom vi inte har korssubventionering eller
            några subsidier över monopoldelen respektive den konkurrensutsatta
            delen kan jag inte se någon principiell fara i att använda ASB
            också i den svenska tjänsteexporten. Vi skall inte skämmas över
            att exportera svensk kompetens.
          </note>
          <note type="speaker">
            Anf. 11 TORSTEN GAVELIN (fp):
          </note>
          <note>
            Fru talman! Det var ett väntat svar. Vi har, som sagt, nyss fattat
            beslut i riksdagen. Men ett galet beslut kan ju rivas upp. Ministern
            säger att vi skall se vad som händer. Frågan är ju faktiskt utredd
            och ganska noga granskad.
          </note>
          <note>
            Jag skulle vilja gå över till den andra delen av min fråga till
            ministern. Den gäller hur regeringen ser på att ett statligt monopolföretag
            går in på ett annat lands konkurrensutsatta marknad. Ministern
            svarar att inkomster från monopolverksamheten inte får överföras
            till den konkurrensutsatta delen. Men interpellationssvaret avser
            den konkurrensutsatta delen av ASB:s svenska verksamhet som skall
            bedrivas i dotterbolag.
          </note>
          <note>
            Men monopolverksamheten skall behållas i moderbolaget. En konsekvens
            av detta blir att moderbolaget går in på den norska marknaden
            och konkurrerar i
          </note>
          <note>
            Norge. Hur skall man då kunna förhindra att inkomster från monopolverksamheten
            i Sverige inte förs över till den konkurrensutsatta verksamheten
            i Norge och att det där skapas en osund konkurrens på svenska
            bilägares bekostnad? Den frågan tycker jag att det är särskilt
            väsentligt att få svar på.
          </note>
          <note>
            Anf. 12 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Det är precis det som Näringsdepartementet nu tittar
            på vad gäller principerna för den kommersiella provnings- och
            certifieringsverksamheten. Men eftersom vi skiljer ut det som
            är monopolskyddat och det som är kommersiellt gör vi ett ordentligt
            staket mellan dessa två verksamheter.
          </note>
          <note>
            När det gäller andra länder och andra marknader skall man kunna
            jämföra effektiviteten hos besiktningsföretag i olika länder.
            Svenska bilisters dåliga bilar och flerfaldiga ombesiktningar
            skall ju inte behöva gynna norska bilister.
          </note>
          <note type="speaker">
            Anf. 13 TORSTEN GAVELIN (fp):
          </note>
          <note>
            Fru talman! Jag uppfattar ministerns svar som att den verksamhet
            som ASB sätter i gång i Norge skall bedrivas i någon form av dotterbolag
            i stället för i moderbolaget, som i Sverige. Om den bedrivs i
            ett dotterbolag är det avgränsat. Då kan man garantera att monopolinkomsterna
            inte förs över i dotterbolagen.
          </note>
          <note>
            Om man sätter upp ett definitivt staket är situationen något
            annorlunda. Men det framgår inte av interpellationssvaret. Jag
            kan åtminstone inte utläsa det av svaret.
          </note>
          <note>
            Svensk tjänsteexport är naturligtvis intressant.
          </note>
          <note>
            Men återigen tycker jag att det verkar mycket egendomligt att
            en verksamhet som riksdagen och regeringen anser skall bedrivas
            i monopol i Sverige skall exporteras utomlands där man har konkurrens.
          </note>
          <note>
            Det är en motsättning här som är ologisk och som jag inte finner
            vara riktig. Det stöder naturligtvis vår argumentation till att
            avreglera den här marknaden.
          </note>
          <note>
            Anf. 14 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Lika litet som jag hoppas att Norge sätter till sig
            doms över hur vi organiserar vår bilbesiktning här i Sverige vill
            jag sätta mig till doms över hur man organiserar den i Norge.
            Jag tycker att varje land skall få bestämma detta självt.
          </note>
          <note>
            Att vi därför att vi har valt denna organisationsform inte skulle
            kunna ägna oss åt tjänsteverksamhet och inte skulle kunna sprida
            den kompetens som har byggts upp ända sedan 60-talet i Sverige
            - ungefär sedan högertrafikomläggningen - till andra delar av
          </note>
          <note>
            Europa eller till andra delar av världen som är intresserade
            av den kompetensen skulle vara en oerhört märklig situation för
            svensk tjänsteexport över huvud taget.
          </note>
          <note>
            Avslutningsvis vill jag en gång för alla svara på den allra sista
            frågan. Det är i dotterbolagsform som verksamheten bedrivs.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1996/97:134 om näringsklimatet
          </note>
          <note>
            Anf. 15 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Per Westerberg har frågat mig om vad jag avser göra
            för att förbättra näringsklimatet i Sverige.
          </note>
          <note>
            Per Westerberg hävdar att företagarna i Sverige har fått uppleva
            ett hårdnande klimat sedan den socialdemokratiska regeringen tillträdde
            1994 och att förutsättningarna för företagande inte stått överst
            på regerings agenda. Per Westerberg har fel.
          </note>
          <note>
            En grundläggande förutsättning för ett gott näringsklimat är
            en stabil ekonomi och sunda statsfinanser. Den socialdemokratiska
            regeringen har sedan den tillträdde 1994 fått ägna mycket kraft
            och möda för att försöka åstadkomma detta. Den borgerliga regeringen
            lämnade nämligen efter sig bl.a. ett skenande budgetunderskott
            och en accelererande ökning av statsskulden. Vi har tvingats städa
            upp i denna oreda. Vi har nu kommit en god bit på väg.
          </note>
          <note>
            Förtroendet för den svenska ekonomin och den svenska ekonomiska
            politiken har stärkts. Som ett resultat har räntenivåerna nästan
            halverats. Inflationstakten är historiskt låg, och allt tyder
            på att den kommer att ligga kvar på en mycket låg nivå. Exporten
            har utvecklats mycket starkt, detta trots en starkare kronkurs.
            Sverige har stora och växande överskott i utrikeshandeln och bytesbalansen.
            Fortfarande ligger dock arbetslösheten på en oacceptabelt hög
            nivå. Den socialdemokratiska regeringen har därför som mål att
            halvera den öppna arbetslösheten till år 2000.
          </note>
          <note>
            Ett gott näringsklimat kännetecknas utöver sunda makroekonomiska
            förhållanden av god kompetensförsörjning, väl fungerande marknader,
            en effektiv konkurrens samt konsekventa och långsiktigt fasta
            spelregler. Jag menar att det i Sverige råder ett gott näringsklimat.
          </note>
          <note>
            Detta visar bl.a. det faktum att Sverige sedan år
          </note>
          <note>
            1993 har haft ett nettoinflöde av direktinvesteringar.
          </note>
          <note>
            År 1995 var vi världens femte största mottagare av utländska
            investeringar. Detta kan inte vara något annat än ett tecken på
            att Sverige bedöms som ett tryggt investeringsland. Internationella
            investerare förlägger ju produktionen där förutsättningarna är
            bäst.
          </note>
          <note>
            Men givetvis kan klimatet bli bättre. Regeringen genomför därför
            en rad åtgärder i detta syfte. Låt mig ge några exempel.
          </note>
          <note>
            För det första har regeringen satsat på att bygga ut utbildningen
            och därmed ge företagen ökad kompetens.
          </note>
          <note>
            För det andra förstärks kapitalförsörjningen på olika sätt. Räntorna
            har pressats ned, och i höstas lättades ägarbeskattning i små
            och medelstora företag för att förbättra deras tillgång till riskkapital.
            Den sjätte AP-fonden har fått möjligheter att satsa i onoterade
            företag.
          </note>
          <note>
            För det tredje har statens inflytande ökat i de stiftelser som
            bildades av löntagarfondsmedel. Det förbättrar samordningen av
            samhällets resurser för forskning och utveckling.
          </note>
          <note>
            För det fjärde satsar regeringen på en ekologiskt uthållig utveckling.
            Vi gör det bl.a. genom engergipolitiken och genom att anslå 1
            miljard kronor till investeringar som är sysselsättningsskapande,
            teknikutvecklande och miljöförbättrande.
          </note>
          <note>
            För det femte har vi underlättat företagens internationalisering,
            främst i samband med medlemskapet i EU.
          </note>
          <note>
            De nya momsreglerna innebär att över 90 % av företagen är undantagna
            från systemet med snabb inbetalning av moms. Dessutom lämnade
            regeringen nyligen en lagrådsremiss om ett nytt system för skattebetalningar,
            som innebär stora förenklingar jämfört med nuvarande ordning.
          </note>
          <note>
            Vi har inrättat en småföretagsdelegation som skall verka för
            att företagen får enklare regler.
          </note>
          <note>
            Förutsättningarna och förhållandena för näringslivsutveckling
            skiljer sig mellan olika delar av Sverige. Det är aktörer på det
            regionala och lokala planet som allra bäst vet vad som bör göras
            för att förbättra näringsklimatet. Vi kan inte alltid på central
            nivå veta vilka åtgärder som är mest lämpliga i det enskilda fallet
            och vid ett givet tillfälle. Därför måste skillnader i regionala
            förutsättningar få påverka näringspolitikens utformning och inriktning.
            För att utveckla en tillväxtfrämjande närings- och regionalpolitik
            har regeringen därför initierat en bred samverkan i länen.
          </note>
          <note>
            Nyföretagandet i Sverige ligger i dag på en hög nivå. Om näringsklimatet
            i Sverige vore så dåligt som
          </note>
          <note>
            Per Westerberg påstår är jag övertygad om att inte så många skulle
            vara villiga att satsa tid, pengar och engagemang på att starta
            företag. Det är ett rikstagande att starta ett företag, och det
            gör man inte under osäkra och dåliga förhållanden.
          </note>
          <note>
            Med detta har jag gjort klart att Per Westerbergs verklighetsuppfattning
            inte är korrekt då han menar att regeringen inte bryr sig om villkoren
            för företagen och företagarna. Den socialdemokratiska regeringen
            har med flera konkreta åtgärder medverkat till att förbättra villkoren,
            och det skall vi fortsätta att arbeta med.
          </note>
          <note type="speaker">
            Anf. 16 PER WESTERBERG (m):
          </note>
          <note>
            Fru talman! Först ber jag att få tacka statsrådet för svaren
            på mina frågor. Jag noterar bara att det alldeles uppenbart är
            väldigt olika anspråk på bra näringsklimat som näringsministern
            åsyftar och som jag åsyftar.
          </note>
          <note>
            Jag har väldigt svårt att se att näringsklimatet är tillfredsställande
            när vi har en arbetslöshet på rekordnivåer, och de har fortsatt
            att stiga även under de senaste tolv månaderna.
          </note>
          <note>
            Vi har en öppen arbetslöshet på närmare 9 %, och med åtgärder
            är siffran uppåt 14 %. Det är arbetslöshetstal som vi knappast
            har sett i modern tid i Sverige.
          </note>
          <note>
            Vi har en ungdomsarbetslöshet som kanske är den högsta vi har
            sett under 1900-talet.
          </note>
          <note>
            Vi noterar att konkurserna bland företagen ligger på en fortsatt
            utomordentligt hög nivå. Nivån är 90 %
          </note>
          <note>
            av en nivå som möjligen kan jämföras med den under det s.k. stålbadet
            under ränte- och finanskrisen 1993-
          </note>
          <note>
            1995.
          </note>
          <note>
            Vi har ett fortsatt sjunkande nyföretagande. Den är alltjämt
            på en oacceptabel nivå. Vi har en tillväxt i ekonomin som ligger
            klart lägre än vad som gäller i jämförbara länder i Europa och
            i synnerhet i USA och i Fjärran östern.
          </note>
          <note>
            Det goda klimatet kan väl illustreras med hur Industriförbundet
            och 101 företagsledare uppenbarligen anser att regeringen inte
            lyssnar på näringslivet krav och villkor utan närmast hamnar i
            någon form av konfrontation.
          </note>
          <note>
            Jag noterar även hur småföretagarna med Företagarnas riksorganisation
            konstaterar att över 70 % av alla beslut som berör små och medelstora
            företag har försämrat småföretagarklimatet i Sverige. Det gäller
            såväl investeringar och sysselsättning som kompetensutveckling
            i näringslivet.
          </note>
          <note>
            Dem som näringsklimatet syftar till att förbättra för uppfattar
            uppenbarligen att det är klara och entydiga försämringar. Det
            är detta som den här frågan egentligen gäller.
          </note>
          <note>
            Sverige har sedan 1945 trendmässigt minskat sysselsättningen
            i näringslivet och fortsätter att göra det.
          </note>
          <note>
            Det är vi ganska ensamma om i hela Västvärlden, där i stället
            näringslivssysselsättningen har ökat. Jag kan inte se att detta
            är något bra betyg på den svenska näringspolitiken.
          </note>
          <note>
            Det finns en enighet om att det behövs 500 000
          </note>
          <note>
            nya jobb, och det finns en enighet om att de måste komma inom
            näringslivet. Då vill det till att det är väsentligt förbättrade
            villkor där varje enskild regel innebär minst lika konkurrenskraftiga
            förmåner och möjligheter som i konkurrentländerna. Men det har
            man ju inte, och det visar sig i fråga efter fråga.
          </note>
          <note>
            Barsebäcksuppgörelsen upplevs uppenbarligen som ett direkt slag
            i ansiktet på en stor del av näringslivet. Vi kan notera att en
            del krav i miljöfrågorna har ställts på ett sätt som allvarligt
            skadar näringslivet. Vi kan även notera att många av de uppgörelser
            som kommit till stånd tenderar att uppfattas som rent taktikspel
            och knappast som något skapande av stabilt näringsklimat som befordrar
            investeringarna i landet.
          </note>
          <note>
            Nej, det är nog inte jag som har fel i fråga om näringsklimatet.
            Det är inte små- och storföretagarna som har fel uppfattning om
            näringsklimatet. Det är nog så att näringsministern önskedrömmer
            i många av dessa frågor.
          </note>
          <note>
            Utlandsinvesteringarna kommer inte med nya fabriker, utan investeringar
            görs beroende på att svenskt ägande och svenska företag är straffbeskattade
            jämfört med utlänningar. Vad avser näringsministern göra för att
            bryta trenden med sjunkande sysselsättning i näringslivet - den
            sysselsättning som i praktiken är grunden för hela den svenska
            återhämtningen? Det är det trendbrottet vi väntar på, och det
            måste komma inom kort.
          </note>
          <note type="speaker">
            Anf. 17 JOHAN LÖNNROTH (v):
          </note>
          <note>
            Fru talman! Anledningen till att jag ville säga något i den här
            debatten är den känsla av frustration jag har efter att ha läst
            uppropet från de 101 direktörerna och efter att ha läst Per Westerbergs
            interpellation.
          </note>
          <note>
            Jag läste att den amerikanska investmentbanken
          </note>
          <note>
            Lehman brothers i veckan har gett ut en liten rapport som heter
            The market you love to hate, alltså Marknaden du älskar att hata.
            Det handlar om Sverige. De skriver så här: Det finns gränser för
            hur länge en rationell marknad kan ignorera ett land med så bra
            ekonomiska fundament.
          </note>
          <note>
            Varför fortsätter då delar av marknaden att skälla på den ekonomi
            som enligt deras egna värderingar borde vara mycket högt värderad?
            Kanske är det Per
          </note>
          <note>
            Westerberg och de 101 direktörerna som är förklaringen. De lyckas
            ropa så högt att de kanske gör litet intryck på marknaden.
          </note>
          <note>
            Jag kom att tänka på en konferens som Ingenjörsvetenskapsakademin
            bjöd in till förra sommaren. Jag minns inte om Per Westerberg
            var där. Vi fick bl.a.
          </note>
          <note>
            lyssna till en man som heter John Preston och bl.a. är rådgivare
            till Clinton. Han talade om de "lata" kapitalisterna. Stora rika
            företag med gott om höga vinster utifrån en monopolställning blir
            lata. De saknar förmåga att förnya sig och ställer i stället överbudskrav.
          </note>
          <note>
            Mycket vill har mer. Detta var hans resonemang.
          </note>
          <note>
            Dessa företag är långsiktigt förödande för näringslivsklimatet
            och de "flitiga" företagarna. Det var alltså en stor kapitalägare
            som själv talade om motsättningen mellan de lata kapitalisterna
            och de flitiga företagarna.
          </note>
          <note>
            Vi fick också höra en annan man, Gordon Edge.
          </note>
          <note>
            Han är vd för något som heter Generics Group i
          </note>
          <note>
            England. Han sade att allt prat om skattetryck är förhållandevis
            ointressant. Det viktiga är just själva näringsklimatet, relationen
            mellan de anställda och företagarna på arbetsplatsen. Det är det
            avgörande i näringsklimatet sade han.
          </note>
          <note>
            Frågan är naturligtvis berättigad. Arbetslösheten är ett gigantiskt
            problem, och näringsklimatet måste förbättras. De skrämmande opinionssiffrorna
            kan få oss att grubbla, men vi får vid Gud hoppas att Per
          </note>
          <note>
            Westerberg och hans partikamrater inte får genomslag för sin
            överbudspolitik, dessa kravmaskiner som reser sig. Det skulle
            faktiskt innebära att massarbetslösheten inte bara ökade utan
            att den också definitivt skulle permanentas.
          </note>
          <note>
            Anf. 18 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! När jag lyssnar på moderater brukar de i regel börja
            på nittonhundratalets första årtionde och berätta om hur fint
            det var i Sverige då, med stadshotellen som byggdes runt om i
            landet och hur fantastiskt det växte och knakade. Per Westerberg
            är en yngre person, så han börjar tideräkningen vid
          </note>
          <note>
            1945. Sedan dess har det gått utför, menar han.
          </note>
          <note>
            Det kan väl kanske vara riktigt om man har Per
          </note>
          <note>
            Westerbergs hatt på sig, men jag är inte övertygad om att utvecklingen
            har varit så väldigt negativ sedan
          </note>
          <note>
            1945. Det är sant att det är färre som jobbar i skogen, som står
            där med sågen och sågar, och det är färre som jobbar i våra jordbruk.
            Vårt jordbruk och vårt skogsbruk är kanske de effektivaste i världen.
            Det är sant att många fler får avlönat jobb i tjänstesektorn,
            och för Per Westerberg är det tydligen oerhört belastande att
            många av dem jobbar i offentlig sektor, att vi har barnomsorg,
            äldreomsorg och sjukvård i offentlig regi i stället för i privat.
            Detta är tydligen någonting mycket skadligt för samhället.
          </note>
          <note>
            Jag är inte lika övertygad om det. Jag är faktiskt övertygad
            om att det finns vissa jobb som kan utföras i offentlig regi.
            Det gäller speciellt vård, omsorg och utbildning. Det gör att
            de sektorer som vuxit i Sverige, liksom i alla andra länder, här
            har organiserats gemensamt i större omfattning än i många andra
            länder. Vi har varit snabbare på att effektivisera såväl industrin
            som jordbruket och skogsbruket. Det tycker jag att vi kan vara
            glada och stolta över. Att vi sedan har byggt upp en tjänstesektor
            baserad på vård och omsorg är väl en ganska bra lösning.
          </note>
          <note>
            Men låt oss åter tala om näringslivsklimatet. Jag vill nämna
            några hårda fakta. Antalet konkurser har halverats under vår tid
            i förhållande till den tid Per
          </note>
          <note>
            Westerberg var näringsminister. Antalet nyetableringar ligger
            runt 30 000 per år, 30 % fler än under de borgerliga åren. Inom
            industrin - där de nu är väldigt besvikna - har lönsamheten stigit
            från 25 % 1992 till
          </note>
          <note>
            40 % 1995, mätt enligt den vanligaste metoden, vinstandel av
            förädlingsvärdet. Räntabiliteten på eget kapital har under samma
            period stigit från 2 ½ % till
          </note>
          <note>
            21 %, i det närmaste en tiodubbling! De utländska direktinvesteringarna
            har stigit från i snitt 30 miljarder kronor till 100 miljarder
            kronor 1995.
          </note>
          <note>
            I tidningen Affärsvärlden skrev man apropå flyttning till utlandet
            att svenska storföretag behöver inte utreda om det lönar sig att
            flytta. Ett snabbt överslag visar att en flytt inte skulle gagna
            aktieägarna. Detta sagt med anledning av förra veckans häftiga
            debatt.
          </note>
          <note>
            Jag vill mena att vi har ett bra näringslivsklimat.
          </note>
          <note>
            Däremot har jag inte tron att man på några korta månader eller
            ens på ett par år bygger upp det som raserats. Det tar ganska
            lång tid. Det skedde faktiskt en oerhörd minskning av sysselsättningen
            i det privata näringslivet när Per Westerberg var näringsminister.
          </note>
          <note>
            Jag tror att det då försvann 400 000 jobb i näringslivet. Det
            tar litet tid att återskapa dessa, men jag tycker att vi är på
            god väg.
          </note>
          <note type="speaker">
            Anf. 19 PER WESTERBERG (m):
          </note>
          <note>
            Fru talman! Anders Sundström och jag har haft sifferexercis ett
            antal gånger. På Aftonbladets löpsedlar våren 1991 stod "Tusen
            förlorade jobb per arbetsdag". På samma tidnings löpsedlar stod
            våren 1994
          </note>
          <note>
            "Tusen nya jobb per arbetsdag". Det var alltså en klar vändning
            från en ekonomi i fritt fall 1991. Det var en vändning under vilken
            det även genomfördes en lång rad besparingar och förstärkningar
            av statsbudgeten som fått genomslag först efter den borgerliga
            mandatperioden 1991-1994.
          </note>
          <note>
            Man ska inte ha pajkastning genom att jämföra vinstsiffror från
            en internationell lågkonjunktur med siffror från en högkonjunktur.
            Det visar ingenting. Jag noterar bara att nyföretagandet faller
            enligt nyföretagarbarometrarna, och det ligger inte på någon anmärkningsvärt
            hög nivå utan på en efter svenska mått mätt förhållandevis låg
            nivå. Jag noterar att antalet konkurser är fortsatt högt. Man
            kan naturligtvis mäta olika år, men vi fortsätter att ha en fortsatt
            hög nivå.
          </note>
          <note>
            Det kan sägas att det finns lata kapitalister i Sverige, men
            problemet är att de i så fall bara är lata i
          </note>
          <note>
            Sverige i och med att det inte kommer fram nya jobb, nya företag
            och nya produkter i tillräcklig utsträckning här.
          </note>
          <note>
            Näringsklimatet spelar roll, enligt min uppfattning. Företagen
            skall etablera sig där de har de bästa förutsättningarna för att
            vara konkurrenskraftiga, att kunna utvecklas, att kunna tjäna
            pengar, att kunna utveckla sina produkter och sig själva. Det
            är detta som gör att i hela omvärlden, hela västvärlden, ökar
            sysselsättningen i näringslivet. Det har den gjort under årtionde
            efter årtionde, medan den faller i Sverige.
          </note>
          <note>
            Då måste man börja fundera över varför det i huvudsak bara är
            i Sverige som man långsiktigt förlorar jobben inom privat och
            även offentligt näringsliv. Det är naturligtvis så att reglerna
            är sämre och att näringsklimatet inte är tillräckligt gott.
          </note>
          <note>
            Jag skall ställa en fråga till näringsministern: Är han inte
            beredd att ge svenska företag villkor som är likvärdiga med dem
            som finns i alla andra länder? Det räcker inte bara med finansiella
            placeringar till Sverige på aktiebörsen. Sverige har haft en nettoexport
            under 70- och 80-talen av ungefär 300 000 arbetstillfällen. Importen
            via utländska investeringar som gett nya jobb har varit i det
            närmaste försumbar. Däremot har det skett en väsentlig ökning
            av utländskt ägande på svensk börs beroende på diskrimineringen
            av svenska ägare.
          </note>
          <note>
            Tyvärr är det så att näringsklimatet är dåligt. Expansionen i
            näringslivet är inte tillräcklig. Det är inte så att alla jävlas
            just i Sverige, utan det finns faktiskt rationella förklaringar
            till detta. Det är just detta som det finns anledning att rätta
            till. Det är inte via nya offentliga jobb som vi löser de här
            problemen. Jag är åtminstone ense med Göran Persson om att det
            behövs 500 000 nya jobb, som måste komma i näringslivet, för att
            det skall kunna bli balans och tillväxt i den svenska ekonomin.
          </note>
          <note>
            Jag tror inte att 101 företagsledare från de mest välrenommerade
            svenska företagen har fel. Jag tror inte att småföretagarnas organisationer
            har fel när de säger att över 70 % av de riksdagsbeslut som berör
            dem har försämrat deras förutsättningar. Jag tror inte att vi
            har fel när vi klagar här i riksdagen över den rekordarbetslöshet
            vi har i Sverige, den låga tillväxten och de dåliga framtidsutsikterna.
            Det är inte mer partitaktik och vackra bortförklaringar vi behöver,
            utan stabila, goda och konkurrenskraftiga näringsvillkor för svenska
            företag. Man måste tillsammans med företagen gå igenom vad det
            är som felas i Sverige -
          </note>
          <note>
            punkt efter punkt. Där verkar inte samarbetsklimatet vara nämnvärt
            gott.
          </note>
          <note type="speaker">
            Anf. 20 JOHAN LÖNNROTH (v):
          </note>
          <note>
            Fru talman! Jag har ytterligare en siffra att bidra med, även
            om Per Westerberg inte gillar siffror: Investeringar i maskiner
            och anläggningar har ökat med
          </note>
          <note>
            52 % i Sverige under åren 1993 fram till i dag. I
          </note>
          <note>
            Tyskland är motsvarande siffra minus 7 %. Kan Per
          </note>
          <note>
            Westerberg förklara det?
          </note>
          <note>
            Per Westerberg skriver i interpellationen om den alarmerande
            trötthet som finns hos en del företagare i dag. Det är säkert
            sant, men frågan är vad denna trötthet beror på. Jag tror att
            den möjligen kan ha att göra med att företagarna ser att människor
            som inte bidrar med någonting till produktionen, utan bara sitter
            där och klipper kuponger och flyttar papper hit och dit över ett
            skrivbord, kan tjäna miljarder medan flitiga företagare som står
            på golvet och jobbar i produktionen däremot inte tjänar ett öre
            på sin verksamhet.
          </note>
          <note>
            Med den moderata politiken, där man bl.a. tar 50
          </note>
          <note>
            miljarder kronor från kommuner och landsting på tre år, försvinner
            flera tiotals tusen jobb från kommuner och landsting. Samtidigt
            fördelar Moderaterna om ytterligare, och på ett ännu mer orättvist
            sätt än vad som redan har skett. Detta kommer att leda till att
            det privata sparandet ökar ännu mer, och till att den privata
            konsumtionen kommer att falla. Därmed kommer också moderat politik
            att öka arbetslösheten ytterligare.
          </note>
          <note>
            Vi får verkligen hoppas att inte bara den s.k.
          </note>
          <note>
            marknaden utan också den svenska allmänheten begriper att den
            våldsamma moderata högerpropagandan, understödd av ett antal direktörer
            i näringslivet, är en populistisk överbudspolitik som skulle leda
            till en katastrof för svensk ekonomi och för arbetslösheten i
            Sverige.
          </note>
          <note>
            Anf. 21 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! När Per Westerberg satt i regeringen, och när det
            var som värst, hörde tre av fyra kronor till offentlig sektor.
            73 % av BNP, tror jag att det var, gällde offentlig verksamhet.
            Detta slås bara av de gamla öststaterna. Det här uppnådde Per
            Westerberg.
          </note>
          <note>
            Han lyckades med konststycket att radera ut stora delar av svenskt
            näringsliv. Nu har den offentliga sektorns andel av BNP minskat
            kraftigt. Det är bra, därför att det naturligtvis inte går att
            ha en offentlig verksamhet som upptar 75 % av BNP, som under Per
          </note>
          <note>
            Westerbergs tid.
          </note>
          <note>
            Här är litet hårdfakta: Det viktiga är ändå att vi har fått ordning
            på ekonomin. Vi måste få bort budgetunderskottet och få ned inflationen
            så att det bär sig att investera i nya uppfinningar och nya innovationer
            och satsa på ny tillverkning av varor och tjänster. Vi måste kunna
            öka utbildningsinsatserna och få mer effektivitet för de pengar
            vi stoppar in i forskning. Vi måste få en bättre regional- och
            näringspolitik. Det tycker jag är viktig, och där har vi lyckats.
            Per Westerberg kan väl kosta på sig att säga att det har varit
            lyckosamt.
          </note>
          <note>
            Per Westerberg tar upp samarbetsklimatet. Det är många som har
            fått vara med för att detta skulle lyckas. Det är många som har
            fått vara med och dra ett tungt lass. Pensionärerna har inte fått
            uppräkning av pensionerna, de arbetslösa och de sjuka har fått
            sämre ersättning. Vården och omsorgen har fått minskade resurser
            för att vi skall kunna åstadkomma denna budgetsanering och skapa
            ett utrymme för det privata näringslivet att växa. I likhet med
            Per Westerberg är jag nämligen övertygad om att det skall växa.
          </note>
          <note>
            Jag tycker att Per Westerberg skall fundera över det ord som
            har använts: samarbetsklimat. Hur åstadkommer man ett samarbetsklimat
            i Sverige? Gör man det genom att säga: Nu har ni avstått en massa
            saker, och nu sedan vi har fått budgetbalans skall ni avstå ytterligare
            en massa saker för att få näringslivet att växa. Eller leder detta
            till en motsatt reaktion - den som kom i dag i Dagens Nyheter?
            I går fanns en artikel på DN Debatt och en annan i dag. Är detta
            ett fruktsamt sätt att arbeta? Ligger det inte ett ansvar hos
            beslutsfattare i näringsliv, i fackliga organisationer och i politiken;
            i regering och i opposition att faktiskt försöka hyfsa debatten
            på något sätt. Sverige är ett litet land. Vi har en unik chans
            nu. Vi har gått igenom en oerhört smärtsam period. Nu är vi på
            gång. Vad tjänar det för intresse att måla Sverige i så oerhört
            dystra färger och siffror?
          </note>
          <note>
            Jag skall gå tillbaka till litet hårda fakta. I dag finns det
            100 000 fler företag än 1993. 100 000 fler företag! Visst ligger
            det en verklig chans i detta? Vad finns det för vinst i att Per
            Westerberg förringar nyföretagandet? Nivån på nyföretagandet är
            mycket hög -
          </note>
          <note>
            25 000-30 000 nya företag per år, och 100 000 fler i förhållande
            till för tre år sedan. Är inte detta något att ta fasta på? Kan
            man inte säga att detta är bra, och att vi rör oss åt rätt håll?
            Tror inte Per Westerberg att han skulle göra en större insats
            för Sverige genom att berätta om det goda som finns här och inte
            bara klaga och klaga och vara ett riktigt särintresse av sämsta
            sort?
          </note>
          <note type="speaker">
            Anf. 22 PER WESTERBERG (m):
          </note>
          <note>
            Fru talman! Man kan inte tala särintresse när vi har den största
            arbetslösheten i modern tid i Sverige.
          </note>
          <note>
            Man kan inte tala om särintresse när vi aldrig under
          </note>
          <note>
            1900-talet har haft en sådan ungdomsarbetslöshet som vi har i
            dag. Man kan inte tala om särintresse när sysselsättningen i näringslivet
            viker år från år ända sedan 1945, och vi inte ser någon öppning
            framåt.
          </note>
          <note>
            Detta skapar i stället en akut situation, där vi måste vända
            utvecklingen och där näringsministern visar en totalt hållningslös
            attityd. Han berömmer bara, och talar om hur bra allting är, och
            inser inte att något måste förbättras. Jag noterar även att trots
            enstaka siffror som visar ökande investeringar och som kan se
            positiva ut - för sådana finns, det förnekar jag inte - visar
            ändå slutresultatets facit på den katastrofala situationen med
            den sjunkande sysselsättningen i näringslivet och den stabilt
            höga och ökande arbetslösheten som inte är bra och som skapar
            ökande problem.
          </note>
          <note>
            Under 1991-1994 vände vi utvecklingen vad gäller sysselsättningen.
            Läget var utomordentligt besvärligt 1991, och det var inte bra
            1994 heller - jag är helt ense med näringsministern om det. Vi
            vidtog många åtgärder, som har börjat få genomslag även under
          </note>
          <note>
            1995 och 1996. Men det handlar nu inte om att titta i backspegeln
            och bråka om den ena eller andra statistiksiffran, utan det är
            fråga om hur vi skall klara av framtidens problem.
          </note>
          <note>
            Näringsministern vill inte medge att vi för företagarna i Sverige
            behöver ha minst lika konkurrenskraftiga regler som gäller för
            företagarna utomlands.
          </note>
          <note>
            Han har inget att säga om att 101 av Sveriges största företagsledare
            tycker att det finns brister i näringsklimatet och framför allt
            att regeringen inte lyssnar på dem. Han har inget att säga om
            att småföretagarna tycker att över 70 % av alla beslut som berör
            dem i riksdagen går emot dem och försämrar deras möjligheter att
            nyanställa, utveckla sig och därmed skapa nya arbetstillfällen.
          </note>
          <note>
            Det handlar nog om att det är för mycket partitaktik, för mycket
            vinglande, för mycket berömmande av det man själv gör och för
            litet tittande på verkligheten. Det är stabilitet vi behöver,
            stabilitet med bra, konkurrenskraftiga villkor för svenska företag.
          </note>
          <note>
            Anf. 23 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Då har vi lyssnat en vända till på synpunkten att
            allt har varit eländigt från 1945 och framåt. Men sysselsättningen
            i näringslivet har faktiskt ökat sedan 1994. Sysselsättningen
            i näringslivet har ökat, däremot har sysselsättningen minskat
            i den offentliga sektorn. I näringslivet har den alltså ökat.
          </note>
          <note>
            Jag träffade Lars Ramqvist i morse, och vi pratade litet grand
            om Ericsson. Sysselsättningen i Ericsson i
          </note>
          <note>
            Sverige har ökat kraftigt under den här perioden.
          </note>
          <note>
            Detta är bara ett framgångsrikt svenskt företag, som under de
            här åren har vuxit mycket kraftigt i vårt land i detta goda näringsklimat.
          </note>
          <note>
            Per Westerberg frågade också om jag anser att
          </note>
          <note>
            Sverige skall ha ett lika gott näringslivsklimat som andra delar
            av världen. Mitt svar är obetingat ja.
          </note>
          <note>
            Problemet är att Per Westerberg och jag har litet olika uppfattning
            om vad ett sådant näringslivsklimat är.
          </note>
          <note>
            För mig handlar det om att ha ett klimat som driver fram satsningar
            på kunnande och kompetens, som ställer krav på såväl fack och
            arbetsgivare som anställda och företagare att prestera mer, att
            åstadkomma mer för varje krona som sätts in. Jag upplever det
            som att Per Westerberg talar om ett litet mer lättsinnigt sätt
            att bli framgångsrik. För mig handlar det om hårt arbete.
          </note>
          <note>
            Jag bryr mig om de 101 direktörerna. Jag pratar med dem, jag
            bryr mig om det de säger, jag fäster mig vid vad de säger, att
            de vill ha ett bra samtalsklimat i
          </note>
          <note>
            Sverige, och jag tar till mig det. Vad jag funderar över är om
            Per Westerberg bryr sig om det Bertil Jonsson skrev i dag. Det
            är nämligen viktigt att dessa jobbar åt samma håll, och i båda
            fallen är det nödvändigt att kompromissa.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1996/97:119 om biomassa för drivmedelsframställning
          </note>
          <note>
            Anf. 24 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Olle Lindström har frågat mig när jag avser att aktualisera
            etableringen av en fullskaleanläggning för framställning av drivmedel
            av biomassa och om jag är beredd att föreslå en lokalisering till
          </note>
          <note>
            Norrbottens inland.
          </note>
          <note>
            Med tanke på Olle Lindströms hänvisningar till näringsutskottets
            betänkande (1992/93:NU28) och svaret på interpellationen 1995/96:58
            utgår jag från att hans fråga specifikt avser tillverkning av
            etanol från cellulosahaltiga råvaror och alltså inte omfattar
            t.ex. stärkelsebaserad etanol, vegetabiliska oljor eller rötgas.
          </note>
          <note>
            Inledningsvis vill jag konstatera att det har varit större problem
            än väntat att förverkliga visionen om en konkurrenskraftig etanolproduktion
            från cellulosaråvara. Följaktligen finns det fortfarande flera
            frågor att besvara innan de nya tillverkningsprocesserna är praktiskt
            tillämpbara. Tonvikten i det nu pågående statligt finansierade
            etanolutvecklingsprogrammet har därför framför allt lagts på forskning
            och teknikutveckling i stället för på pilotstudier och dyrbar
            utrustning. De resultat som har kommit fram visar emellertid på
            möjligheter att sänka framställningskostnaderna till en internationellt
            konkurrenskraftig nivå under förutsättning att ny teknik kan utnyttjas
            och att anläggningen lokaliseras på ett kostnadsmässigt gynnsamt
            sätt.
          </note>
          <note>
            I den energipolitiska överenskommelse som nyligen har träffats
            sägs det bl.a. att produktion och användning av alternativa drivmedel
            skall stödjas som ett led i minskningen av trafikens miljöpåverkande
            utsläpp.
          </note>
          <note>
            Etanol är emellertid även en viktig råvara i skilda industriprocesser.
            Den svenska förbrukningen av etanol för industriella ändamål är
            betydande, och det finns företag som är beroende av tillgång på
            etanol till konkurrenskraftiga priser. En konkurrenskraftig inhemsk
            produktion skulle således även kunna bidra ytterligare till en
            positiv utveckling av näringslivet.
          </note>
          <note>
            En satsning på etanolproduktion i full skala bör alltså inte
            enbart ses i samband med en storskalig introduktion av biodrivmedel
            i transportsektorn.
          </note>
          <note>
            Efter att ha konstaterat detta vill jag också säga att den nya
            tekniken anses ha goda utsikter att på sikt möjliggöra produktion
            av etanol till konkurrenskraftiga priser. Det återstår dock betydande
            forsknings- och utvecklingsinsatser innan tekniken är fullt kommersiell.
            Jag bedömer att det tekniska och ekonomiska underlaget i dag inte
            är tillräckligt för att beslut skall kunna fattas om cellulosabaserade
            fullskaleanläggningar för etanolproduktion.
          </note>
          <note>
            Mot bakgrund av de förhållanden jag nyss har redovisat avser
            regeringen att i den energipolitiska propositionen i mitten av
            mars föreslå förstärkningar av det nu pågående etanolutvecklingsprogrammet
            med sikte på att vi år 2000 skall ha den kunskap som behövs för
            att beslut skall kunna fattas om hur etanolproduktion i full skala
            skall kunna genomföras.
          </note>
          <note>
            Vad gäller lokaliseringsfrågan förefaller de naturliga förutsättningarna
            för en konkurrenskraftig etanolproduktion vara gynnsamma på många
            håll i nordligaste Sverige. Jag tänker då i första hand på tillgången
            till billig råvara. Men även tekniska och ekonomiska fördelar
            genom samlokalisering med andra processindustrier eller kraftvärmeverk
            kommer att ha betydelse för ekonomin vid den enskilda anläggningen.
            Det är dock de aktörer som har det kommersiella ansvaret för anläggningarna
            som har att ta ställning till investeringsbesluten.
          </note>
          <note type="speaker">
            Anf. 25 OLLE LINDSTRÖM (m):
          </note>
          <note>
            Fru talman! Tack näringsministern för svaret på min interpellation!
            Av svaret framgår att näringsministern och jag har ett gemensamt
            intresse för drivmedelsproduktion av biomassa. Däremot har jag
            mycket svårt att förstå varför det måste ta flera år innan något
            händer.
          </note>
          <note>
            Den 26 januari 1993 lämnade jag in en motion till riksdagen med
            begäran om att projektstudier för drivmedelsproduktion baserad
            på skogsråvara skulle genomföras. Näringsutskottet och riksdagen
            behandlade motionen välvilligt, och NUTEK gavs i uppdrag att genomföra
            studierna.
          </note>
          <note>
            Tekniken för produktion av etanol var känd redan vid den tidpunkten,
            även om förbättringar naturligtvis kan ske. Om man däremot skulle
            välja att framställa drivmedel genom en bakteriell jäsningsprocess
            behövdes mer forskning och studier. Med den metoden får man fram
            ett koncentrat, som kallas etyl-tertierbutyleter, förkortar ETBE.
            Fördelen med det drivmedlet är att det kan användas i alla typer
            av motorbränslen, utan några ingrepp i motorerna.
          </note>
          <note>
            Näringsministern säger att det återstår betydande forsknings-
            och utvecklingsinsatser innan tekniken är fullt kommersiell. Vidare
            sägs i svaret att år 2000 kan kunskapen finnas för att beslut
            skall kunna fattas om hur etanolproduktion i full skala skall
            kunna genomföras. Är det rimligt, näringsministern, att det skall
            ta sju år att genomföra de här studierna? Det tillverkas ju faktiskt
            etanol i Sverige redan i dag, och så har skett i många år, även
            om den produktionen ger etanol som en restprodukt vid annan framställning.
          </note>
          <note>
            När det gäller lokaliseringen av etanolproduktion är det givetvis
            tillgången på råvara och möjligheten till avsättning av restprodukten,
            dvs. energidelen, i närområdet som är avgörande. Efter riksdagens
            positiva uttalande i betänkande 1992/93:NU28 blev förhoppningarna
            stora i Norrbotten, eftersom tillgången på skogsråvara där är
            mycket god. Dessutom gick näringsutskottet i betänkandet ännu
            längre och skrev att redan avsatta pengar skulle kunna användas
            för förprojektering av en fullskaleanläggning.
          </note>
          <note>
            Skogsägarna i Norrbotten, Assi Domän, dåvarande OK, som nu har
            ett annat namn, och LKAB, bildade en arbetsgrupp för att analysera
            möjligheterna till en etablering. Gällivare var en synnerligen
            lämplig plats, med tanke på tillgången på råvara och möjligheten
            till avsättning av energidelen till LKAB. Det är också bakgrunden
            till min fråga till näringsministern när det gäller en etablering
            i Norrbottens inland. Om nu dessa aktörer fortfarande har ett
            intresse, är då näringsministern beredd att föreslå att en pilotanläggning
            lokaliseras exempelvis till Gällivare?
          </note>
          <note>
            Med tanke på den stora arbetslöshet som finns i hela landet,
            och framför allt i de norra delarna av landet, är det väl inte
            minst viktigt att snabba på den här möjligheten. Det skulle kunna
            ge väldigt många arbetstillfällen.
          </note>
          <note>
            En annan fråga som uppkommer efter energiöverenskommelsen är
            om biomassan räcker dels till drivmedelsproduktion, dels till
            elproduktion för att ersätta avvecklingen av kärnkraften. Den
            kan jag kanske också få svar på.
          </note>
          <note>
            Tack än en gång för svaret, näringsministern, men ge mig konkreta
            svar på de frågor jag ställt.
          </note>
          <note>
            Anf. 26 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Olle Lindström ställde några frågor.
          </note>
          <note>
            Först och främst var det om råvaran räcker. Än så länge är vi
            en bra bit ifrån att över huvud taget kunna kommersialisera etanolframställning
            baserad på cellulosaråvara. I dag finns inte den konflikten egentligen.
          </note>
          <note>
            Frågan är när vi når ett teknikgenombrott och får kostnader som
            är jämförbara med andra råvaror.
          </note>
          <note>
            Jag som näringsminister tycker att det är viktigt att komma ihåg
            vad vi skall ha för ingång när vi resonerar om etanolen. Jag menar
            att det är viktigt att vi ser till att vi driver en teknikutveckling
            som gör att kostnaderna för etanolen kommer ned och faktiskt blir
            konkurrenskraftiga med t.ex. dieseln, som är det motorbränsle
            som den konkurrerar med i dag. Här tänker jag inte på den industriella
            processen utan på transportsektorn. Där är det fortfarande en
            mycket stor skillnad i pris. Världsmarknadspriset på diesel är
            ungefär 1,70 kr per liter. Då skall man komma ihåg att det går
            1,6 liter etanol på 1 liter diesel. Det aktuella industripriset
            på etanol i EU är 3,30 kr. När vi tar det gånger 1,6 förstår vi
            att det är stora skillnader.
          </note>
          <note>
            Jag tycker ändå att det är viktigt att vi fortsätter forskningen
            och utvecklingen på det här området, men vi skall inte i första
            hand lägga pengarna i en storskalig anläggning. Som näringsminister
            känner jag det angeläget att driva teknikutvecklingen framåt så
            att vi får ned tillverkningskostnaderna. Då kan vi börja konkurrera
            i första hand med det vi redan i dag använder. I dag använder
            vi ungefär 10 000 m3 etanol till drivmedel. Vi använder 45 000
            m3 i kemisk processindustri och 25 000 m3 till tekniska ändamål.
            Det mesta av detta är import i dag. Det betyder att det finns
            underlag för en fullskalefabrik i Sverige förutsatt att vi kan
            få en produktion till konkurrenskraftiga priser. Utvecklingen
            har inte kommit dit ännu.
          </note>
          <note>
            Jag kommer att bidra genom att se till att det i energipropositionen
            finns fortsatta forskningsresurser och att det i slutet av perioden
            också kan finnas möjlighet att investera i en fullskaleanläggning.
            Men jag tycker inte att detta skall ske först, utan jag vill först
            driva fram den tekniska utvecklingen. Jag tycker att alldeles
            för många projekt på energiområdet har använts till att bygga
            fullskaleanläggningar med gammal teknik i stället för att satsa
            pengar i ny teknik.
          </note>
          <note type="speaker">
            Anf. 27 OLLE LINDSTRÖM (m):
          </note>
          <note>
            Fru talman! Priset på den framställning av etanol som vi har
            i Sverige i dag ligger på litet drygt 3-
          </note>
          <note>
            3,25 kr, Anders Sundström. Så var det för något år sedan. Jag
            är inte alldeles säker på dagens pris. Vi har ju tidigare, och
            det gäller ju inte minst Anders Sundström, många gånger reglerat
            sådana priser med skatter. Det är ju inte alltid det trevligaste.
            Detta är viktigt när man tänker på den stora arbetslöshet vi har,
            den råvara vi har inom landet och de möjligheter vi har till avsättning
            för detta. Vi har ju importerat mycket tidigare. Jag tycker att
            det är viktigt att man skyndar på teknikutvecklingen. NUTEK fick
            det här uppdraget redan på hösten 1993. Under alla dessa år borde
            de ha kommit någonvart, åtminstone när det gäller ren etanoltillverkning.
            Det hade varit annorlunda om det hade gällt den andra processen
            som är betydligt svårare att klara.
          </note>
          <note>
            Med detta menar jag att här måste det göras en snabbare insats.
            Man måste ha bättre ambitioner att prioritera den här frågan.
            Om detta kommer i gång skulle det ge många tusen arbetstillfällen
            i landet.
          </note>
          <note>
            Eftersom det är fullt möjligt att klara det prismässigt, som
            jag ser det i alla fall, tycker jag att näringsministern verkligen
            bör ta detta som en prioriteringsfråga och se till att den här
            produktionen kommer i gång.
          </note>
          <note>
            Den fråga jag ställde om etableringen, eftersom det finns aktörer
            i Norrbotten, har jag inte fått svar på.
          </note>
          <note>
            Svara mig på den frågan, Anders Sundström!
          </note>
          <note>
            Anf. 28 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Det var några korta frågor. Regeringen kommer att
            föreslå fortsatta forskningsresurser för etanolen. Men jag tror
            inte att varken jag eller Olle
          </note>
          <note>
            Lindström kan bedöma när tekniken har en sådan nivå att den kan
            kommersialiseras. Det bedömer nog marknaden bäst, och inte vi
            i de här talarstolarna. Vi har ansvar för att se till att det
            finns forskningsresurser. Jag kommer att se till att det finns.
            Jag kommer också att se till att det finns pengar när forskningen
            har kommit så långt att det känns vettigt att satsa på en fullskaleanläggning.
          </note>
          <note>
            Den andra frågan gällde lokaliseringen av en sådan anläggning.
            Jag kan i dag inte ta ställning till var en sådan anläggning skall
            lokaliseras. Det bygger på många faktorer som jag redogjorde för
            i interpellationssvaret. Det måste passa, vara kommersiellt riktigt
            och det måste också finnas aktörer, finansiärer, som är beredda
            att gå in. Det kan inte bara vara staten som bär en sådan investering.
            Då är det naturligtvis mycket bra om man kan hitta ett sådant
            läge i Norrlands inland. Där finns råvaran, och där finns problem
            med avsättning till massaindustrin. Ur den synpunkten skulle det
            vara bra. Men jag vill inte nu ta ställning till någon lokaliseringsort.
          </note>
          <note type="speaker">
            Anf. 29 OLLE LINDSTRÖM (m):
          </note>
          <note>
            Fru talman! Jag har naturligtvis inte räknat med att staten skall
            stå för hela den investeringen. Det var ju därför starka aktörer
            i Norrbotten agerade när riksdagen fattade beslut om att man skulle
            kunna ta avsatta pengar i anspråk för förprojektering av en fullskaleanläggning.
            Nu är det fyra år sedan dess. Näringsministern säger att det skall
            ta ytterligare några år till. Jag menar att den här frågan inte
            har varit nog prioriterad.
          </note>
          <note>
            Nu hoppas jag verkligen att näringsministern ser till att den
            prioriteras. Detta är ingen svår sak när det gäller ren etanol.
            Det produceras ju på många håll i världen, och även i Sverige.
            Det kan inte vara någon svår teknik att klara av även om den naturligtvis
            kan förbättras, och visst måste den vara kommersiell.
          </note>
          <note>
            Min uppmaning till näringsministern är att detta måste vara en
            prioriteringsfråga, inte minst med tanke på den arbetslöshet vi
            har.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1996/97:120 om försvarsbeslutets effekter
            på regionala arbetsmarknader
          </note>
          <note>
            Anf. 30 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Ingrid Burman har frågat arbetsmarknadsministern
            dels vilka åtgärder hon avser vidta för att förhindra att de 650
            personer som nu är uppsagda i
          </note>
          <note>
            Arboga går ut i öppen arbetslöshet, dels vilka åtgärder regeringen
            avser vidta till följd av eventuella ytterligare konsekvenser
            på arbetsmarknaden och för enskilda orter med anledning av försvarsbeslutet.
          </note>
          <note>
            Arbetet inom regeringen är så fördelat att det är jag som skall
            svara på interpellationen.
          </note>
          <note>
            I början av året meddelade Volvo Aero Corporation AB att bolaget
            fattat ett principbeslut om att flytta hela sin verksamhet från
            Arboga. Frågan behandlas för närvarande i förhandlingar enligt
            medbestämmandelagen med de fackliga organisationerna vid bolaget.
          </note>
          <note>
            En nedläggning av bolagets verksamheter i Arboga kommer att få
            stora konsekvenser för sysselsättningen i kommunen. Bolagets planer
            har därför med rätta väckt stor oro hos såväl anställda som andra
            kommuninvånare. Kommunledningen, länsmyndigheten och andra ansvariga
            organ har därför så snart planerna blev kända inlett ett arbete
            för att kunna vidta åtgärder i de fall de blir verklighet.
          </note>
          <note>
            Regeringen har också informerat sig om situationen såväl genom
            besök i Arboga som genom intensiva kontakter med direkt berörda
            parter. Regeringen har därvid med tillfredsställelse noterat att
            bolagsledningen är beredd att på olika sätt underlätta en omställning
            för såväl anställda som samhället och att den känner ett stort
            ansvar för detta.
          </note>
          <note>
            Arbetsmarknadsministern har vid besök i Arboga informerat om
            att regeringen kan komma att förstärka arbetsförmedlingen i Arboga
            med medel till personaloch arbetsmarknadspolitiska åtgärder.
          </note>
          <note>
            Landshövdingen har på Närings- och handelsdepartementets uppdrag
            påbörjat ett konkret arbete för att långsiktigt förstärka näringslivets
            utveckling i
          </note>
          <note>
            Arboga och i regionen.
          </note>
          <note>
            Företrädare för regeringen har vidare inlett kontakter med Volvo
            rörande situationen.
          </note>
          <note>
            Resultatet av alla dessa initiativ får visa vilka ytterligare
            åtgärder som kan bli nödvändiga för att lösa problemen i Arboga.
          </note>
          <note>
            Beträffande ytterligare konsekvenser för enskilda orter till
            följd av försvarsbeslutet är det, i än högre grad än beträffande
            Arboga, svårt att i förväg i detalj överblicka vilka åtgärder
            olika företag inom försvarsindustrin eventuellt anser sig behöva
            vidta.
          </note>
          <note>
            De större förändringar som nu kan överblickas rör bl.a. Bofors
            verksamhet i Karlskoga och Kockums i
          </note>
          <note>
            Malmö.
          </note>
          <note>
            Vad gäller Karlskoga har sysselsättningen inom försvarsindustrin
            minskat kraftigt under många år.
          </note>
          <note>
            Regeringen har därför sedan en lång tid vidtagit en rad åtgärder
            för att underlätta en omställning till tillverkning av civila
            produkter och andra företags expansion på orten.
          </note>
          <note>
            Härvid kan t.ex. nämnas att Karlskoga, liksom grannkommunen Degerfors,
            av regeringen utsetts till tillfälligt stödområde för regionalpolitiskt
            företagsstöd. Regeringen har också nyligen anmält till EG-
          </note>
          <note>
            kommissionen för godkännande att det bör vara möjligt att lämna
            förhöjt stöd i detta område.
          </note>
          <note>
            Karlskoga ingår också sedan en tid i EG:s strukturfonders KONVER-program.
          </note>
          <note>
            Vad gäller Malmö så innebär minskningarna inom försvarsindustrin
            relativt sett inte lika mycket eftersom arbetsmarknaden är mycket
            större. Malmöregionen har också ett utmärkt näringsgeografiskt
            läge, och med den ytterligare stora förbättring som bl.a. den
            kommande Öresundsbron innebär bör Malmöregionens förutsättningar
            inför framtiden ytterligare förbättras.
          </note>
          <note>
            Skulle slutligen stora arbetsmarknadspolitiska problem uppstå
            på andra orter är det naturligtvis regeringens politik att även
            i fortsättningen vidta de åtgärder som regeringen bedömer nödvändiga
            och möjliga för att underlätta de problem som kan uppstå för både
            anställda och orter.
          </note>
          <note type="speaker">
            Anf. 31 INGRID BURMAN (v):
          </note>
          <note>
            Fru talman! Jag får börja med att tacka näringsministern för
            svaret.
          </note>
          <note>
            Sedan den här interpellationen skrevs och lämnades in har det
            dykt upp ytterligare uppgifter när det gäller just Arboga. Jag
            skall be att få återkomma till det.
          </note>
          <note>
            Ministerns svar är till stor del koncentrerat på en beskrivning
            av händelseutvecklingen. Det speglar kanske inte i den utsträckning
            jag hade hoppats på vilka åtgärder som regeringen tänker vidta.
            Man säger att man kan komma att förstärka arbetsförmedlingen i
          </note>
          <note>
            Arboga. Enligt massmedierna handlar det i så fall om två tjänster
            till arbetsförmedlingen.
          </note>
          <note>
            Min följdfråga blir då: Kan man också räkna med mer pengar till
            arbetsmarknadspolitiska åtgärder? Och kan man i Arboga slippa
            de benhårda volymkrav som i dag ställs på arbetsförmedlingarna?
            Eller kommer arbetsförmedlingen i Arboga att ha samma restriktioner
            som landets andra arbetsförmedlingar, trots att
          </note>
          <note>
            650 personer har varslats vid Volvoverken och trots att vi vet
            att det här kommer att dra med sig kanske ytterligare 650 arbetstillfällen,
            detta i en kommun som under de senaste åren har förlorat 700 industriarbeten?
          </note>
          <note>
            Naturligtvis har Volvo ett stort ansvar. jag delar den uppfattningen.
            Men regeringen har också ett ansvar för att bedriva ett aktivt
            stöd och ge detta till kommunen.
          </note>
          <note>
            Vad som inte berördes i interpellationen - det var då inte känt
            - är att regeringen har utlovat 500 miljoner till Volvoverken.
            Detta har skett via Försvarets materielverk som har lovat Volvo
            de här pengarna om man omstrukturerar och om man flyttar arbetstillfällen
            från en liten ort till en större ort - alltså en omvänd regionalpolitisk
            åtgärd finansierad via skattebetalarnas pengar. Det är pengar
            som i det närmaste kan betecknas som regionala stödpengar, men
            som går en väg som vi inte är vana vid att se - stödpengar som
            betalas ut för att omstrukturera företag så att arbetstillfällen
            faller bort. Detta är också en nyhet!
          </note>
          <note>
            Min fråga till näringsministern blir: Kommer regeringen aktivt
            att verka för att här 500 miljonerna inte utbetalas? Det är det
            som i dag ligger i stöpsleven. Det skulle innebära att de här
            varslen aldrig faller ut till verkliga uppsägningar. Vad jag har
            hört, har den företagskonsult som tittat på Arbogaverken sagt
            att det inte är företagsekonomiskt motiverat att flytta arbetstillfällen
            från Arboga till Trollhättan om regeringen drar tillbaka de utlovade
            500 miljonerna.
          </note>
          <note>
            Det är kanske den största konkreta åtgärd som regeringen i dagsläget
            kan vidta för att rädda arbetstillfällen i en hårt drabbad kommun.
          </note>
          <note>
            Min interpellation innehåller också en fråga om hur det ser ut
            på övriga orter som är beroende av industriell tillverkning till
            försvarsindustrin. Ministerns svar är att de orter som i dag riskerar
            bortfall är
          </note>
          <note>
            Malmö och Karlskoga. Det är kända orter. Kan jag tolka ministerns
            svar som att det i dag inte finns några hot mot övriga orter?
          </note>
          <note>
            Min fråga är väl motiverad. Det är ju i dag allmänt känt att
            det fanns en konsekvensutredning som speglade vilka orter som
            kommer att drabbas av det här beslutet. Det var bra. Det är klokt
            av regeringen att göra sådana undersökningar. Men det är bara
            regeringen som har tillgång till den konsekvensbeskrivningen.
          </note>
          <note>
            Det kanske också är klokt. Men vilken beredskap har regeringen
            för att möta nya former av Arbogafall?
          </note>
          <note>
            Samordnar man i dag verksamheten mellan Arbetsmarknadsdepartementet
            och Näringsdepartementet för att möta just sådana händelser som
            har drabbat Arboga och som faktiskt kunde ha skötts på ett bättre
            sätt?
          </note>
          <note type="speaker">
            Anf. 32 ANNIKA NORDGREN (mp):
          </note>
          <note>
            Fru talman! Ministern säger i sitt interpellationssvar att Volvo
            Aero i början av året meddelade att man avsåg flytta sin verksamhet
            från Arboga. Det må vara hänt att det var så, för allmänheten
            i alla fall.
          </note>
          <note>
            Men regeringen visste naturligtvis väl om det här.
          </note>
          <note>
            Folke Rehnström på Försvarsdepartementet har ju sagt i medierna
            att regeringen redan i maj 1996 var informerad om att 500 jobb
            skulle försvinna från
          </note>
          <note>
            Arboga. Redan den 21 november skrev överbefälhavaren till regeringen
            och begärde att få teckna ett produktionsstödsavtal, trots att
            han egentligen inte behövde få regeringens godkännande. Den 13
            december fattades försvarsbeslutet, som givetvis också medförde
            konsekvenser, och den 19 december skrevs avtalet under.
          </note>
          <note>
            Men före försvarsbeslutet - det tog också Ingrid
          </note>
          <note>
            Burman upp litet grand - genomfördes en del konsekvensanalyser
            på olika departement av försvarsbeslutets effekter. En av dessa
            analyser upprättades på
          </note>
          <note>
            Arbetsmarknadsdepartementet, på begäran av Försvarsdepartementet.
            Det finns en promemoria som heter Regionalpolitisk analys och
            bedömning av elva orter med försvarsindustri. Den är daterad den
            31 maj
          </note>
          <note>
            1996.
          </note>
          <note>
            Då undrar jag givetvis om inte Arboga ingick i den utredning
            om de elva orterna med försvarsindustri som man hade gjort på
            departementet. Jag undrar också om ministern avser att offentliggöra
            denna utredning så att vi alla kan ta del av den. Hur såg man
            på situationen i Arboga och hur ser man på den framtida situationen
            i andra orter?
          </note>
          <note>
            I slutet av ministerns svar står det: "Skulle slutligen stora
            arbetsmarknadspolitiska problem uppstå på andra orter...". Vi
            vet att det kommer att uppstå problem på andra orter som är beroende
            av försvarsindustrin, men också av regementen och av ren försvarsverksamhet.
          </note>
          <note>
            Vi kan gemensamt glädja oss åt, jag och ministern, att världsmarknaden
            för vapen minskar. Men då gäller det att man inte bara, som ministern
            säger i sitt svar, återkommer med åtgärder. Det gäller också att
            man gör någonting innan det, när vi nu vet hur det ser ut.
          </note>
          <note>
            Min fråga till ministern blir: Hur kommer man nu att gå vidare
            med detta? Jag vet att det finns en statssekreterargrupp som tittar
            på just Arboga. Men skall man nu inte gå vidare och generellt
            se på hur regeringen kan stödja en produktion som är inriktad
            på civila marknader, för att garantera högteknologiska arbetstillfällen
            som vi alla kan ha nytta av? Skall man inte göra det mer än att
            försöka hålla försvarsindustrin under armarna?
          </note>
          <note>
            Anf. 33 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag fick några frågor som jag skall försöka besvara.
          </note>
          <note>
            Först och främst frågan om vilka åtgärder regeringen skall vidta
            just nu för att klara Arboga. Ingrid
          </note>
          <note>
            Burman var inne på den. Jag anser naturligtvis att det här finns
            en stor risk. När ett företag får problem eller vill göra en förändring
            av sin verksamhet rycker samhället snabbt ut, agerar städgumma
            och löser alla problem för företaget.
          </note>
          <note>
            Just nu pågår ett samtal, man kan t.o.m. säga en förhandling,
            mellan samhället å ena sidan och Volvo å andra sidan. Samtidigt
            förhandlar Volvo å ena sidan och de anställdas organisationer
            å andra sidan.
          </note>
          <note>
            Jag tycker inte att det nu finns anledning för staten att deklarera
            vilka åtaganden vi skall ta på oss. Jag har i stället fäst mig
            vid vad Volvoledningen har sagt, nämligen att man har ett ansvar
            för företaget, ett ansvar för de anställda och ett ansvar för
            samhället, dvs.
          </note>
          <note>
            orten Arboga. När det gäller dessa tre saker tycker jag att det
            nu är Volvos sak att berätta hur detta ansvar skall utövas. Sedan
            får vi se om vi tycker att det är rimligt och hur det skall hanteras.
            Det är den ena frågan.
          </note>
          <note>
            Den andra frågan handlade om diskussionen om det avtal som skrivits
            mellan FMV och Volvo. I vad mån detta har skett korrekt prövas
            just nu av JK, och det finns ingen anledning för mig att gripa
            in i detta.
          </note>
          <note>
            Jag vill dock ändå säga, och det här tycker jag är viktigt, att
            för mig handlar diskussionen inte om vem som är ansvarig och inte.
            Det är ingen tvekan om att staten, regeringen, har ett ansvar
            om en ort slås ut.
          </note>
          <note>
            Men skulle regeringen här snabbt springa in och ta över ansvaret
            från Volvo tror jag att vi etablerar en princip som inte gagnar
            vare sig Sverige eller de anställda på många andra orter i Sverige
            där det finns problem - det kan gälla både försvarsindustri och
            andra industrier. Det gäller alltså att hålla trycket uppe, att
            ha ett ansvar för orten.
          </note>
          <note>
            Den tredje frågan var: Hur möter vi kriser på andra orter? När
            jag var arbetsmarknadsminister gjorde vi en studie, ett arbetspapper
            att ha som beslutsunderlag, över vilka möjligheter det finns att
            kriser uppstår.
          </note>
          <note>
            Kriser kan uppstå på många ställen, t.ex. som resultat av förändringar
            i försvarsbeslut. Men de kan också bero på neddragningar i statsförvaltningen
            eller omstrukturering av näringslivet som är helt oberoende av
            försvarsindustrin. Det är ett normalt arbetsmaterial som jag jobbar
            med, och jag tycker att det är viktigt att ha den framförhållningen.
          </note>
          <note>
            Jag tycker att vi bäst bemöter dessa kriser genom att ha en kunskap
            hos alla ansvariga. Vi är ansvariga, och vi har den kunskapen.
            För mig var det inte okänt att Arboga skulle kunna komma att beröras
            kraftigt av en förändring av försvarsbeslutet.
          </note>
          <note>
            Sedan vill jag säga till Annika Nordgren - och det gäller samma
            fråga - att det underlagsmaterial som jag tar fram i mitt departement
            inte är offentligt. Det berör många enskilda företag. Skall regeringen
            kunna ha kunskap om vad som händer i ett företag på en ort
          </note>
          <note>
            - och det ligger i mitt intresse - måste man också ha en relation
            till företaget där företaget förtroligt kan lämna ut uppgifter
            om vad man tror om framtiden.
          </note>
          <note>
            Skall vi kunna ha en beredskap måste vi ha den relationen mellan
            företag och samhälle. Därför vill inte jag lämna ut de här papperna.
          </note>
          <note type="speaker">
            Anf. 34 INGRID BURMAN (v):
          </note>
          <note>
            Fru talman! Jag delar naturligtvis grundinställningen att Volvo
            har ett ansvar och att regeringen inte skall lösa alla problem
            som företagen ställer till med.
          </note>
          <note>
            Men Arbogafallet är väldigt speciellt. Med tanke på att man faktiskt
            har varslat 650 personer, att det här är en konsekvens av ett
            försvarsbeslut och att denna konsekvens har varit synlig på Arbetsmarknadsdepartementet
            och Näringsdepartementet och i vart fall borde varit synlig på
            Försvarsdepartementet tycker jag att det hade legat i sakens natur
            att man åtminstone hade skapat en beredskap dels när det gäller
            att föra aktiva samtal med kommunpolitiker, dels när det gäller
            att bygga upp arbetsmarknadspolitiska åtgärder.
          </note>
          <note>
            Även om Volvo tar sitt ansvar och behåller arbetstillfällena
            i Arboga, vilket jag hoppas är allas vår målsättning i den här
            salen, kommer försvarsbeslutet att innebära att det uppstår en
            övertalighetssituation, som inte löses med att man tillsätter
            två arbetsförmedlare.
          </note>
          <note>
            När det gäller avtalet om 500 miljoner prövas i dag om detta
            har skett korrekt eller inte. Men vi måste ändå konstatera att
            det här har varit avgörande för
          </note>
          <note>
            Volvos beslut. Min fråga till ministern är: Kommer regeringen
            att vidhålla att dessa 500 miljoner skall betalas ut till Volvo
            för att man företagsekonomiskt skall kunna motivera en nedläggning
            och en flytt av dessa arbetstillfällen? Jag skulle vilja uppmana
            ministern till litet civil olydnad och litet politiskt kurage
            -
          </note>
          <note>
            även om upphandlingen och avtalet är korrekt går det ju faktiskt
            att bryta ingångna avtal. Staten kommer att drabbas av skadestånd
            - ja. Men är regeringen nu, när man har alla fakta på bordet,
            faktiskt politiskt villig att genomföra det här avtalet, vars
            konsekvenser innebär en nedläggning av Volvo i Arboga?
          </note>
          <note>
            När det gäller konsekvensanalysen har jag i min interpellation
            framhållit att det är både viktigt och riktigt att jobba med det
            instrumentet. Ändå tvingas jag konstatera att trots att man hade
            tillgång till den här konsekvensanalysen har man inte samordnat
            arbetet när det gäller vad som kunde falla ut. Det fanns ingen
            kommunikation mellan Arbetsmarknadsdepartementet, Näringsdepartementet
            och Försvarsdepartementet. Hade det funnits en sådan tror inte
            jag att
          </note>
          <note>
            Försvarets materielverk hade kunnat ingå det här avtalet, som
            i dag framstår som anledningen till att
          </note>
          <note>
            Arboga är i den situation man är. Min fråga blir då, utifrån
            de konsekvensanalyser som finns för andra orter som är beroende
            av försvarsindustrin: Finns den här samordningen? Finns samtalen?
            Finns det en beredskap så att inte ministrarna dyker upp dagen
            efter det att en nedläggning nästan blivit ett faktum och säger
            att det här hade vi ingen aning om?
          </note>
          <note type="speaker">
            Anf. 35 ANNIKA NORDGREN (mp):
          </note>
          <note>
            Fru talman! Jag vill instämma med Ingrid Burmans uppmaning till
            ministern att idka civil olydnad i det här fallet. Naturligtvis
            skall de här 500 miljonerna inte gå till Volvo utan till satsningar
            för att förbättra situationen i Arboga och på andra orter vilka
            drabbas av olika beslut som vi har fattat - och som vi också,
            som jag sade, skall vara glada över. Vi måste satsa på rätt sätt.
          </note>
          <note>
            Kunskap hos ansvariga är det bästa sättet att möta den uppkomna
            situationen, sade ministern. Naturligtvis behöver vi kunskap -
            men också handlingskraft, skulle jag vilja säga. Återigen efterlyser
            jag en handlingsplan när det gäller de kommande effekterna av
            försvarsbeslutet även på andra orter.
          </note>
          <note>
            När det gäller den promemoria som jag ville att ministern skulle
            göra offentlig kan vi väl åtminstone enas om att delar av den
            skulle kunna bli offentliga.
          </note>
          <note>
            Även om nu ministern anför som ett argument att det är känsligt
            med tanke på relationer till företag osv. är det inte det som
            har varit regeringens motivering till beslutet att inte lämna
            ut handlingen. Regeringen motiverar beslutet med att handlingen
            inte har expedierats, inte heller tagits om hand för arkivering
            och enligt tryckfrihetsförordningens bestämmelser därför inte
            är allmän handling. Man har inte hänvisat till att det skulle
            vara känsliga delar i rapporten som därmed skulle göra det omöjligt
            att lämna ut den.
          </note>
          <note>
            Jag fick inget besked om huruvida det ens vore önskvärt, enligt
            ministerns mening, att ha en handlingsplan för t.ex. stöd till
            civil produktion i olika företag som har med försvarsindustri
            och försvar att göra och även när det gäller kommande - som jag
            hoppas och tror på - nedläggningar av regementen, flottiljer och
            marina anläggningar.
          </note>
          <note>
            Anf. 36 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Först och främst handlar det här inte om någon allmän
            handling, och därför behöver vi inte lämna ut den. Det är viktigt
            att understryka. Men det är också så att mycket av de samtal som
            vi har med näringslivet och med företag är av den arten att jag
            inte tycker att det skall lämnas ut. Men i det här fallet är det
            ingen allmän handling.
          </note>
          <note>
            Jag vill också säga till Ingrid Burman att jag inte tror att
            civil olydnad är någon speciellt framkomlig väg att använda sig
            av. Jag tror t.o.m. att det är dumt.
          </note>
          <note>
            Om Sverige och svenska staten inte skulle följa ingångna avtal
            tror inte jag att det skulle leda till mer jobb i Sverige. Det
            vore snarare någonting mycket förödande för ett land som Sverige.
          </note>
          <note>
            Även dåliga, och t.o.m. dumma, avtal är vi tvungna att följa
            om de är korrekt utformade, annars får det enorma negativa effekter
            för Sverige. Detta måste vi alltså avfärda.
          </note>
          <note>
            Det andra som jag skulle vilja säga är att jag inte tror att
            det är så klokt att samhället, så länge en förhandling pågår mellan
            företaget och de anställda och så länge ett samtal pågår mellan
            företaget och samhället, deklarerar vad samhället avser göra om
            dessa samtal eller dessa förhandlingar går om intet. Det är faktiskt
            fortfarande inte något definitivt beslut om flyttning från Arboga,
            utan det pågår fortfarande ett samtal, en förhandling. Jag menar
            att det är helt fel att agera på det sättet.
          </note>
          <note>
            När det gäller den allmänna handlingen har jag inget mer att
            tillföra. Den finns inte och skall inte lämnas ut. Däremot vill
            jag säga att när det gäller beredskapen på olika orter finns det
            ett sådant samarbete mellan departementen. I detta fall var jag
            både arbetsmarknadsminister och regionalminister, och
          </note>
          <note>
            Thage G Peterson var försvarsminister, och det fanns ett samarbete
            mellan oss i fråga om på vilket sätt olika orter kunde komma att
            beröras. Självklart var det på det sättet.
          </note>
          <note type="speaker">
            Anf. 37 INGRID BURMAN (v):
          </note>
          <note>
            Fru talman! Jag kan ha en viss förståelse för näringsministerns
            syn på att ingångna avtal skall hållas.
          </note>
          <note>
            Det tycker jag också. Men premisserna för det här avtalet var
            mycket speciella. I min sinnevärld finns inte den bilden att det
            var regeringens avsikt att man med 500 miljoner skulle bidra till
            att lägga ned arbetstillfällen i Arboga. Eftersom detta har blivit
            konsekvensen av en rad underlåtenhetssynder faller ansvaret mycket
            tungt på regeringen att faktiskt leda den här situationen in på
            andra vägar. Ett sätt kan ju vara att man lyckas hitta en väg
            ut ur det här avtalet. Ett annat sätt kan ju faktiskt vara att
            man pytsar ned motsvarande penningsumma i alternativa arbetstillfällen.
          </note>
          <note>
            Både näringsministern och jag skall nämligen vara fruktansvärt
            medvetna om att de som betalar dessa
          </note>
          <note>
            500 miljoner är de 650 anställda vid Volvo i Arboga.
          </note>
          <note>
            Det är inte rättfärdigt att det är de som skall betala.
          </note>
          <note>
            Det är snarare oroväckande att höra att den här kommunikationen
            fanns mellan arbetsmarknadsministern och försvarsministern om
            dessa konsekvenser för
          </note>
          <note>
            Arboga och vilka resultat som analysen visar. Trots den kommunikationen
            lyckades man leda in detta på så fel vägar. Jag hoppas att man
            i varje fall för framtiden har tagit lärdom av att den kommunikation
            som fanns inte var tillräcklig, eftersom man faktiskt trots detta
            kunde bidra med flyttpengar till Volvoverken.
          </note>
          <note>
            Anf. 38 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Nu tycker jag att Ingrid Burman drar en mycket märklig
            slutsats. Det var två saker som hon blandade ihop. Den ena är
            ju kunskapen om att neddragningar i försvarsanslagen naturligtvis
            påverkar olika orter. Alternativet att inte dra ned försvarsanslaget
            påverkar också en massa orter. Det är också ett beslut. Att höja
            försvarsanslagen, att inte dra ned dem, är ju ett beslut om att
            bibehålla ett budgetunderskott som leder till högre räntor, mindre
            näringsliv och fler arbetslösa. Det är alltså inte på det sättet
            att detta försvarsbeslut ökar arbetslösheten, utan det minskar
            arbetslösheten. Det är mycket viktigt att komma ihåg.
          </note>
          <note>
            Sedan skall vi naturligtvis vara medvetna om att ett beslut om
            att inte dra ned hade ju fått en mängd konsekvenser på väldigt
            många orter i Sverige. Jag vet ju att Ingrid Burman egentligen
            också tycker att neddragningen är bra. Därför tycker jag att det
            är oerhört farligt om det framställs på något annat sätt.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1996/97:133 om skogspolitiken
          </note>
          <note>
            Anf. 39 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Göte Jonsson har frågat mig på vilket sätt jag avser
            att hävda skogsbrukets intressen bl.a.
          </note>
          <note>
            utifrån de frågeställningar som han har tagit upp i interpellationen,
            nämligen det internationella sammanhanget och kopplingen till
            miljölagstiftningen.
          </note>
          <note>
            För mig som näringsminister är det angeläget att i olika sammanhang
            framhålla skogsnäringens stora betydelse för Sveriges ekonomi,
            för sysselsättningen och för en levande landsbygd. En färsk sådan
            markering gjorde regeringen den 11 februari i år på den regeringskonferens
            som hölls i Skellefteå. Konferensen avhandlade de svenska basnäringarnas
            betydelse, främst skogsnäringens. En stor del av regeringen medverkade
            tillsammans med ledande experter på olika områden och företrädare
            för EG-kommissionen.
          </note>
          <note>
            Den svenska skogsindustrin har varit mycket framgångsrik under
            åtskilliga decennier. Den är världsledande på många områden. Samtidigt
            som bl.a.
          </note>
          <note>
            en ökande världsbefolkning leder till fortsatt ökad efterfrågan
            på skogsindustriprodukter görs det stora investeringar i modern
            tillverkningskapacitet på både näraliggande och mer avlägsna marknader.
            De jämförelsevis höga råvarukostnader som vi har och som i huvudsak
            hänger samman med vårt kärva klimat måste kompenseras med fortlöpande
            åtgärder för att öka värdeutbytet av den specifika nordiska träfibern.
          </note>
          <note>
            Därför är det viktigt att den svenska industrin i tid tänker
            på framtiden genom att dels vidareutveckla traditionella produkter
            och driva förädlingen längre, dels satsa på utveckling av helt
            nya och prisvärda produkter. Regeringen har genom regeringskonferensen
            markerat sitt intresse och sin vilja att medverka i en sådan utveckling.
          </note>
          <note>
            I budgetpropositionen i september förra året framhöll regeringen
            att 1993 års skogspolitik ligger fast och skall fullföljas. Det
            innebär bl.a. att produktionsmålet och miljömålet är oförändrade
            och att de skall väga lika tungt. Om detta var enigheten bred
            här i riksdagen. Detta är också en av utångspunkterna i arbetet
            med den svenska miljölagstiftningen.
          </note>
          <note>
            En utvärdering av skogspolitiken skall redovisas i alla sina
            delar i januari nästa år. Den kommer givetvis att ha sina begränsningar
            eftersom det gäller så här långsiktiga frågor. Redan nu kan vi
            dock se tecken på att åtgärder kan behöva vidtas. Så t.ex. framgår
            det av en nyligen lämnad rapport att resultaten och inriktningen
            av återväxtåtärderna i skogen inte är tillfredsställande. Rapporten
            remissbehandlas för närvarande.
          </note>
          <note>
            Det kan alltså inte uteslutas att det kan behövas skogspolitiska
            initiativ från regeringens sida redan i år.
          </note>
          <note>
            Så slutligen till frågorna med anknytning till vårt internationella
            agerande. Det pågår ett omfattande internationellt arbete på skogsområdet.
            Vi deltar mycket aktivt i detta och betonar därvid skogsnäringens
            stora betydelse för befolkningarnas välfärd nu och i framtiden
            och kravet på att skogsbruk skall bedrivas hållbart. Skogsnäringens
            företrädare ges möjligheter att medverka med sin kompetens i förberedelserna
            för internationella möten och får delta i de officiella svenska
            delegationerna. Också företrädare för miljöorganisationerna deltar
            i de svenska förberedelserna.
          </note>
          <note>
            Publikationer som beskriver svensk skogsnäring och skogspolitik
            har spritts till ett stort antal länder.
          </note>
          <note>
            Inom EU har vi särskilt betonat det faktum att skogen har vitt
            skild betydelse för de olika medlemsländerna och att vi därför
            inte önskar någon gemensam skogspolitik. En reglerings- och stödpolitik
            i stil med den gemensamma jordbrukspolitiken är oss helt främmande.
            Samtidigt är vi angelägna om att få en bättre samordning inom
            kommissionen av de frågor som berör skogsnäringen.
          </note>
          <note>
            Sammanfattningsvis ser jag alltså skogsnäringen som en av våra
            viktiga framtidsnäringar som vi gemensamt skall utveckla för allas
            vårt bästa.
          </note>
          <note type="speaker">
            Anf. 40 GÖTE JONSSON (m):
          </note>
          <note>
            Fru talman! Jag ber att få tacka näringsministern för svaret.
            Jag kan konstatera att jag på några punkter tycker att det är
            bra, t.ex. att vi är helt överens när det gäller EU:s skogspolitik.
            Vi skall inte ha någon sådan, eftersom det i detta sammanhang
            finns olika intressen.
          </note>
          <note>
            Samtidigt måste vi bevaka de svenska intressena också i EU-perspektivet
            när det gäller skogen.
          </note>
          <note>
            Jag tycker personligen att vi i Sverige underskattar skogens
            betydelse. Vi gör det också i den politiska debatten. Det är i
            detta sammanhang som jag menar att vi måste ha en ny framtidssyn
            när det gäller skogen och den stora resurs som den svenska skogen
            utgör.
          </note>
          <note>
            Den svenska skogen är vår viktigaste förnybara resurs när det
            gäller råvaran. I dag är över 100 000
          </note>
          <note>
            personer sysselsatta i skogen och i skogsindustrin, och i över
            100 kommuner är skogen den absolut viktigaste näringen. Vi exporterar
            85 % av våra skogsprodukter totalt sett, och 1995 motsvarade värdet
            95 miljarder kronor, eller ungefär 17 % av vår samlade export.
          </note>
          <note>
            Nettoöverskottet blev 76 miljarder enligt beräkningar.
          </note>
          <note>
            Detta visar hur oerhört viktig skogen är för det svenska folkhushållet
            och också för den svenska välfärden.
          </note>
          <note>
            När det gäller resurserna i skogen har skogsbeståndet fördubblats
            under 1900-talet, och vi avverkar ungefär 70 % av det möjliga
            uttaget som vi har i skogen. Av olika skäl ligger det inte högre.
          </note>
          <note>
            Samtidigt måste vi konstatera att den svenska skogsindustrin
            lever i mycket hård internationell konkurrens. Det är här, näringsministern,
            som jag menar att det behövs en ny samsyn kring inriktningen på
            skogen som en viktig råvara.
          </note>
          <note>
            Jag tycker att det är bra att skogspolitiken ligger fast. Men,
            näringsministern, gå inte redan nu in med justeringar! Återbeskogningen
            kan klaras inom ramen för nuvarande lag. Det är bara fråga om
            att få en vettig kommunikation mellan skogsvårdsstyrelserna och
            enskilda brukare. Där har bl.a. vi föreslagit att ökade resurser
            skall ställas till förfogande när det gäller skogsvårdsstyrelserna,
            så att man kan få en sådan informationsverksamhet. Jag tycker
            alltså inte att man redan nu skall börja peta i lagen på den punkten.
          </note>
          <note>
            Jag vill ta upp några frågor som jag vet i dag berör skogsindustrin
            och där man är bekymrad. En sådan fråga är miljön. Vi har kommit
            långt när det gäller miljömålen för den svenska skogen, inte minst
            nu inom ramen för den nya lagen. Miljömål parallellställs ju där
            med produktionsmål. Här tycker jag att
          </note>
          <note>
            Näringsdepartementet ligger för lågt i förhållande till
          </note>
          <note>
            Miljödepartementet. Näringsdepartementet måste gå ut och i den
            debatt som för närvarande pågår klart försvara också produktionsmålen.
          </note>
          <note>
            Nu står vi inför ett nytt miljöbalksarbete. Det mesta av det
            tidigare arbetet är avslutat och kommer snart till riksdagen.
            I de sammanhangen är man inom svenskt skogsbruk mycket oroad över
            vad som kommer på lagstiftningsområdet. Jag vill ställa följande
            frågor till näringsministern:
          </note>
          <note>
            Är det så att ni från Näringsdepartementets sida bevakar produktionsintressena
            på det sätt som är nödvändigt i de här sammanhangen?
          </note>
          <note>
            Anser näringsministern att en kommande miljöbalk skall stå över
            skogsvårdslagen, eller kan vi räkna med att skogsvårdslagen också
            i framtiden får vara den bärande konkreta lagen inom skogspolitiken?
          </note>
          <note>
            Skatteväxlingen är en annan fråga som jag vet bekymrar skogsnäringen
            i olika sammanhang. Jag skall ge ett exempel: En modern pappersmaskin
            har lika stor datorkraft som en jumbojet. Detta visar på den tekniska
            utvecklingen i skogen och inom skogsförädlingen. Hur ser näringsministern
            på beskattningen av skogen och skogsindustrin i framtiden bl.a.
            utifrån skatteväxlingsresonemanget?
          </note>
          <note>
            Jag återkommer med ytterligare frågor i nästa inlägg, men vill
            gärna först höra vilken uppfattning näringsministern har beträffande
            de frågor som jag redan har ställt.
          </note>
          <note type="speaker">
            Anf. 41 MAGGI MIKAELSSON (v):
          </note>
          <note>
            Fru talman! Jag skulle vilja gå ännu djupare än
          </note>
          <note>
            Göte Jonsson gör i sin interpellation genom att ha med också
            ett regionalpolitiskt perspektiv vad gäller skogsnäringen.
          </note>
          <note>
            Skogen har förvisso ett stort värde. Det påpekades också på den
            regeringskonferens som ministern nämner i sitt interpellationssvar.
            Skogen är en viktig basnäring. Det är välkommet att man nu vill
            satsa ett antal miljoner på skogs- och träforskning. Det tycker
            jag alltså är bra. Problemet med skogsnäringen i dag är emellertid
            att förädlingsvärdet förs ut ur den region där produktionen sker.
            Inte minst gäller det i Norrland. I stället sker återinvesteringen
            någon annanstans
          </note>
          <note>
            - i den mån det nu återinvesteras inom landet. Detta kommer att
            vara ett stort problem.
          </note>
          <note>
            Kanske är det avgörande för inlandets överlevnad att man där
            kan få en ökad vidareförädling. Tidigare i dag var det en interpellationsdebatt
            om etanolframställning, men det kan också gälla biomassan. Denna
            behöver förädlas för att man skall kunna minimera transporterna
            av den råvaran i energisammanhang.
          </note>
          <note>
            Det gäller också t.ex. nya produkter, som ministern nämner i
            sitt svar. Det handlar då om möbler, snickerier och specialprodukter
            av olika slag. Jag tycker att det är fascinerande att man skickar
            virke till Danmark.
          </note>
          <note>
            Där görs möbler som sedan köps i inlandet. Men varför skulle
            vi inte kunna producera möbler t.ex. i
          </note>
          <note>
            Norrlands inland?
          </note>
          <note>
            En kommun som drabbats väldigt hårt bl.a. av skogsindustrins
            bekymmer är Norsjö. Jag vet att näringsministern har uppvaktats
            flera gånger om de arbetstillfällen som i olika sammanhang försvunnit.
          </note>
          <note>
            Norsjö har kanske drabbats ännu hårdare än Arboga -
          </note>
          <note>
            jämfört med omgivande arbetsmarknad etc. Nu senast gäller det
            Kvarnåsen. Assi Domän har för avsikt att lägga ned sitt sågverk
            där. I fråga om Assi Domän är staten trots allt majoritetsägare.
            Skall ett halvstatligt bolag som Assi Domän ha ett ansvar när
            det gäller regionalpolitiska hänsyn, eller skall det vara fritt
            fram att ha ett väldigt storskaligt perspektiv och att se på vinstmarginaler
            och annat på det sättet? Egentligen borde väl Assi Domän vara
            en föregångare när det gäller både detta med ett hållbart skogsbruk
            och detta med lokal och regional vidareförädling.
          </note>
          <note>
            Vad är näringsministern beredd att göra för att öka förutsättningarna
            just för att återinvesteringarna i fråga om värdet av skogen skall
            ske "närmare källan"? Det handlar alltså om en lokal och en regional
            vidareförädling.
          </note>
          <note>
            Anf. 42 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag är inte nu beredd att säga att jag inte vill
            ändra lagen när det gäller återbeskogningen.
          </note>
          <note>
            Jag vill avvakta remissinstansernas arbete och se vad som kommer
            ut av detta.
          </note>
          <note>
            Förhållandet mellan produktionsmål och miljömål ligger fast.
            Det skall alltså vara samma förhållande som i dag. Jag ser ingen
            anledning att ändra på det och vill inte nu gå in på hur miljöbalken
            ser ut. Det pågår ju fortfarande ett beredningsarbete med utformningen
            av miljöbalken. På den punkten vill jag vara tydlig.
          </note>
          <note>
            När det gäller beskattningen anser jag inte att man kan övervältra
            stora skattebördor på skogen och skogsindustrin. Något sådant
            är inte möjligt, eftersom den industrin inte har en sådan lönsamhet
            att det går att kompensera en skattesänkning inom tjänstesektorn
            via en beskattning av skogen och skogsindustrin.
          </note>
          <note>
            Maggi Mikaelsson hade en fråga om vidareförädlingen. Det program
            som vi antog i Skellefteå handlar väldigt mycket om att åstadkomma
            högre förädlingsvärden i den svenska skogen. Jag vill gärna understryka
            vad Göte Jonsson här säger. För mig är det en självklarhet att
            Sverige under överskådlig tid - ja, kanske för evärdlig tid -
            kommer att ha ett oerhört stort ekonomiskt utbyte av sin skogsråvara
            och sin skogsindustri. Den svenska skogen har samma värde för
            Sverige som oljan har för Norge. Det är oerhört viktigt att vi
            vårdar detta värde. Därför är jag mycket angelägen om att förbättra
            forskningsinsatserna inom skogsindustrin. Det 300-miljonersprogram
            som vi tog fram i Skellefteå och den ökade utbildningen just för
            att jobba med träbearbetning är oerhört centrala delar.
          </note>
          <note>
            Jag tror att det går att göra väldigt mycket i det avseendet.
            Det är också mitt svar på Maggi Mikaelssons fråga om vidareförädlingen.
            Här bygger det i första hand på en ökad kunskap. Det är ju inte
            så att Norrlands inland saknar råvara. I Norrlands inland saknas
            däremot kunskaper om marknad, produktutveckling, design osv. Vi
            har väl alltför mycket byggt tankarna kring en vidareförädling
            på att det runt ett sågverk skall finnas de som har den kunskapen.
            Det har dock visat sig vara felaktigt.
          </note>
          <note>
            En fråga kom upp som jag inte var beredd på. Det gäller Kvarnåsens
            såg. Assi Domän är numera ett bolag på Börsen. Visserligen är
            staten huvudägare i bolaget, men staten har inte möjlighet att
            ingripa och ändra i produktionen utan att de andra ägarna kan
            kräva ersättning av staten om Assi Domäns beslut strikt företagsekonomiskt
            inte är korrekta. Jag var ingen anhängare av att sälja ut den
            svenska skogen på
          </note>
          <note>
            Börsen, utan jag tyckte att svenska folket skulle ha behållit
            den via riksdagen. Beslut är emellertid nu fattat. Just i den
            typen av operativa frågor kan en huvudägare inte gå in och ändra.
            En huvudägare kan agera via bolagsstämman vad gäller inriktningen,
            men det ska alltid ske utifrån kravet på affärsmässighet.
          </note>
          <note type="speaker">
            Anf. 43 GÖTE JONSSON (m):
          </note>
          <note>
            Fru talman! Jag tackar näringsministern för beskedet om skatten.
            Jag tolkar det så att näringsministern menar att inga nya skatter
            eller avgifter skall drabba den svenska skogen, skogsbruket och
            skogsindustrin.
          </note>
          <note>
            Beträffande relationen mellan miljömål och produktionsmål i skogen
            samt det arbete som nu pågår och som gäller miljöbalken och annan
            lagstiftning tycker jag att ni på Näringsdepartementet ligger
            för lågt. Jag tycker helt enkelt, Anders Sundström, att ni har
            för små resurser i förhållande till Miljödepartementet och den
            debatt som förs på den sidan i detta sammanhang. Jag säger inte
            att de personer som arbetar med de här frågorna i departementet
            har bristande kompetens. Men totalt sett tycker jag att resurserna
            är för små när det gäller att bevaka de viktiga produktionsintressen
            som finns.
          </note>
          <note>
            Vi vet att skogsnäringen är bekymrad över miljöbalksarbetet,
            man är bekymrad över värnandet av äganderätten i de här sammanhangen
            och man är bekymrad över den stoppregel som diskuteras. Jag tycker
            att den minister som är ansvarig för produktionssidan mycket tydligt
            måste bevaka de här frågorna.
          </note>
          <note>
            Vi måste sprida rätt bild av svensk skog. Tyvärr åker vissa land
            och rike runt och talar illa om svenskt skogsbruk, sprider en
            felaktig bild, bl.a. ur miljösynpunkt. Det måste vi stoppa. Vi
            måste hjälpas åt. Näringsministern har kanske den viktigaste uppgiften
            i det avseendet.
          </note>
          <note>
            Jag har ett par frågor till: Hur blir det med spånskatten? Jag
            vet att ni diskuterar en sådan dumhet i departementet. Kommer
            det en spånskatt?
          </note>
          <note>
            Ett par synpunkter som gäller forskningen och de internationella
            frågorna vill jag ta upp. Vi måste, precis som det har sagts i
            diskussionen mellan Maggi
          </note>
          <note>
            Mikaelsson och näringsministern, inrikta oss på en längre gående
            förädling av skogsprodukter. Det är alldeles klart. Här har vi
            utomordentliga resurser. Då måste vi också inrikta oss mer på
            forskning.
          </note>
          <note>
            Här gäller det inte bara svensk forskning, utan även internationell
            forskning i ett EU-perspektiv. Jag vill fråga om näringsministern
            i EU är beredd att driva att skogsnäringsforskningen blir ett
            nytt prioriterat område inom EU:s kommande ramprogram för forskning.
            Det är en viktig fråga för Sverige. Svensk skog är inte bara en
            svensk angelägenhet, den är nu en
          </note>
          <note>
            EU-angelägenhet, eftersom det är en råvara som tillgodoser en
            mycket stor del av behoven inom hela den europeiska marknaden.
          </note>
          <note>
            Jag vill stryka under att vi från svensk sida måste flytta fram
            våra positioner i det internationella arbetet när det gäller skogen.
            Precis som näringsministern har sagt är skogen den svenska oljan,
            för att göra en jämförelse med Norge. Därför måste vi också ligga
            i frontlinjen i den internationella debatten om skogliga frågor.
            Vi har kompetens i Sverige. Vi har rationell verksamhet. Näringen
            och det politiska samhället måste faktiskt hjälpas åt att driva
            den här frågan.
          </note>
          <note>
            Här har vi också haft brist på resurser. Jag tror helt enkelt,
            näringsministern, att när vi har sett den svenska skogen växa,
            har vi sett den som en resurs. Vi får pengarna vare sig vi gör
            något eller inte. Men så är det inte längre. På en hård internationell
            marknad måste vi vara på bettet när det gäller att försvara den
            svenska oljan i form av svenska skogsprodukter.
          </note>
          <note type="speaker">
            Anf. 44 MAGGI MIKAELSSON (v):
          </note>
          <note>
            Fru talman! Jag delar näringsministerns uppfattning att det är
            viktigt med kunskap och att man måste bygga upp den för att kunna
            öka förädlingen i inlandet. Men man hamnar också i tidsnöd. Som
            det ser ut just nu tappar man mycket kompetens i och med att man
            lägger ned, centraliserar och flyttar den förädling som finns,
            t.ex. vid Kvarnåsen eller andra sågar, ut ur regionen. Då hamnar
            man ju i ett dilemma. Om den kompetensen försvinner tar det lång
            tid att åter bygga upp den.
          </note>
          <note>
            Det är också viktigt, tycker jag, att kunna kräva ett regionalt
            ansvar av bolagen, även om de finns på börsen, såväl av Assi Domän
            som av Volvo t.ex. Om man inte kan komma åt problemet på annat
            sätt än via bolagsstämman, vill jag ställa frågan så här: Är näringsministern
            beredd att på bolagsstämman driva frågan om inriktningen av Assi
            Domäns verksamhet, så att man inte lägger ned verksamhet där det
            inte behövs?
          </note>
          <note>
            Nu går det inte att på något enkelt sätt få fram uppgifter om
            hur det har sett ut just i Kvarnåsen, därför att man slår ihop
            uppgifterna när man redovisar plus och minus. Men under de 70
            år då företaget var privatägt har det gått med vinst. Man har
            återinvesterat vinsten och man har sett till att hålla en hög
            kompetensnivå. Litet pinsamt måste man säga att det är att när
            Assi Domän tar över, och många tror att man skall få en garanti
            för långsiktighet, blir företaget börsintroducerat och man struntar
            i princip i det. Man kan inte ens redovisa om det går med vinst
            eller med förlust. Därför skulle jag vilja fråga: Är näringsministern,
            såsom varande majoritetsägare, beredd att driva denna fråga på
            bolagsstämman?
          </note>
          <note>
            Anf. 45 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag vill ta upp två saker. Först och främst tycker
            jag att det är viktigt att vi är mer aktiva på den internationella
            arenan. Det som känns mest angeläget för mig är faktiskt att försöka
            rikta en större del av EU:s forskningsprogram mot skogen. EU förändrades
            ju dramatiskt när Sverige och Finland blev medlemmar. Vi fick
            dubbelt så stora skogsarealer. EU
          </note>
          <note>
            blev helt plötsligt en exportör av skogsindustriprodukter från
            att ha varit en stor importör. Det måste också prägla EU:s forskningsprogram.
            Det är jag djupt involverad i. Den förändringen tycker jag är
            viktig att åstadkomma, förutom att vi nu också har fått mer resurser
            för forskning i Sverige.
          </note>
          <note>
            Däremot vill jag litet grand argumentera mot Göte
          </note>
          <note>
            Jonsson när det gäller förhållandet mellan miljöpolitiken och
            produktionsmålet. Jag har levt med den konflikten i många år.
            Eftersom jag bor på en av de orter i Sverige där skogsindustrin
            kanske är störst har jag haft den konflikten ständigt levande
            i 20 års tid.
          </note>
          <note>
            Min bild är att skogsindustrin ofta varit alldeles för konservativ,
            alldeles för ofta har sett miljömålet som ett hot i stället för
            som en möjlighet. Sedan man väl tvingats att ta miljömålet på
            allvar har skogsindustrin efteråt definierat detta som den stora
            möjligheten. Om vi inte hade ställt de krav som vi ställde på
            skogsindustrin på 70- och 80-talen, hade svensk skogsindustri
            inte överlevt. Det var ett enormt resursslöseri. Med de vedpriser
            vi har och med de enorma utflöden av vedråvara i Östersjön, i
            Bottenviken, i Bottenhavet var det inte bara en miljöförstöring,
            det var egentligen en enorm ekonomisk försnillning. Samma sak
            var det också med kemikalierna som gick ut i luften.
          </note>
          <note>
            Jag har en tro, att de här två målen egentligen inte står emot
            varandra. Jag vill inte måla upp det motsatsförhållande som Göte
            Jonsson gör.
          </note>
          <note>
            Till sist frågan om Assi Domän, som inte var med i interpellationen.
            Staten skall som aktieägare i Assi
          </note>
          <note>
            Domän inte reglera driften av bolaget, var man har sina produktionsanläggningar
            eller hur de sköts. Det är en fråga för bolagsstyrelsen. Vi skall
            tillsätta kompetent folk i styrelsen i samband med bolagsstämman.
          </note>
          <note>
            Det är vår insats. Sedan skall vi naturligtvis som stat ställa
            samma krav på Assi Domän som på Volvo och andra företag.
          </note>
          <note type="speaker">
            Anf. 46 GÖTE JONSSON (m):
          </note>
          <note>
            Fru talman! Hur blir det med spånskatten?
          </note>
          <note>
            Jag tror att näringsministern missuppfattade mig.
          </note>
          <note>
            Jag tycker, precis som näringsministern, att det är bra att svensk
            skogsindustri i dag har satsat många miljarder på just miljösidan.
            Där är vi överens. Svensk skogsindustri ser också detta som framtidsinvesteringar.
            Det är inte det frågan gäller.
          </note>
          <note>
            Som miljötalesman vill jag säga att jag inte heller ser någon
            motsättning mellan miljömål och produktionsmål om avvägningen
            blir riktig. Risken utifrån miljöbalksarbetet är att miljöbalken
            skall ta över skogsvårdslagstiftningens balans när det gäller
            miljöoch produktionsmålen. Det är där jag vill att Anders
          </note>
          <note>
            Sundström bevakar produktionsmålet. Det är i det sammanhanget
            jag ställer min fråga till Anders Sundström: Är Anders Sundström
            som näringsminister beredd att se till att den balans vi i dag
            har utifrån skogsvårdslagen också skall gälla i framtiden?
          </note>
          <note>
            Det har faktiskt skett en revolution i skogen under de senaste
            åren när det gäller balansen mellan miljö och produktion, och
            där är näringen den aktiva parten.
          </note>
          <note>
            Skogsvårdsstyrelserna och Skogsstyrelsen har nyligen gjort en
            nyckelbiotopinventering där det visar sig att enskilda skogsägare
            sköter sig utomordentligt bra på den punkten. Där finns ingen
            oro. Min oro bottnar just i det faktum att man nu vill gå längre
            i de här sammanhangen.
          </note>
          <note>
            Jag vill ytterligare understryka vikten av forskning på det här
            området.
          </note>
          <note>
            Jag vill också ytterligare understryka behovet av samarbete internationellt,
            eftersom detta är oerhört angeläget för svensk skogsnäring i framtiden.
            Det är också viktigt att man bevakar de konkurrensförutsättningar
            som vi som politiker kan påverka i det sammanhanget, bl.a. när
            det gäller framtida skatter och avgifter.
          </note>
          <note>
            Anf. 47 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Helt kort: Vi har ett ansvar för att spånskiveindustrin
            överlever. Jag vill inte i dag säga att vi skall komma med någon
            särskild beskattning, men vi ser däremot på andra lösningar för
            att se till att vår möbelindustri behåller sin konkurrenskraft.
          </note>
          <note>
            Den andra frågan, om balansen mellan miljö- och produktionsmålet,
            svarade jag på redan i mitt skriftliga interpellationssvar. Den
            balans som i dag råder skall gälla också i fortsättningen. Den
            är bra både för miljön och för produktionen.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1996/97:149 om privatiseringar
          </note>
          <note>
            Anf. 48 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Karin Falkmer har frågat mig om vilka åtgärder jag
            avser att vidta dels för att få till stånd fortsatta privatiseringar,
            dels för att skapa en korrekt bild av förutsättningar för och
            fördelar med privatisering av verksamheter som bedrivs i offentlig
            regi.
          </note>
          <note>
            Ägandet är inte en ideologisk fråga för oss socialdemokrater
            på samma sätt som det är för er moderater. Det är moderaterna
            som politiserar och driver denna fråga på ett i mitt tycke inte
            helt ansvarsfullt sätt. Enligt vår uppfattning är det lämpligheten
            i det enskilda fallet som avgör om något skall vara statligt ägt
            eller inte. För oss socialdemokrater är det klart att näringslivet
            i huvudsak skall vara privatägt, men det hindrar inte att det
            offentliga i vissa fall kan vara både en lämplig och en bra ägare.
          </note>
          <note>
            Det här visar sig också i den beskrivning som görs i interpellationen
            av fördelarna med privatiseringar.
          </note>
          <note>
            Där används argument som inte håller. Jag får naturligtvis acceptera
            att Karin Falkmer för fram ideologiska argument, men vad gäller
            en objektiv beskrivning av fördelarna måste jag tillbakavisa påståendena
            avseende några av de effekter som hävdas i interpellationen.
          </note>
          <note>
            Vad gäller SSAB beror det påpekade förhållandet om granskning
            från amerikanska myndigheters sida inte på det statliga ägandet
            i sig. Granskningen har skett och sker fortlöpande, senast hösten
            1996. Vad gäller Celsius och Assi Domän hade de förvärv som de
            bolagen gjort med hjälp av nyemissioner mycket väl kunnat genomföras
            utan att bolagen hade varit noterade genom kontant betalning.
            Det var inte ett krav från respektive säljares sida att valutan
            skulle lämnas i aktier.
          </note>
          <note>
            Det som Karin Falkmer kallar oklarhet beror på att jag inte vill
            göra ägarspridning till ett självändamål.
          </note>
          <note>
            Min inställning till ägande av företag är att staten mycket väl
            kan vara en lämplig ägare till företag. Det tycker jag också att
            historien visar. Det finns företag där jag mycket väl kan tänka
            mig att det vore bra för staten och för företaget att det statliga
            ägandet minskade, och regeringen kunde i enskilda fall begära
            riksdagens bemyndigande att minska statens ägande i vissa företag.
            Att sälja vissa innehav kan många gånger vara ansvarsfullt.
          </note>
          <note>
            Det som sades av den tillträdande regeringen år
          </note>
          <note>
            1994 var att de ideologiskt betingade försäljningarna skulle
            upphöra. Däremot sades det inte att alla försäljningar skulle
            upphöra, som Karin Falkmer tycker sig ha läst. Det har varit fullständigt
            klart hela tiden att det finns en enighet mellan de borgerliga
            och socialdemokraterna att aktierna i Nordbanken skulle säljas.
            Det har inte blivit någon helomvändning, som
          </note>
          <note>
            Karin Falkmer vill ha det till. Det finns också andra innehav
            som är under försäljning. Exempel på detta är
          </note>
          <note>
            Enator och SBL Vaccin. Det är alltså inte vi som är ideologiskt
            fastlåsta, utan moderaterna.
          </note>
          <note>
            Staten var visat att det går att förvalta företag så att det
            leder till värdestegring, vilket i sin tur kommer skattebetalarna
            till del. Jag är väl medveten om att det finns ett stort, men
            minskande, budgetunderskott och att det kan vara så att försäljning
            av tillgångar kan medverka till att ytterligare minska detta.
            Engångsvisa poster av detta slag får emellertid inte dölja att
            det är det löpande underskottet som måste minskas.
          </note>
          <note>
            Karin Falkmer ställer också frågan vad jag ämnar vidta för åtgärder
            för att skapa en korrekt bild av förutsättningar för och fördelar
            med privatisering av verksamheter som bedrivs i offentlig regi.
            Om jag förstår frågan rätt vidgar interpellanten här plötsligt
            frågan till att bli mer generell än vad som gäller ägarspridning
            i statligt ägda företag. Detta är dock en fråga som spänner över
            ett vitt fält och som egentligen kräver sin egen debatt.
          </note>
          <note>
            Genom att använda orden "korrekt bild" verkar det som om Karin
            Falkmer vill påskina att jag medverkar till att sprida en icke
            korrekt bild. Det anser jag naturligtvis att jag inte gör, men
            eftersom vi står långt från varandra när det gäller ideologi,
            kommer vi inte gemensamt fram till vad som är korrekt. Jag håller
            emellertid med om att det är väsentligt att vi diskuterar den
            gemensamma sektorns roll i samhället.
          </note>
          <note type="speaker">
            Anf. 49 KARIN FALKMER (m):
          </note>
          <note>
            Fru talman! Jag tackar Anders Sundström för svaret, men jag har
            väldigt svårt att förstå Anders Sundströms bortförklaringar om
            ideologiska privatiseringar. Varje privatisering som skett har
            varit sakligt motiverad, i Sverige och i utlandet. Det är faktiskt
            endast den socialdemokratiska partiapparaten som beskriver privatiseringsarbetet
            som annat än sakligt motiverat.
          </note>
          <note>
            Däremot kunde ju inte någon som lyssnade på socialdemokraterna
            under den borgerliga regeringsperioden tro annat än att de motsatte
            sig alla privatiseringar, oavsett sakliga skäl. Under den privatiseringsperioden
            var alla privatiseringar utan undantag föremål för kritik, och
            alla skulle stoppas.
          </note>
          <note>
            Statens uppgift i näringspolitiken är att forma regler för näringslivet
            som ger näringslivet bästa möjliga chanser att vara konkurrenskraftigt
            i en internationell värld, inte att äga företagen. Om staten både
            skall bestämma spelreglerna och delta i spelet, skapas oundvikligen
            intressekonflikter som snedvrider konkurrensen och som försämrar
            utvecklingsmöjligheterna för företagen. Enbart detta är ett starkt
            skäl för att gå vidare med fler ägarspridningar i de statliga
            bolagen. Men minst lika viktigt är att privatiseringar är bra
            för de privatiserade bolagen. Erfarenheterna från
          </note>
          <note>
            Storbritannien, där Anders Sundströms partikamrater faktiskt
            stödjer privatiseringarna, visar att staten där på detta sätt
            har fått 50 miljarder kronor per år i skatter från de privatiserade
            företagen, förutom inkomster från själva försäljningarna. Detta
            gagnar alltså staten.
          </note>
          <note>
            När det gäller såväl SSAB som Assi Domän, Celsius och Pharmacia
            &amp; Upjohn har privatiseringarna underlättat utvecklingen för företagen.
            Ingen behöver nu längre tvivla på affärsmässigheten i dessa bolag.
            I
          </note>
          <note>
            fallet SSAB kan man konstatera att problemen med de amerikanska
            tullmyndigheterna, som pågått under många år, upphörde i och med
            att SSAB blev privatiserat. Anders Sundström må ha vilken bortförklaring
            som helst till detta, men faktum kvarstår.
          </note>
          <note>
            När det gäller Assi Domän måste väl även Anders
          </note>
          <note>
            Sundström medge att det innebär en fördel om företaget har valmöjligheter
            att finansiera ett förvärv genom nyemissioner. Det finns ett tydligt
            behov av kapitaltillskott hos många av de statligt ägda bolagen,
            exempelvis Telia. Ett erbjudande till institutionella ägare och
            den breda allmänheten att bli delägare i Telia skulle ge företaget
            kapital till nödvändiga investeringar, och därmed finns ett starkt
            sakligt skäl för en ägarspridning.
          </note>
          <note>
            Vi ser också tydliga behov av att i Sverige åstadkomma en sundare
            konkurrens med en tydligare rollfördelning mellan regelsättaren-staten
            och företagen.
          </note>
          <note>
            Därför återkommer jag till min första fråga. Det är utomordentligt
            viktigt, Anders Sundström, att Anders
          </note>
          <note>
            Sundström kan ge en klargörande beskrivning av de långsiktiga
            avsikter som regeringen har i privatiseringsarbetet.
          </note>
          <note>
            Anf. 50 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Låt mig först erinra Karin Falkmer om att de stora
            socialiseringarna i Sverige har genomförts under borgerliga regeringar.
            Den största socialiseringsperioden var 1976-1982. Däremot är det
            så att de socialdemokratiska regeringarna har både förvärvat företag
            och sålt företag. SSAB är faktiskt ett företag som sattes ut på
            börsen under en socialdemokratisk regering. Däremot förstatligades
            det till stor del under en borgerlig regering.
          </note>
          <note>
            Assi Domän, som innehåller NCB, förstatligades ju under en borgerlig
            regering. Jag tycker faktiskt att
          </note>
          <note>
            Karin Falkmer och hennes vänner har litet konstig verklighetsuppfattning.
          </note>
          <note>
            Jag hävdar, och den socialdemokratiska regeringen hävdar, att
            ägandet av företagen inte är primärt.
          </note>
          <note>
            Det viktigaste är att vi skall ha ett stort näringsliv som är
            privatägt. I de fall staten äger företag skall vi avgöra från
            fall till fall vad som är bäst.
          </note>
          <note>
            Vi har ett mycket litet statligt ägande. Länder som
          </note>
          <note>
            Norge, Finland, Tyskland, Österrike, Frankrike och
          </note>
          <note>
            Italien har alla ett större statligt ägande än Sverige, så där
            finns inga problem.
          </note>
          <note>
            Men det är ingen tvekan om att den borgerliga regeringen hade
            ideologiska motiv för sina privatiseringar. Låt mig ta ett par
            exempel. När man gick ut för att privatisera var det väldigt viktigt
            att det skulle vara många aktieägare. För att uppnå det satte
            man stora rabatter på aktierna. Karin Falkmer ansåg sig alltså
            ha råd, i ett läge med ett gigantiskt budgetunderskott, att erbjuda
            stora rabatter för att få många aktieägare. Och det var väl avsiktligt.
            Karin Falkmer sade att det var viktigt att det blev fler aktieägare
            i Sverige, och hon och hennes vänner var beredda att lämna stora
            rabatter för att åstadkomma detta. Det var väl om något ideologiskt
            betingat.
          </note>
          <note>
            Ett annat exempel är Stockholms Fondbörs, som ju numera är ett
            privatägt företag. De börsnoterade företagen förvärvade Stockholms
            Fondbörs. Den borgerliga regeringen privatiserade Stockholms
          </note>
          <note>
            Fondbörs. I dag sägs värdet på Stockholms Fondbörs vara ungefär
            1 miljard kronor. När detta företag privatiserades fastställde
            den borgerliga regeringen värdet till 8 miljoner kronor. Vad är
            detta annat än att av ideologiska skäl driva igenom fullständigt
            tokiga saker och enorma kapitalförluster för att gynna privatisering?
            Titta på affären med Stockholms Fondbörs,
          </note>
          <note>
            Karin Falkmer!
          </note>
          <note type="speaker">
            Anf. 51 KARIN FALKMER (m):
          </note>
          <note>
            Fru talman! Anders Sundström svarar inte på min fråga och ger
            tyvärr inte de klara besked som Sverige och de statligt ägda företagen
            behöver. Att socialdemokraterna inte just nu står kvar vid kravet
            att det inte skall ske några privatiseringar över huvud taget
            är uppenbart, eftersom Nordbanken har sålts.
          </note>
          <note>
            Men hur blir det med fortsättningen, Anders
          </note>
          <note>
            Sundström? Det råder en stor förvirring och osäkerhet kring vilka
            långsiktiga avsikter regeringen har, och det är detta min interpellation
            handlar om. Denna osäkerhet gagnar varken nationen eller de bolag
            som staten helt eller delvis äger.
          </note>
          <note>
            Om jag nu tar fram sakskäl för privatisering hoppas jag att Anders
            Sundström svarar på den fråga som jag har ställt en gång och kommer
            att ställa en gång till, och dessutom kanske kommenterar mina
            sakskäl.
          </note>
          <note>
            Många företag behöver kapitaltillskott. De behöver kunna uppträda
            affärsmässigt i en föränderlig omvärld. Det finns behov att åstadkomma
            en sundare konkurrens. Det finns också behov för staten att använda
            inkomsterna från privatiseringarna till andra angelägna områden,
            exempelvis inom infrastrukturområdet, vilket skulle gagna företagsamheten
            och den svenska ekonomin.
          </note>
          <note>
            Det finns ett intresse i dag, som förut, från den breda allmänheten
            och från institutioner att delta i ägandespridning, och där, Anders
            Sundström, vill jag faktiskt hävda att det är bra om så många
            som möjligt av det svenska folket köper aktier i svenska företag
            och därmed stöder det svenska näringslivet. Det tycker jag att
            en näringsminister borde inse och instämma i.
          </note>
          <note>
            Anser näringsministern att det saknas sakliga skäl för fler privatiseringar,
            eller kan vi äntligen ge omvärlden beskedet att privatiseringsarbetet
            kan återupptas? Vi behöver klara besked från landets näringsminister
            i dag.
          </note>
          <note>
            Anf. 52 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Förlåt att jag ler, men vilken ägare har mer precist
            talat om sin avsikt med sitt innehav än staten? Staten har i riksdagen
            redogjort för vilka företag som regeringen vill ha fullmakt för
            att kunna minska ägandet i och vilka företag som man skall ha
            kvar sitt ägande i. Kan Karin Falkmer nämna någon annan ägare
            i svenskt näringsliv som på samma publika sätt har offentliggjort
            sina avsikter med ägandet?
          </note>
          <note>
            När Karin Falkmer använder klyschan "osäkerhet"
          </note>
          <note>
            blir det väldigt intressant att veta: Vilka andra ägargrupper
            har förklarat på samma sätt som staten om man avser att sälja
            eller ha kvar företag? I statens fall handlar det om riksdagsbeslut,
            och det kan inte de andra ägarna använda, men de kan ändå gå ut
            offentligt och tala om vad de har tänkt för någonting.
          </note>
          <note>
            Det gällde också ägarspridning. Ja, det är bra det.
          </note>
          <note>
            Men frågan var inte den, Karin Falkmer, utan frågan var: Alla
            de som inte köpte aktier då? Aktier såldes av svenska folket till
            aktieägare. Det svenska folket överlät t.ex. Assi Domän-aktier
            till spridda ägare med stora rabatter. Tror Karin Falkmer att
            människorna i
          </note>
          <note>
            Sverige tyckte att det var bra att de avstod förmögenheter därför
            att några skulle köpa? Eller tycker Karin
          </note>
          <note>
            Falkmer att det är en glädjande privatisering att
          </note>
          <note>
            Stockholms Fondbörs överläts för 8 miljoner kronor och i dag
            är värt 1 miljard kronor? Är det någonting som Karin Falkmer känner
            stolthet över?
          </note>
          <note type="speaker">
            Anf. 53 KARIN FALKMER (m):
          </note>
          <note>
            Fru talman! På min grundläggande fråga om privatiseringarna i
            framtiden svarar inte Anders Sundström. Regeringen och näringsministern
            har aviserat försäljning av Nordbanken och några små statliga
            bolag, men inte en ordentlig framtidsplanering för alla de övriga.
            Socialdemokraternas kamp mot ett spritt ägande fortsätter. Det
            är tydligt vilken inställning
          </note>
          <note>
            Anders Sundström har gentemot de hundratusentals människor som
            blev nya aktieägare - många kvinnor och många låg- och medelinkomsttagare
            - under den borgerliga regeringsperioden.
          </note>
          <note>
            Anders Sundström visar en sned uppfattning. Om man säljer någonting
            får man in pengar. Den inkomsten placerar staten förmodligen,
            eller förhoppningsvis, på ett klokt sätt, t.ex. i infrastruktursatsningar
            eller annat.
          </note>
          <note>
            Sedan regeringsskiftet har regeringen befäst denna inställning
            till företagare genom diskriminerande beskattning av företag.
            Genom försämrade villkor för aktiesparande har man starkt försvårat
            för företagen att få in riskvilligt kapital. Det är dessa signaler
            om ägarklimatet som Anders Sundström sänder även här i dag som
            är så förödande negativa. De ger omvärlden en bild av Sverige
            som är olycklig. I stället vore det välkommet med ett klargörande
            besked från näringsministern om fortsatta privatiseringar och
            fortsatta bättre villkor för företagen och deras riskkapitalanskaffning.
          </note>
          <note>
            Än en gång vill jag ställa frågan: Har regeringen någon långsiktig
            planering för de statliga företagens fortsatta privatisering?
          </note>
          <note>
            Anf. 54 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Staten har en mer långsiktig planering av sitt ägande
            än någon annan ägare i Sverige, och det undvek Karin Falkmer säkert
            medvetet att kommentera.
          </note>
          <note>
            Jag anser inte att staten skall sälja tillgångar med rabatt.
            Staten skall sälja tillgångar och ta ut det fulla värdet av det.
            Det är skamligt att ge bort pengar med rabatt. Pengarna från de
            försäljningar som gjordes mellan 1991 och 1994 användes, trodde
            Karin Falkmer, till placeringar i tillgångar som var värdebeständiga.
            Det man gjorde var i stället att genomföra skattesänkningar och
            låna utomlands.
          </note>
          <note>
            När man säljer skall man sälja, och då skall man vara klar över
            vem man företräder. Man skall inte företräda köparen, utan man
            skall företräda säljaren.
          </note>
          <note>
            Vi har sålt. Vi har ett program på sammantaget
          </note>
          <note>
            50 miljarder kronor i försäljning av statliga aktier, men som
            i Stadshypotek handlar det inte om rabatter, utan vi skall ta
            ut vad det är värt. Att ta ut 8 miljoner för Stockholms Fondbörs,
            som sedan visade sig vara värt 1 miljard kronor, är verkligen
            att ge skamliga rabatter.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.32 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            9 § Svar på interpellation 1996/97:160 om effekterna av statliga
            regionala stöd till näringslivet
          </note>
          <note>
            Anf. 55 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Patrik Norinder har frågat mig
          </note>
          <note>
            - dels om jag avser att vidta några åtgärder för att reducera
            omfattningen av de statliga företagsstöden och i stället sänka
            arbetsgivaravgiften i motsvarande utsträckning,
          </note>
          <note>
            - dels om jag avser att vidta åtgärder för att ompröva principerna
            för statliga stöd så att de inte utgår selektivt och därmed konkurrenssnedvridande,
          </note>
          <note>
            - dels om jag är beredd att tillsätta en parlamentarisk utredning
            med uppgift att se över den nuvarande regionalpolitiken.
          </note>
          <note>
            Frågorna ställs mot bakgrund av dels en sammanställning gjord
            av Svenska arbetsgivarföreningen i vilken de statliga och kommunala
            företagsstöden uppges uppgå till ca 104 miljarder kronor per år,
            dels ett referat av en kommande doktorsavhandling, som bl.a. uppges
            peka på att företag som fått statligt stöd långsiktigt inte skapar
            fler arbetstillfällen än jämförbara företag som inte fått stöd.
          </note>
          <note>
            Låt mig först säga att jag tycker att det belopp som Arbetsgivareföreningen
            och Norinder åberopar är mycket vilseledande. I beloppet ingår
            således till största delen bidrag som har klart fördelningspolitiska
            effekter, t.ex. räntebidrag till bostadssektorn, läkemedelssubventioner,
            stöd till kollektivtrafik och arbetsmarknadspolitiska stöd inriktade
            på individer. Det belopp som Arbetsgivareföreningen själv anger
            som regionalpolitiskt stöd uppgår således endast till 2,6 av de
            104 miljarder kronorna.
          </note>
          <note>
            I Arbetsgivareföreningens sammanställning beräknas vidare en
            reduktion av företagsstöden med 5
          </note>
          <note>
            miljarder kronor motsvara en sänkning av arbetsgivaravgifterna
            i näringslivet med en procentenhet. Ett totalt borttagande av
            alla regionalpolitiska stöd skulle med detta sätt att räkna ge
            en sänkning av arbetsgivaravgifterna med cirka en halv procentenhet.
            Möjligheterna att sänka arbetsgivaravgifterna för företagen utan
            att det starkt påverkar andra fördelningspolitiska mål är alltså
            mycket begränsade.
          </note>
          <note>
            Svaret på den första frågan är att jag inte har för avsikt att
            drastiskt minska omfattningen av de statliga företagsstöden inom
            mitt ansvarsområde för att marginellt minska arbetsgivaravgifterna.
          </note>
          <note>
            Så till Patrik Norinders andra fråga. Vad gäller den refererade
            doktorsavhandlingen har jag erfarit att den beräknas vara färdig
            först till hösten. Det är därför inte möjligt för mig att nu kommentera
            avhandlingens resultat.
          </note>
          <note>
            En statlig utredning har nyligen gått igenom företagsstöden inom
            närings-, regional- och arbetsmarknadspolitiken. Jag är därför
            inte nu beredd att ånyo initiera en större översyn av det selektiva
            företagsstödet. Det hindrar inte att regeringen och andra statliga
            aktörer fortlöpande ser över och effektiviserar stödgivningen.
          </note>
          <note>
            I detta sammanhang vill jag också erinra om att stödgivande myndighet
            i fråga om selektiva stöd, t.ex.
          </note>
          <note>
            det regionalpolitiska utvecklingsstödet, skall ta hänsyn till
            konkurrensförhållandena på marknaden när storleken på ett stöd
            fastställs.
          </note>
          <note>
            Vad gäller den tredje frågan är vi nu inne i ett skede när flera
            förändringsprocesser pågår inom regionalpolitiken. Jag är i dag
            inte beredd att föreslå en ny parlamentarisk utredning med uppgift
            att se över regionalpolitiken.
          </note>
          <note type="speaker">
            Anf. 56 PATRIK NORINDER (m):
          </note>
          <note>
            Fru talman! Tack för svaret på min interpellation.
          </note>
          <note>
            Det kanske inte kommer som någon överraskning för statsrådet
            att jag inte är särskilt nöjd med svaret. Inte på någon punkt
            verkar statsrådet vilja ha någon som helst förståelse för den
            stora samstämmighet som finns inom näringslivet om att förbättrade
            villkor för företagen inte innebär företagsstöd utan ett bättre
            klimat för arbete, skattesänkningar och en tryggad elförsörjning.
          </note>
          <note>
            Förtroendet för regeringen är nu i botten. Allvaret i detta går
            att utläsa i den artikel som 101 företagsledare skrivit i ett
            upprop till regeringen. I artikeln skriver de bl.a. att framtidens
            jobb och välstånd bara kan byggas på ett näringsliv som skapar
            nya resurser, aldrig på snåriga regelverk, kapitalförstöring och
            ändlösa fördelningskonflikter. Eftersom statsrådet inte är beredd
            att sänka arbetsgivaravgifterna för företagen på grund av fördelningspolitiska
            mål tar han inte till sig kritiken från näringslivet. Det är kanske
            en av förklaringarna till att Sverige alltmer halkar efter i den
            internationella välståndsligan. Vi har fått en regering som inte
            förstår företagandets villkor och styvnackat vägrar att lyssna
            på företrädare för näringslivet.
          </note>
          <note>
            Företagarnas riksorganisation, Industriförbundet och Arbetsgivareföreningen
            har enhälligt dömt ut den stödpolitik som regeringen nu för och
            förordar i stället sänkta arbetsgivaravgifter och skatter för
            att skapa tilltro till förnyad tillväxt och därtill hörande välstånd
            i Sverige.
          </note>
          <note>
            Petter Ekwall, en småföretagare med 25 anställda i
          </note>
          <note>
            Linköping, ger i en artikel näringsministern rådet:
          </note>
          <note>
            Avskaffa företagsstöden och hjälp företagen i stället genom att
            sänka arbetsgivaravgifterna. Anser statsrådet att alla dessa -
            Företagarnas riksorganisation,
          </note>
          <note>
            Industriförbundet, SAF och företagsledarna - har fel när de kräver
            ett borttagande av företagsstöden och sänkta arbetsgivaravgifter
            för att främja företagande och arbetstillfällen?
          </note>
          <note>
            Det är inte bara jag som ifrågasätter regeringens förmåga att
            ta sig ur den djupa arbetslöshet som vi befinner oss mitt uppe
            i. T.o.m. statsminister Göran
          </note>
          <note>
            Persson påstod nyligen i en intervju i Aftonbladet att
          </note>
          <note>
            1996 var ett förlorat år, ett kapitalt misslyckande. Det verkar
            som att ingen tror på regeringens löfte att halvera arbetslösheten
            till sekelskiftet, inte ens regeringen.
          </note>
          <note>
            SCB:s januarisiffror över sysselsättningen var de lägsta på flera
            år. Jämfört med januari förra året har sysselsättningen sjunkit
            med nära 100 000 personer.
          </note>
          <note>
            Tror statsrådet på målet att halvera arbetslösheten med den synnerligen
            olyckliga utveckling som siffrorna i dag visar? Vilka åtgärder
            kommer regeringen att vidta för att nå målet?
          </note>
          <note>
            Jag ställde även frågan om statsrådet var beredd att tillsätta
            en parlamentarisk utredning för att se över den nuvarande regionalpolitiken.
            Statsrådets svar till mig förbryllar: Vi är "inne i ett skede
            när flera förändringsprocesser pågår inom regionalpolitiken",
            säger statsrådet och landar på slutsatsen att det inte behövs
            någon översyn av regionalpolitiken. När arbetsmarknadsutskottet
            i höstas behandlade regional utjämning och utveckling var samtliga
            oppositionspartier - Moderaterna, Folkpartiet, Kristdemokraterna,
            Miljöpartiet och Vänsterpartiet - enade i en gemensam reservation
            om att det var nödvändigt med en samlad översyn av regionalpolitiken.
            Jag räknar inte med Centerpartiet i oppositionen, eftersom det
            tillhör regeringsunderlaget. I reservationen påtalade vi att villkoren
            för den regionala utvecklingen ändrats, i vissa fall avsevärt.
            Tekniska framsteg, budgetrestriktioner och tendens till ökad regional
            obalans är några exempel. Mest påtagligt är emellertid nya förutsättningar
            som en följd av Sveriges medlemskap i EU.
          </note>
          <note>
            Delar statsrådet uppfattningen att det råder nya förhållanden
            för regionalpolitiken gentemot den nuvarande som bygger på regionalpolitiska
            insatser innan EU-
          </note>
          <note>
            inträdet?
          </note>
          <note type="speaker">
            Anf. 57 SIGGE GODIN (fp):
          </note>
          <note>
            Fru talman! Jag skall hålla mig till Patrik Norinders tredje
            fråga, den om en regionalpolitisk utredning. Jag tycker att näringsministern
            kategoriskt avfärdar Patrik Norinders fråga utan att egentligen
            ha några argument för varför man inte vill ha en ny regionalpolitisk
            utredning. Vi vet att REKO-STAT-
          </note>
          <note>
            utredningen blir i dagarna klar med sin syn på hur de statliga
            verken fungerar i skogslänen. Det lämnar mycket övrigt att önska.
          </note>
          <note>
            Som Patrik Norinder säger hade Folkpartiet en motion som behandlades
            i december och där vi krävde en ny utredning. Vi menade att det
            måste vara en bättre samordning mellan EU:s målområden och den
            "lilla"
          </note>
          <note>
            regionalpolitiken. Mycket av det regionalpolitiska stödet, som
            enligt vår åsikt huvudsakligen skall gå till de mest utsatta områdena,
            späs nu ut över hela landet.
          </note>
          <note>
            Det finns egentligen ingen riktig samordning, tycker vi.
          </note>
          <note>
            Sedan vet vi att SJ genomför indragningar av tågtrafiken, vilket
            självfallet drabbar de utsatta områdena som ligger längst bort.
            Flyget utökar inte sin service, snarare tvärtom. Posten aviserar
            indragningar. Man ser över om man över huvud taget skall dela
            ut post i glesbygden och om den skall delas ut varje dag, varannan
            dag eller en gång i veckan. Enligt ett svar på ett brev är det
            detta som man sysslar med. Min fråga till statsrådet är då: Är
            det en rimlig regionalpolitisk service som kommer att erbjudas
            framöver?
          </note>
          <note>
            Den stora regionalpolitiken - kommunikationer, utbildning m.m.
            - tillsammans med den lilla regionalpolitiken som behandlar stöden
            och EU:s strukturområden måste på något sätt harmoniera med varandra
            och samverka så att stöden går till de mest utsatta områdena som
            bäst behöver dem. Så ser det inte ut att vara i dag.
          </note>
          <note>
            Vi norrlänningar kan konstatera att det går mer pengar till Norrlands
            kustland än till Norrlands inland. Det är orimligt. Därför undrar
            jag: Vad är skälet till att regeringen inte vill ta sig an och
            samordna alla bitar för att klart och konkret staga upp regionalpolitiken
            och ge den en inriktning så att de mest utsatta områdena i vårt
            land får det största stödet?
          </note>
          <note>
            Småföretagare och innovatörer i glesbygden far i dag ganska illa.
            Skall vi kunna behålla och utveckla verksamheter i Norrlands inland,
            vilket är nödvändigt om människor skall kunna bo kvar, måste servicen
            förbättras, inte avvecklas.
          </note>
          <note>
            Jag vill gärna att näringsministern utvecklar skälet till varför
            man inte bör göra en gemensam parlamentarisk genomgång så att
            alla partier får vara med och ta ansvar. Dessa frågor är mycket
            viktiga, och det brådskar.
          </note>
          <note>
            Anf. 58 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag börjar med att kommentera det som Sigge Godin
            sade, även om det inte är han som har framställt interpellationen.
          </note>
          <note>
            Jag har den uppfattningen att det behövs en översyn av regionalpolitiken.
            Det har hänt mycket. De frågor som Sigge Godin tar upp känns också
            för mig väldigt aktuella. När jag tillträdde som regionalminister
            uppfattade jag det inte som att Folkpartiet delade min uppfattning,
            att det skulle ske en koncentration till de hårdast utsatta regionerna.
            Vi hade en ganska tuff debatt här i kammaren om vilka delar av
            EU-
          </note>
          <note>
            stödet som skulle fördelas över landet. Jag drev då hårt frågan
            om en koncentration, men detta ifrågasattes av den borgerliga
            oppositionen. För den var det en utsmetning som gällde. Men vi
            behöver inte träta om det. Om vi nu är överens om att det skall
            ske en koncentration till de mest utsatta regionerna är det bra.
          </note>
          <note>
            Jag anser också att det finna anledning att se över regionalpolitiken.
            Det regionalpolitiska stödet fokuserar ännu rätt mycket på områden
            som inte längre har samma betydelse. Vi har däremot inte samma
            koncentration när det gäller de områden som verkligen har betydelse
            för de nya jobben, dvs. de nya drivkrafterna som gäller utbildning,
            kompetens, informationsteknik och ekologisk uthållighet.
          </note>
          <note>
            Jag har dock samma uppfattning som Patrik
          </note>
          <note>
            Norinder och Sigge Godin hade under den förra mandatperioden,
            nämligen att det inte behövs en parlamentarisk utredning. Man
            kan ändå göra en översyn.
          </note>
          <note>
            Vi har ett ganska bra sakunderlag. Det har gjorts ett stort antal
            utredningar, t.ex. KOMKOM, REKO-
          </note>
          <note>
            STAT, översyn när det gäller tele- och postlagen, osv.
          </note>
          <note>
            Jag är övertygad om att det går att utarbeta en ny regionalpolitik
            utan tillsättandet av en stor parlamentarisk utredning. En sådan
            utredning leder mycket säkert bara till en sak, nämligen att besluten
            om en ny inriktning tar längre tid att få fram. Det är erfarenheten
            av parlamentariska utredningar. Därför har jag samma uppfattning
            som den förra borgerliga regeringen när det gällde att utforma
            en ny regionalpolitik, att man inte skall ha en parlamentarisk
            utredning. Jag ansluter mig alltså till er tidigare uppfattning
            på den punkten.
          </note>
          <note>
            Sedan kort till Patrik Norinder. Han gjorde ungefär samma inlägg
            som Per Westerberg och Karin
          </note>
          <note>
            Falkmer gjorde här tidigare i dag: Allt är elände, och det blir
            bara värre och värre samtidigt som världen blir dystrare och dystrare.
            Mot detta kan man säga att
          </note>
          <note>
            Sverige i dag är mycket starkare än för två tre år sedan. Det
            är många siffror som pekar på detta. Företagsklimatet är naturligtvis
            också mycket bättre. Jag behöver inte upprepa det som jag sade
            till Karin
          </note>
          <note>
            Falkmer och Per Westerberg. Det står att läsa i protokollet.
          </note>
          <note>
            Patrik Norinder talade om en företagare i Linköping. Det är i
            för sig riktigt att en företagare i Linköping kanske byter bort
            företagsstödet i Sorsele, Storuman och Vilhelmina mot en sänkt
            arbetsgivaravgift i Linköping. Men jag är inte säker på att det
            selektiva eller generella företagsstödet i Norrlands inland kan
            bytas ut mot en satsning i Linköping. Det ligger ett värde i att
            stödet fördelas ut över landet på ett bättre sätt. Tyvärr vill
            moderaterna kraftigt reducera stödet för de hårdast utsatta regionerna.
          </note>
          <note type="speaker">
            Anf. 59 PATRIK NORINDER (m):
          </note>
          <note>
            Fru talman! Statsrådet gör det lätt för sig när han talar om
            företagsstöden. Han sade att företagaren i
          </note>
          <note>
            Linköping kan sko sig på de andra, och eftersom detta inte rör
            honom är han med på en sänkning. Så är det ju inte. Det är en
            mycket bred uppfattning bland företagare att företagsstöd är mer
            till skada än nytta. Det är många undersökningar som har visat
            detta.
          </note>
          <note>
            En debattartikel i söndagens Dagens Nyheter stärker inte precis
            statsrådets uppfattning att företagsklimatet är bättre. Artikelns
            rubrik lyder: Nu är förtroendet förstört. När 101 ledande företagsledare
            säger att de inte har något förtroende är det svårt att hävda
            att företagsklimatet är bättre. Men statsrådet kan kanske tala
            om på vilket sätt det är bättre. De som har påstått att förtroendet
            är förstört, har de fel? Det vore bra om statsrådet utvecklade
            detta.
          </note>
          <note>
            Vi har tydligen samma uppfattning angående regionalpolitiken,
            att det behövs en översyn. Det är bra att vi har kommit så långt.
            Även Vänsterpartiet, Miljöpartiet och Kristdemokraterna delar
            denna uppfattning. Det som skiljer oss åt är att vi föreslår en
            parlamentarisk utredning. I ett läge med helt förändrade förutsättningar
            skulle det vara en styrka med en parlamentarisk utredning. Statsrådet
            anför en oerhörd brådska som hinder för en utredning. Jag anser
            att det är viktigare att det blir en bra utredning. En sådan utredning
            har en styrka om vi tillsammans kan forma en bra regionalpolitik.
            Det får ta litet längre tid, men jag tror att det är värt det.
          </note>
          <note>
            När det gäller företagsstöden måste statsrådet har erfarit att
            alla företrädare för Småföretagarnas riksorganisation, industrin,
            företagsledarna och småföretagarna tycker att de är mer till skada
            än till nytta. Det är svårt att förstå statsrådets inställning
            till företagsstöden. Utveckla gärna vad som är bra med företagsstöd!
            Varför lyssnar inte statsrådet på dem som sysslar med företagsamhet?
            Det är för mig obegripligt.
          </note>
          <note>
            Alla hävdar att det är bättre med sänkta skatter och sänkta arbetsgivaravgifter
            än att man fortsätter med ett företagsstöd som konserverar befintliga
            strukturer.
          </note>
          <note>
            Jag hoppas att statsrådet i sitt nästa inlägg kan utveckla varför
            han så hårdnackat håller fast vid företagsstödet.
          </note>
          <note type="speaker">
            Anf. 60 SIGGE GODIN (fp):
          </note>
          <note>
            Fru talman! Jag tänkte säga att fru talmannen bättre känner till
            Folkpartiets regionalpolitik. Det har varit en mobiliseringspolitik
            under alla de år som jag har varit i denna kammare. Näringsministern
            är ju rätt färsk i gamet, så han kanske inte har följt med i alla
            turer som var innan han kom till det här huset. Vi har haft den
            åsikten hela tiden att vi förfäktar att det skall vara en mobiliseringspolitik
            som stimulerar verksamheter och småföretag ute i bygderna. De
            skall ha en god service. Det är det som ger jobb, inte det system
            som har varit tidigare.
          </note>
          <note>
            När vi då är överens om att en översyn är bra, kan jag berätta
            att 14 dagar efter riksdagsbeslutet, då
          </note>
          <note>
            Centern och Socialdemokraterna sade nej, gick Per-
          </note>
          <note>
            Ola Eriksson från Centern ut och sade att det behövs en regionalpolitisk
            utredning. Där står regeringen helt ensam. Näringsministern dukar
            upp den ena biten här och den andra biten där, men det är ju samordningen
            som är så viktig, att man får helheten, kan se strukturen och
            kan se vilka regioner som behöver det verkliga stödet, vilka som
            kan ha ett mindre stöd och vilka som kanske inte skulle ha något
            stöd utan hellre lån och bättre service från de statliga verken
            osv. Det är det som är det viktiga.
          </note>
          <note>
            Jag undrar varför man inte skall kunna ha en parlamentarisk utredning
            i stället för att sitta inom lyckta dörrar och fila på det här
            i sin ensamhet. Det är inte så det skall gå till.
          </note>
          <note>
            Om ni gör analyser av situationen i dag finner ni att pengar
            förslösas och servicen utarmas. Därför menar Folkpartiet att det
            skall vara en parlamentarisk regionalpolitisk utredning, även
            om det bara är fem sex år sedan sist. De kommer med dessa intervaller
            även om vi inte vill ha dem därför att de behövs.
          </note>
          <note>
            Därför borde regeringen tänka om.
          </note>
          <note>
            Anf. 61 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag vill börja med det som Sigge Godin sade. Det
            är riktigt att jag inte har varit här så länge. Men jag vet vad
            som har hänt under den tid jag har varit här. När jag hade ett
            av mina första inlägg i denna riksdag och argumenterade för att
            EU-stödet skulle koncentreras till de hårdast utsatta regionerna
            mötte jag ett motstånd från alla de borgerliga partierna, inklusive
            Centern. Det är viktigt att komma ihåg det. Men låt oss inte träta
            om det. Jag är glad att Sigge
          </note>
          <note>
            Godin nu har samma uppfattning som jag.
          </note>
          <note>
            Det andra som Sigge Godin tog upp gällde en parlamentarisk utredning.
            Det var inte fem sex år sedan det lades fram en ny regionalpolitisk
            proposition, utan det var betydligt senare än så, nämligen under
            den förra borgerliga perioden. Det skedde utan att vi hade en
            parlamentarisk utredning. Vi hade exakt samma diskussion då. Den
            dåvarande regeringen argumenterade på precis samma sätt som jag
            nu gör.
          </note>
          <note>
            Jag kan tänka mig att den dåvarande regeringen hade
          </note>
          <note>
            Sigge Godins stöd, så det är inte speciellt kontroversiellt.
          </note>
          <note>
            Patrik Norinder talade om företagsstödet, och jag har sagt till
            SAF att jag tycker att den broschyr som
          </note>
          <note>
            SAF har gett ut är tragisk. Den framställer svenska företagare
            som bidragstagare av stora mått. Jag kan inte förstå att det ligger
            i SAF:s intresse att beskriva svenska företagare som stora bidragstagare.
            Det är inte sant.
          </note>
          <note>
            Sverige har ett mycket litet företagsstöd i förhållande till
            de allra flesta länder. Det egentliga företagsstödet rör sig om
            i storleksordningen 8-10 miljarder kronor. SAF beskriver det som
            100 miljarder. Jag tycker att det är att skada sina egna intressen.
            Svenska företag klarar sig utan stöd i väldigt stor omfattning
            -
          </note>
          <note>
            bättre än nästan alla andra företag runt om i världen.
          </note>
          <note>
            Däremot är det företagsstöd som vi har huvudsakligen ett regionalpolitiskt
            stöd. Min fråga till Patrik
          </note>
          <note>
            Norinder blir då: Vilket företagsstöd vill Patrik
          </note>
          <note>
            Norinder ta bort och ersätta med sänkta arbetsgivaravgifter?
            Kom inte dragande med bostadssubventioner, läkemedelssubventioner
            eller upphandling av kollektivtrafiken. När privata entreprenörer
            i Stockholms län driver busstrafik är det inget selektivt företagsstöd,
            som redovisas i den där boken. Där redovisas hela kollektivtrafikupphandlingen
            som ett företagsstöd därför att det är kommunen som betalar det.
          </note>
          <note>
            Där redovisas bostadssubventionerna som ett företagsstöd.
          </note>
          <note>
            Vilket av det egentliga företagsstödet vill Patrik
          </note>
          <note>
            Norinder växla in mot sänkta arbetsgivaravgifter och sänkta skatter?
            När Patrik Norinder har preciserat det är jag beredd att diskutera
            den frågan. Upp på bordet med det som inte bara är agitatoriskt
            enkelt utan också är sant! Då är jag intresserad av att lyssna.
          </note>
          <note type="speaker">
            Anf. 62 PATRIK NORINDER (m):
          </note>
          <note>
            Fru talman! Det är trist att behöva ta upp tid med att påpeka
            för statsrådet att interpellationsdebatterna är till för att vi
            skall ha möjlighet att ställa frågor till statsrådet, inte att
            statsrådet skall ställa frågor till riksdagsledamöterna. Statsrådet
            kanske kan tänka sig att läsa de motioner där vi har redogjort
            för vår politik och hur vi vill att stöden skall utvecklas. Det
            är bättre.
          </note>
          <note>
            Jag skall inte stå här och redogöra för det, utan statsrådet
            skall svara på mina frågor.
          </note>
          <note>
            Statsrådet säger att svenska företag inte har alltför mycket
            stöd. Det är riktigt i sig, men de företagsstöd som finns nu är
            mer till skada än till nytta. Det är det min interpellation gäller.
            Jag har i interpellationen redogjort för min inställning till
            företagsstöd, och jag har redogjort för min inställning till regionalpolitiken.
          </note>
          <note>
            Det är statsrådets syn på detta som jag har begärt att få reda
            på, inte att vi skall redogöra för vår politik.
          </note>
          <note>
            Det kan statsrådet läsa om i motioner.
          </note>
          <note>
            De flesta utredningar som har gjorts pekar på att stöden har
            snedvridande effekter. Även Företagsutredningen, som statsrådet
            själv nämner, kommer fram till att det behövs mer utredningar
            och att de stöd som finns är snedvridande. Det har blivit så att
            företagen kanske är mera intresserade av att söka stöd än att
            producera de varor som marknaden efterfrågar. Vi vet också att
            stöden leder till ineffektivitet. Men statsrådet kanske kan förklara
            varför han så helhjärtat tycker att de behövs.
          </note>
          <note>
            Anf. 63 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! I mitt första inlägg sade jag: "Svaret på den första
            frågan är att jag inte har för avsikt att drastiskt minska omfattningen
            av de statliga företagsstöden inom mitt ansvarsområde för att
            marginellt minska arbetsgivaravgifterna." Jag angav också vad
            det regionalpolitiska företagsstödet är.
          </note>
          <note>
            Jag tycker att det är rimligt att begära att den som kräver stora
            skattesänkningar också preciserar hur dessa skall mötas av minskade
            offentliga utgifter.
          </note>
          <note>
            Om man använder ordet "företagsstöd" borde man väl kunna tala
            om vilka företagsstöd som skall tas bort, så att vi verkligen
            får se om det är företagsstöd.
          </note>
          <note>
            Det kanske egentligen är en minskad företagsbeskattning, kombinerad
            med minskat stöd till de människor som har det sämst i samhället,
            de som inte har egen bil och som åker kollektivtrafik, de som
            inte har en inkomst som räcker till hyran och måste ha ett bostadsstöd,
            de som inte klarar läkemedelskostnaderna.
          </note>
          <note>
            Det pratar Arbetsgivareföreningen om, för att få sänkta arbetsgivaravgifter
            och skatter. Då handlar det inte om att minska stödet till företagen
            i form av selektivt stöd för att sänka arbetsgivaravgifter, utan
            om en omfördelning från dem som har det sämst i samhället för
            att subventionera företagen. Det är det som det handlar om. Jag
            tycker att det hör till debatten.
          </note>
          <note>
            Återigen: företagsstödet i Sverige är mycket litet.
          </note>
          <note>
            Det finns ingen anledning för svenska arbetsgivare att beskriva
            Sverige som ett land av bidragstagare när det gäller företagen.
            Företagen klarar sig själva. Det är jag som näringsminister rätt
            stolt över.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 1996/97:167 om nedläggning av kärnkraftverket
            i Barsebäck
          </note>
          <note>
            Anf. 64 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Sten Andersson har ställt vissa frågor till mig angående
            konsekvenserna av avställningen av de två kärnkraftsreaktorerna
            i Barsebäck.
          </note>
          <note>
            Den energipolitiska uppgörelsen innebär att en rad åtgärder skall
            vidtas för att möjliggöra en avställning av en första kärnkraftsreaktor
            senast den 1 juli 1998
          </note>
          <note>
            och en andra senast den 1 juli 2001.
          </note>
          <note>
            Enligt uppgörelsen skall regeringen under år 1997
          </note>
          <note>
            förelägga riksdagen förslag till en lag som kan ge regeringen
            möjlighet att besluta om avställning av landets kärnkraftsreaktorer
            i den ordning och vid de tidpunkter som bäst gagnar den av riksdagen
            beslutade omställningen av energisystemet och dess genomförande.
            Regeringen avser att omedelbart efter lagens ikraftträdande fatta
            beslut om avställning av kärnkraftsreaktorerna Barsebäck 1 och
            Barsebäck 2.
          </note>
          <note>
            Åtgärder skall enligt överenskommelsen vidtas för att under de
            närmaste åren kompensera bortfallet av el från de båda reaktorerna
            genom effektivare energianvändning, konvertering samt hushållning
            med el och tillförsel av el från andra energikällor. Särskilda
            insatser skall göras för att utveckla kraft- och värmeförsörjningen
            i Sydsverige. Ett villkor för stängningen av den andra reaktorn
            är att bortfallet av elproduktionen kan kompenseras genom tillförsel
            av ny elproduktion och minskad användning av el.
          </note>
          <note>
            Låt oss se på denna fråga i dess rätta perspektiv.
          </note>
          <note>
            Elproduktionskapaciteten i en reaktor i Barsebäck är omkring
            4 TWh. Det är drygt en procent av den totala kapaciteten i det
            nordiska elproduktionssystemet.
          </note>
          <note>
            Som Energikommissionen visade, kan en reaktor ställas av omedelbart
            utan att det påtagligt påverkar kraftbalansen i Sverige.
          </note>
          <note>
            Enligt den segrande Linje 2 i folkomröstningen om kärnkraft år
            1980 skall kärnkraften avvecklas i den takt som är möjlig med
            hänsyn till behovet av elektrisk kraft för upprätthållande av
            sysselsättning och välfärd. Genom den energipolitiska överenskommelsen
            förverkligas nu resultatet av folkomröstningen.
          </note>
          <note>
            Inget parti i riksdagen talar för att nya kärnkraftverk skall
            byggas. Reaktorerna kommer att uppnå sin tekniska och ekonomiska
            livslängd under en relativt kort tidsperiod. Om inte omställningen
            av energisystemet inleds nu, kommer vi inte att ha tillgång till
            ekonomiskt och ekologiskt hållbara alternativ när reaktorerna
            är uttjänta. Vi blir då tvungna att öka elimporten eller förlita
            oss på fossila bränslen. Jag tror knappast att Sten Andersson
            önskar en sådan utveckling.
          </note>
          <note>
            En viktig åtgärd inför stängningen av reaktorerna i
          </note>
          <note>
            Barsebäck är att stärka överföringsförbindelserna för el till
            Sydsverige. Det gäller såväl förbindelserna från övriga Sverige
            som från våra grannländer. Förbättrade överföringsmöjligheter
            för el och en ökad elhandel mellan länderna i regionen skulle
            avsevärt öka försörjningstryggheten, inte bara i Sydsverige utan
            även i hela det europeiska elsystemet. Erfarenheterna från det
            nordiska kraftutbytet visar att en sådan utveckling är positiv
            både ekonomiskt och från miljösynpunkt.
          </note>
          <note>
            Genom att koppla samman elsystemen i länder med vattenkraftsbaserad
            elproduktion, t.ex. Norge och
          </note>
          <note>
            Sverige, med elsystemen i länder med värmekraftsbaserad elproduktion
            som Finland, Danmark, Tyskland och Polen kan de samlade produktionsresurserna
            utnyttjas jämnare och mer effektivt. Därmed kan också de negativa
            miljöeffekterna av kraftproduktion reduceras i området som helhet.
          </note>
          <note>
            Förberedelser pågår för att förstärka överföringsförbindelserna
            norrifrån till Sydsverige. Genom en sådan förstärkning minskar
            risken för att vissa abonnenter behöver kopplas bort korta perioder
            under extremt kalla dagar eller vid tillfälligt bortfall av någon
            stor produktionsanläggning.
          </note>
          <note>
            Regeringen avser att inom kort förelägga riksdagen en proposition
            med förslag till den närmare utformningen av de åtgärder för tillförsel
            av ny elproduktion och minskad användning av el som ingår i den
            energipolitiska uppgörelsen. Jag har därför inte för avsikt att
            i dag för Sten Anderson redovisa regeringens överväganden i denna
            fråga.
          </note>
          <note>
            Jag noterar dock att Sten Andersson sällar sig till dem som sprider
            myten att vi kommer att få ett allt större inslag av importerad
            fossilbaserad kraft och mindre säker kärnkraft i vår svenska energiförsörjning.
            Den energipolitiska uppgörelsen och den pågående utvecklingen
            mot en gemensam europeisk elmarknad innebär tvärtom att gynnsamma
            betingelser har skapats för övergången till ett ekonomiskt och
            ekologiskt uthålligt energisystem i regionen.
          </note>
          <note type="speaker">
            Anf. 65 STEN ANDERSSON (m):
          </note>
          <note>
            Fru talman! När jag läser svaret tycker jag att svenska folket
            borde bli så pass klokt att man röstar bort statsrådet vid nästa
            val. Syssla inte med sagoberättelser! Jag tror att detta är det
            sämsta plagiat som jag någon gång sett av Kejsarens nya kläder.
            Det är ren och skär partitaktik och har ingenting med Sveriges
            väl och ve att göra.
          </note>
          <note>
            I strid med en stor och sedan länge dokumenterad folkmajoritet,
            ett enigt näringsliv, stora och tunga förbund i LO och i strid
            med folkomröstningen har socialdemokrater, centerpartister och
            vänsterpartister beslutat att i förtid avveckla kärnkraften med
            början i
          </note>
          <note>
            Barsebäck i juli nästa år. Man talar om att man skall respektera
            folkomröstningen och man talar om ett årtal.
          </note>
          <note>
            Jag har läst valsedlarna fram- och baklänges, och det finns inget
            årtal angivet på någon valsedel. Det finns däremot ett löftesbrott
            som statsrådet är delaktig i. Det står nämligen på baksidan av
            valsedeln att kraftproduktionen skall ägas av stat och kommun.
          </note>
          <note>
            Statsrådet, tag och titta på Sydkrafts ägarstruktur!
          </note>
          <note>
            Sydkraft har i dag en majoritet av utländska ägare. Så det är
            ni som har brutit mot vad som står på valsedeln.
          </note>
          <note>
            Jag förstår att ni gjorde det, för ni ville ju inte på något
            vis hamna på samma sida som Gösta Bohman.
          </note>
          <note>
            Samma sak gjorde häromdagen en LO-gosse. Ena dagen gick han ut
            och sade att han ville ha en ny folkomröstning. Dagen efter sade
            han nej till det, därför att vi hade hakat på det. Vad hände i
            stället? Jo, ni fick ett antal miljoner kronor mer, därför att
            ni nu hade beslutat att höja a-kassan till den nivå som Carl
          </note>
          <note>
            Bildt hade varit med om att besluta när han lämnade regeringen.
            Är det detta LO betalar pengar för?
          </note>
          <note>
            Fru talman! Det måste vara fråga om någon form av tankefascism.
            Vi i Sverige skall, trots en lång och intensiv forskning, klara
            det som inget annat land har klarat. Vi har sedan 1975 satsat
            30 miljarder kronor på nya energikällor. Utomlands har man satsat
            200
          </note>
          <note>
            miljarder kronor. Tyvärr har vi inte kommit längre.
          </note>
          <note>
            Ändå skall vi klara det på så kort tid.
          </note>
          <note>
            Vem sprider myter? Statsrådet anger själv ett antal länder i
            sitt svar. Danmark använder 97 % fossilkraft,
          </note>
          <note>
            Tyskland 60 %, Polen 100 % och Finland 50 %, och det är med dessa
            länder överföringen skall ske. Polen har inte mer än kolkraft.
            Danmark har inte mer än kolkraft och 2 % vindkraft. Är det detta
            som ni vill plocka in i systemet här i Sverige?
          </note>
          <note>
            Till sist, fru talman, några frågor till statsrådet.
          </note>
          <note>
            SSU:s ordförande sade häromdagen att socialdemokratiska bolagsstyrelserepresentanter
            i första hand skulle agera efter partikongressens beslut och inte
            efter aktiebolagslagen. Delar statsrådet den uppfattningen?
          </note>
          <note>
            När vi nu skall sätta in dyrare elkraft, hur skall vi då kunna
            lösa ekvationen att samtidigt bibehålla konkurrenskraften? Om
            vi sätter in dyrare energi, måste väl konkurrenskraften försvagas.
          </note>
          <note>
            Jag skall be att få återkomma med flera frågor i nästa inlägg.
          </note>
          <note>
            Anf. 66 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Förlåt om jag inte kunde följa allt som
          </note>
          <note>
            Sten Andersson sade.
          </note>
          <note>
            Först och främst detta med folkviljan. Egentligen borde inte
            frågan ställas, men den måste ändå ställas.
          </note>
          <note>
            Moderaterna har i kammaren vid flera tillfällen sagt att man
            står kvar vid sin position 1980, dvs. att all kärnkraft skall
            avvecklas. Gäller det fortfarande, Sten
          </note>
          <note>
            Andersson? Eller är ni beredda att gå ifrån folkviljan på den
            punkten?
          </note>
          <note>
            Hur representeras folkviljan? Detta kan man fundera över. Det
            är de facto så att ungefär 40 % av svenska folket har sagt att
            all kärnkraft skall vara avvecklad till år 1990. Hur de återstående
          </note>
          <note>
            60 procenten formulerar sig kan man fundera över.
          </note>
          <note>
            Men i vart fall i den avvecklingsplan för Linje 2 som förelades
            befolkningen år 1980 sade man att den första reaktorn skall stängas
            i slutet av 90-talet och att all kärnkraft skall vara avvecklad
            till år 2010. Det är väl rimligt att tro att någon av de 40 %
            som röstade på
          </note>
          <note>
            Linje 2 faktiskt också röstade på den avvecklingsplan som Linje
            2 redovisade. Det kanske t.o.m. är rimligt att tro att de allra
            flesta som röstade på Linje 2 röstade på den avvecklingsplan som
            var det valprogram som Linje 2 hade. Om det är så, är det i storleksordningen
            80 % av svenska folket som, inte i en opinionsundersökning utan
            i en rådgivande folkomröstning, faktiskt har uttalat sin uppfattning.
          </note>
          <note>
            Då kan man naturligtvis tycka att det är förskräckligt att 101
            direktörer tycker någonting annat och att de, eller t.o.m. en
            fackföreningsledare som har en annan uppfattning, borde ha ett
            större inflytande. Men för Sten Andersson och mig är det en väldigt
            viktig fråga. Sten Andersson sitter i parlamentet. Detta parlament
            har frågat folket. Det är ingen tvekan om att en majoritet av
            folket har sagt att kärnkraften skall avvecklas, och man skall
            påbörja avvecklingen när man har alternativen. Vi kan alltid diskutera
            om majoriteten också har sagt att allt skall vara stängt till
            2010.
          </note>
          <note>
            Den tolkningen gjorde riksdagen av beslutet. Det är det riksdagsbeslut
            som nu gäller. Det riksdagsbeslutet vill vi omforma i vår och
            inte binda oss lika hårt för
          </note>
          <note>
            2010.
          </note>
          <note>
            Jag tycker faktiskt att det är ganska intressant att höra Sten
            Anderssons uppfattning om folkviljan. Står
          </note>
          <note>
            Sten Andersson kvar vid sin uppfattning att kärnkraften skall
            avvecklas?
          </note>
          <note>
            Den andra frågan gäller hur Sten Andersson beskriver omställningen
            av energisystemet. Jag har sagt, och jag kan upprepa det, att
            vi i dag har teknik att påbörja omställningen. Vi har inte teknik
            att avsluta omställningen. Använd inte det populistiska knepet
            att beskriva det som om det skall bli kol och olja av allt.
          </note>
          <note>
            Det blir kol och olja av mycket om vi skulle stänga tolv reaktorer
            nu. Därför vill jag luckra upp 2010, men jag bedömer att vi kan
            börja nu. Vi producerar mer energi via biobränslen än via kärnkraft
            redan i dag. Det går att öka det något.
          </note>
          <note>
            Till sist vill jag säga något om dyrare energi. Blir energin
            dyrare om vi avvecklar alla tolv reaktorer samtidigt, eller blir
            det dyrare om vi gör det under en längre tid? Den frågan är väldigt
            svår att svara på. Jag hör till dem som tror att energin blir
            billigare om vi avvecklar under en längre tid.
          </note>
          <note type="speaker">
            Anf. 67 STEN ANDERSSON (m):
          </note>
          <note>
            Fru talman! Visst vill vi också avveckla kärnkraften, men den
            dagen då i praktiken fungerande alternativ finns. De finns tyvärr
            inte i dag vare sig i Sverige eller i något annat land. Det är
            bara att resa runt i
          </note>
          <note>
            Europa eller världen för att se detta. Det är antingen kärnkraft,
            kol, olja, gas eller gammal hederlig vedeldning som gäller. Något
            annat finns tyvärr inte i stor skala.
          </note>
          <note>
            Svenska folket hade att välja på tre valsedlar.
          </note>
          <note>
            Varken Linje 1 eller Linje 2 hade angivit något årtal.
          </note>
          <note>
            Det är en senare konstruktion i riksdagen som kan rivas upp,
            och som jag menar att man skall ha mindre respekt för än för ett
            beslut i en folkomröstning.
          </note>
          <note>
            Jag tar enstaka opinionsundersökningar, både den som kom i lördags
            eller söndags och andra, med en stor nypa salt. Men jag noterar
            vad det gäller kärnkraften att en stor majoritet av svenska folket
            under en mycket långtidsperiod har sagt att man inte vill avveckla
            kärnkraften på den tid som man har misstänkt att politikerna skulle
            kunna tänkas föreslå.
          </note>
          <note>
            Vad gäller de 101 direktörerna vill jag säga följande. Tänk efter
            litet grand, herr statsråd. Vi kan ha olika uppfattningar om kapitalism,
            men direktörer för företag på en fri marknad vill tjäna pengar.
            Det är vi överens om. De vill tjäna pengar för att stärka företaget,
            för att gynna de anställda och kanske för att bygga ut företaget.
            De kan inte ha något egenintresse av att behålla kärnkraften.
            Det hade varit annorlunda om de hade sett en marknad för alternativen.
            I dag har vi
          </note>
          <note>
            700 000 arbetslösa i Sverige. Om svenska företag hade haft möjlighet
            att producera produkter som var gångbara på marknaden som alternativ
            till kärnkraften hade de gjort det. Där hoppas jag att jag och
            statsrådet är överens.
          </note>
          <note>
            Jag ställde en annan fråga i mitt första inlägg som faktiskt
            är rätt så viktig. SSU:s ordförande sade att man i första hand
            skall respektera partikongressens beslut och i andra hand aktiebolagslagen
            om man är socialdemokrat och sitter i en bolagsstyrelse. Delar
            statsrådet den uppfattningen? Ja eller nej? Säger statsrådet ja
            tror jag nog att ett antal miljoner av Sveriges aktiesparare blir
            något förvånade.
          </note>
          <note>
            Fru talman! Jag sade förut att avvecklingen var ett taktiskt
            rävspel och att den följer ett mönster vi har sett tidigare. Speciellt
            vi skåningar förde en debatt före jul, när man beslutade om nedläggning
            av LV 4 i
          </note>
          <note>
            Ystad med hjälp av Centern. Centern hade ju fler väljare i Halland.
            Då var det viktigare att hålla hallänningarna på gott humör. Centern
            har mycket få väljare i Skåne. I t.ex. Malmö kom man in i fullmäktige
            med en röst inte tack vare fler röster utan på grund av ändrat
            valsystem. Jag tycker att ni borde välja era partner med litet
            större omsorg. Jag noterar än en gång att det finns skilda tolkningar
            av ordet stabilitet i Sverige.
          </note>
          <note>
            Anf. 68 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag blir sällan upprörd. Jag är en rätt balanserad
            man. Men jag måste säga att jag blir rätt upprörd när jag hör
            Sten Andersson säga att det vi har sysslat med under dessa två
            år är taktiskt rävspel. Tror verkligen Sten Andersson att det
            mest begåvade ur taktisk synpunkt är att vända detta gigantiska
            budgetunderskott, höja skatter och sänka bidrag för att få
          </note>
          <note>
            Sverige på fötter? Jag kan komma på tusentals mycket enklare
            sätt att leva sig igenom fyra år i regeringsställning. Jag kan
            erinra mig tre år 1991-1994, när man ägnade mycket tid åt att
            sänka skatter, öka utgifter och låna utomlands. Vad var det för
            någonting?
          </note>
          <note>
            Jag kan beskriva det som vi har gjort som det svåraste som någon
            regering har gjort efter andra världskriget i Sverige, nämligen
            att vända västvärldens största budgetunderskott till ett överskott.
            Det kräver enorma uppoffringar av svenska folket. Till råga på
            allt har ett parti som inte sitter i regeringen varit berett att
            medverka till detta. Det är faktiskt ganska bra gjort både av
            regeringen och av Centerpartiet, Sten Andersson. Det är det första.
          </note>
          <note>
            Det andra jag skulle vilja säga är att jag tar fasta på vad Sten
            Andersson nu säger. Sten Andersson säger följande: Då det finns
            fungerande alternativ vill vi ersätta kärnkraften. Precis så sade
            vi i folkomröstningen 1980. Nu finns det faktiskt alternativ för
            att ersätta den första och den andra reaktorn. Det finns inte
            alternativ för att ersätta den tredje, den fjärde och den tolfte
            reaktorn. Nu finns det bevisligen alternativ.
          </note>
          <note>
            Det går att åstadkomma ekologiskt uthållig produktion motsvarande
            8 TWh, och det vet Sten Andersson.
          </note>
          <note>
            Nu har Sten Andersson också erkänt att det var just det som han
            nu själv formulerade i talarstolen som folkomröstningen handlade
            om. Nu har Sten Andersson äntligen erkänt detta. Sten Andersson
            vet också att det finns 8 TWh ekologiskt uthållig elproduktion
            att ersätta de 8 som faller bort med. Varför fullföljer då inte
            Sten Andersson folkomröstningen?
          </note>
          <note>
            Det andra som Sten Andersson säger är att det inte fanns något
            årtal angivet på valsedeln. Nej, det är sant. Därför kommer vi
            att upphäva det riksdagsbeslut som har bundit oss vid årtalet
            2010. Även när det gäller vad som stod på valsedeln går vi Sten
            Andersson till mötes. Men min fråga om folkviljan blir ändå ganska
            viktig i slutändan, Sten Andersson.
          </note>
          <note>
            Jag kan köpa precis det Sten Andersson har sagt, dvs. att vi
            vill ersätta kärnkraften då fungerande alternativ finns. Det tyckte
            100 % av dem som röstade.
          </note>
          <note>
            40 % ville stänga tidigare - 1990. Det skall inte finnas något
            årtal. Det är precis det överenskommelsen handlar om.
          </note>
          <note>
            Men Sten Andersson vill ändå inte fullfölja folkomröstningens
            beslut. Vad blir det då kvar av det där med folkviljan? Man kan
            inte gömma sig bakom att det är 101 direktörer som bedömer att
            det inte finns någon marknad. Det är litet för enkelt, faktiskt.
          </note>
          <note>
            Sist skall jag bara svara: Jag har den uppfattningen att de som
            sitter i en bolagsstyrelse skall jobba enligt aktiebolagslagen.
            Så behöver vi inte ta upp mer tid med det.
          </note>
          <note type="speaker">
            Anf. 69 STEN ANDERSSON (m):
          </note>
          <note>
            Fru talman! Jag tackar för det sista. Det var tydligt och bra.
          </note>
          <note>
            Det är inte så, fru talman och statsrådet, att det bara är jag
            som står här tycker. Okej, det är jag som tycker verbalt, men
            jag är inte ensam. Jag sade tidigare att en stor majoritet av
            svenska folket sedan lång tid tillbaka har ansett att den linje
            ni nu driver är felaktig. Ett enigt näringsliv säger samma sak,
            och t.o.m.
          </note>
          <note>
            era nära anförvanter och allierade inom vissa tunga fackförbund
            delar i denna fråga min uppfattning. Jag behöver inte alls skämmas
            för att jag gör det här påståendet i Sveriges riksdag.
          </note>
          <note>
            Sedan måste jag säga att jag tycker att det sätt att ta Sverige
            ur krisen som statsrådet talade om som
          </note>
          <note>
            "begåvat", är det mest obegåvade man kan prestera.
          </note>
          <note>
            Men jag förstår; ni vill ju hålla Centerpartiet på gott humör,
            och de behöver få litet bete då och då för att ställa upp på alla
            era förslag.
          </note>
          <note>
            I lördags hade mitt parti en kampanj om det här i
          </note>
          <note>
            Malmö. Det är klart att jag är part i målet, det får jag erkänna,
            men jag känner hyggligt många av statsrådets partikolleger i Malmö.
            Många frågade oss: Vi skulle ju spara i många år. Det var minskade
            bidrag och försämringar av sjukvården för att det skulle bli bättre
            framöver. Vi har inte haft pengar. Nu har vi plötsligt 20-30 miljarder
            kronor till detta, som jag kallar för ett gigantiskt experiment.
          </note>
          <note>
            Och fortfarande: Alternativen finns. Men varför då bygga överföring
            till Tyskland, Polen och Danmark, där stora delar av elen kommer
            från kolproduktion?
          </note>
          <note>
            Det är väl litet onödigt om alternativen finns. De finns inte
            mer än möjligtvis i statsrådets sinnevärld. Jag hoppas att vi
            får en annan regering 1998, en regering som kan rätta till de
            här absoluta tokigheterna.
          </note>
          <note>
            Anf. 70 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Ett enigt näringsliv sade exakt samma sak 1980 som
            man säger i dag. Men det svenska folket beslutade något annat
            1980. Det beslutade att rekommendera parlamentet att faktiskt
            genomföra en omställning av energisystemet. Då kan man säga: Jag
            som riksdagsledamot eller statsråd sätter större värde på vad
            de 101 direktörerna sade än på vad folkviljan sade 1980. Folkviljan
            har ju sedan prövats i ett antal allmänna val, och i de allmänna
            valen har alla partierna, inklusive Moderaterna, formulerat sig
            exakt som
          </note>
          <note>
            Sten Andersson nu gjorde. De har sagt att vi skall ersätta i
            den takt som det finns alternativ.
          </note>
          <note>
            Sten Andersson säger att det finns alternativ. I det sista inlägget
            sade Sten Andersson att det finns alternativ. Därmed trotsar Sten
            Andersson med sin position folkomröstningens utfall. Det är inte
            fråga om någon opinionsundersökning av 1 000 eller 1 200
          </note>
          <note>
            personer, utan det är några miljoner människor som har lagt sina
            valsedlar efter att ha haft denna fråga som första fråga under
            kanske ett halvårs eller ett års tid. Det var inte någon som ringde
            upp från något opinionsinstitut och frågade: Vad tycker du om
            kärnkraften? Det är när man har gått och funderat och pratat om
            det på kafferaster som man har haft det som sin viktigaste fråga.
            Då bestämde sig svenska folket.
          </note>
          <note>
            Det är precis som Sten Andersson nu säger. Vi genomför detta.
          </note>
          <note>
            Sist skulle jag bara vilja säga till Sten Andersson att nästa
            gång ni har torgmöte i Malmö, försök då hålla er till litet mer
            realistiska siffror om vad Barsebäck är värt. Jag förstår att
            Sten Andersson tycker att det är mycket värt, men riktigt så mycket
            är det inte värt.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellationerna 1996/97:146
          </note>
          <note>
            och 164 om bostadsbidragen
          </note>
          <note>
            Anf. 71 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Inga Berggren har med anledning av riksdagens beslut
            om en snabb utvärdering av de förändrade bestämmelser för bostadsbidrag
            som trädde i kraft vid årsskiftet frågat mig när utvärderingen
            av förändringen kommer. Inga Berggren frågar också om jag avser
            att föreslå ändringar av reglerna för bostadsbidragen.
          </note>
          <note>
            Vidare har Ulf Björklund frågat mig om vilka åtgärder jag avser
            vidta dels för att lindra effekterna för de familjer som drabbats
            negativt av de nya reglerna för bostadsbidrag, dels för att reglerna
            för bostadsbidrag skall överensstämma med de långsiktiga målsättningar
            som är uppsatta för stödformen och dels för att konsekvensberäkna
            effekter av kommande regeringsförslag för barnfamiljer. Ulf Björklund
            frågar också om jag avser att genomföra sådana förändringar att
            bostadsbidragen beräknas på hushållens totala inkomst och att
            en familj med ett barn skall kunna bo på en bostadsyta som är
            större än 80 kvadratmeter med fullt bostadsbidrag.
          </note>
          <note>
            Eftersom såväl Inga Berggrens som Ulf Björklunds frågor avser
            de nya regler för bostadsbidrag som trädde i kraft vid årsskiftet
            besvarar jag dem i ett sammanhang.
          </note>
          <note>
            Inför riksdagens beslut om en utvärdering av effekterna av de
            nya bestämmelserna anförde bostadsutskottet i sitt betänkande
            1996/97:BoU1, att så pass genomgripande förändringar av bostadsbidragen
            som det nu är fråga om innebär att enskilda hushåll kan komma
            att få inte oväsentliga förändringar av bidraget. Utskottet anförde
            vidare att en förutsättning för att det skall kunna accepteras
            är att ändringarna inte ensidigt faller på vissa grupper eller
            typer av hushåll.
          </note>
          <note>
            Bostadsbidragen måste sålunda, menade utskottet, även fortsättningsvis
            ha en fördelningspolitiskt acceptabel. profil.
          </note>
          <note>
            Jag delar den uppfattningen. Bostadsbidragens uppgift är att
            ge ekonomiskt svaga hushåll möjligheter att hålla sig med goda
            och tillräckligt rymliga bostäder. De ingår också som en viktig
            del i det ekonomiska familjestödet, som främst syftar till att
            ge ekonomisk grundtrygghet till barnfamiljer under den tid då
            de har en stor försörjningsbörda. Nya regler för bostadsbidrag
            skall därför vara utformade så att de fördelningspolitiska målen
            värnas samtidigt som träffsäkerheten i stödsystemet skärps.
          </note>
          <note>
            Inom Regeringskansliet görs för närvarande en utvärdering av
            beviljade ansökningar om bostadsbidrag för att bedöma vilken verkan
            de nya reglerna får i praktiken sett ur fördelningspolitisk synvinkel.
            Denna utvärdering, som görs i samarbete med Riksförsäkringsverket,
            är en direkt uppföljning av de analyser av fördelnings- och budgeteffekter
            som genomförts dels av de besparingsförslag som redovisats för
            mig i bostadsbidragsutredningens betänkande, dels av de förslag
            till förändringar av bostadsbidragsreglerna som regeringen förelade
            riksdagen.
          </note>
          <note>
            Det är ännu för tidigt att presentera en slutlig fördelningsanalys
            av de nya bostadsbidragsreglerna som grundas på bidragsbeslut
            för år 1997. Av en preliminär analys som baseras på Riksförsäkringsverkets
            administrativa register för januari 1997 framgår dock att av de
            ca 285 000 hushåll som ingår i registret har ca 180 000 hushåll
            inte fått någon förändring av sina bostadsbidrag mellan åren 1996
            och 1997 som beror av den nya bestämmelserna. Vidare kan sägas
            att ca
          </note>
          <note>
            85 % av hushållen fått en minskning av bostadsbidraget på högst
            500 kronor per månad - något som inte är orimligt eftersom anslaget
            till bostadsbidrag som en följd av saneringen av statsfinanserna
            minskat i betydande omfattning.
          </note>
          <note>
            När den pågående utvärderingen av de nya bidragsreglerna har
            slutförts, kommer resultatet att redovisas för bostadsutskottet.
            Det blir nu på torsdag.
          </note>
          <note>
            Om resultatet av utvärderingen visar att de nya reglerna för
            bostadsbidrag har effekter som från ett fördelningspolitiskt perspektiv
            inte kan anses rimliga, avser jag att lämna förslag till reglerande
            åtgärder i vårpropositionen. Det innebär att eventuella regeländringar
            som kan följa härav kan tillämpas redan under innevarande år.
          </note>
          <note>
            Då Ulf Björklund som framställt interpellationen, anmält att
            han var förhindrad att närvara vid sammanträdet, medgav andre
            vice talmannen att Chatrine
          </note>
          <note>
            Pålsson i stället fick delta i överläggningen.
          </note>
          <note type="speaker">
            Anf. 72 INGA BERGGREN (m):
          </note>
          <note>
            Fru talman! Först får jag tacka för svaret - även om det inte
            ger mig så mycket mer till livs än vad som redan har rapporterats
            i medierna för nästan 14 dagar sedan.
          </note>
          <note>
            Jag menar alltså att statsrådet har haft viss tid på sig att
            fundera vidare över resultatet och den första analysen. Trots
            detta omgärdas interpellationssvaret av ett antal brasklappar.
            Om de nya reglerna visar på orimliga effekter kanske det kommer
            ett förslag. Om det blir regeländringar kommer de i så fall inte
            förrän i vårpropositionen, dvs. i april. Det är för sent, tycker
            jag. Jag hade trots allt förväntat mig ett konkret och mer direkt
            besked här i dag.
          </note>
          <note>
            Däremot tycker jag att statsrådet var mer tydlig i sina kommentarer
            i ett reportage som jag såg i TV 4, månadsskiftet januari-februari.
            Då hävdade statsrådet att förändringar skulle göras och gav därmed
            många förtvivlade familjer ett visst hopp.
          </note>
          <note>
            Mina frågor kvarstår alltså. Blir det några förändringar? Vad
            tänker statsrådet vidta för åtgärder för att förändra reglerna
            för bostadsbidragen, och när kommer det att ske?
          </note>
          <note>
            Det har med stor tydlighet visat sig att de nya reglerna för
            bostadsbidragen slår mycket hårt mot barnfamiljer i villa. Och
            lagstiftningen är behäftad med logiska och lagtekniska brister,
            enligt bl.a. länsskattechefen i Hallands län, Arne Palm. Det har
            jag också fått verifierat från annat håll.
          </note>
          <note>
            De nya reglerna slår diskriminerande mot familjer där en av föräldrarna
            är hemmavarande för att själv ta hand om sina barn, studerar eller
            är arbetslös. De som får eller borde få bostadsbidrag behandlas
            inte lika.
          </note>
          <note>
            Så kan vi inte ha det.
          </note>
          <note>
            Än en gång kan jag konstatera att regeringens saktfärdighet,
            för att inte säga villrådighet, är stor.
          </note>
          <note>
            Någonting måste göras nu.
          </note>
          <note>
            I samband med att riksdagen behandlade budgeten för 1997 diskuterades
            den nya utformningen av bostadsbidragen med anledning av att det
            från både enskilda och myndigheter hade signalerats att de nya
            reglerna - som trädde i kraft den 1 januari 1997 -
          </note>
          <note>
            skulle slå snett. Vi moderater konstaterade exempelvis att beslutet
            att införa individuella inkomstgränser för många barnfamiljer
            skulle få orimliga konsekvenser. Vi ville redan i höstas upphäva
            riksdagens vårbeslut. Vi ansåg att beslutet var förhastat och
            ville därför återinföra den tidigare inkomstprövningen som baseras
            på hushållens samlade inkomst. De hushåll där någon av föräldrarna
            själv tar hand om sina barn hade då inte behövt hamna i den mycket
            prekära situation som de nu har hamnat i.
          </note>
          <note>
            Men Socialdemokraterna och Centern valde att negligera det förslaget.
            Nu ser vi konsekvenserna.
          </note>
          <note>
            Otaliga brev och telefonsamtal om skevheter kanske har gjort
            att också dessa partier äntligen inser att man måste göra någonting
            nu.
          </note>
          <note>
            Till sist har jag ytterligare en fråga. Avser statsrådet att
            genomföra sådana förändringar att bostadsbidraget återigen kommer
            att beräknas på hushållets totala inkomst?
          </note>
          <note type="speaker">
            Anf. 73 CHATRINE PÅLSSON (kd):
          </note>
          <note>
            Fru talman! Jag vill också tacka socialförsäkringsministern för
            svaret. Men jag och kristdemokraterna hade hoppats att alla de
            familjer - speciellt familjer som har det oerhört tungt i dag
            - skulle få ett tröstande ord och löfte om förändringar.
          </note>
          <note>
            Det är beklämmande att läsa alla brev från människor som är hårt
            drabbade i det här landet. Det är inte bara inom ett område som
            de familjer som redan har det tungt har blivit drabbade, utan
            inom många områden. Om man ser varje område för sig kan man naturligtvis
            tycka att det är marginellt med en hundralapp eller femhundra
            kronor. Men tillsammans blir det ett resultat som gör att familjerna
            kapsejsar. Bekymren tränger sig inpå bara skinnet, och man vet
            inte vart man skall ta vägen.
          </note>
          <note>
            För mig var det en chock att se att regeringen föreslog individuella
            gränser. Jag kan fortfarande inte riktigt förstå argumentet bakom
            den s.k. arbetslinjen.
          </note>
          <note>
            Vilken arbetslinje? Det är inte ens säkert att man har jobb.
            Enskilda familjer i Sverige - ett välfärdsland, ett modernt land
            - borde väl vara myndiga att själva bestämma hur de vill ordna
            sina inkomster?
          </note>
          <note>
            Jag har läst många brev. En kvinna har tre minderåriga barn,
            och hennes sambo är arbetslös. Hon är själv deltidsarbetande.
            Hon skriver att de inte har något annat val än att lämna sitt
            hus och försöka hyra en bostad. Hon beskriver att hon kan få bostadsbidrag
            om hon hyr en bostad på tre rum och kök. Men om de bor kvar i
            sitt hus, där det är tryggt för alla, tas det ifrån familjen.
            Det är en fullständigt orimlig situation för de enskilda.
          </note>
          <note>
            Det är gott och väl att Maj-Inger Klingvall säger att det i vårpropositionen
            kan komma förslag. Men det är alldeles för sent. Familjerna har
            hunnit flytta från sina hus många gånger om. Ibland verkar det
            ändå som om socialförsäkringsministern inser att något måste göras;
            jag tror att det är nödvändigt. Jag måste därför passa på att
            ställa en fråga. Om nu de här familjerna klarar av att vänta till
            vårpropositionen undrar jag om pengarna kommer att kunna betalas
            ut retroaktivt. Kommer det att bli så?
          </note>
          <note>
            När det gäller beräkningsunderlaget för bostadsbidrag var LO,
            TCO och Riksförsäkringsverket mycket tydliga under utredningsarbetet.
            De är stora och betydelsefulla organisationer som man borde lyssna
            på.
          </note>
          <note>
            Jag skulle också vilja fråga om socialförsäkringsministern tycker
            att vi även fortsättningsvis skall ha målet att alla barn skall
            kunna ha ett eget rum.
          </note>
          <note>
            Eller tror socialförsäkringsministern att man skall ha några
            telefonkiosker i varje hus för att barnen skall kunna ha ett eget
            rum?
          </note>
          <note>
            Det här handlar om våra barn. Det handlar om den trygghet som
            barn känner i en bostad. Det måste bli en förklaring och ett svar
            på frågan om hur man skall kunna lösa det här problemet.
          </note>
          <note type="speaker">
            Anf. 74 ERLING BAGER (fp):
          </note>
          <note>
            Fru talman! Jag tycker självfallet att svaret från statsrådet
            Klingvall är ett fall framåt. Regeringen aviserar äntligen ett
            förslag till ändring av bostadsbidragen. Det kommer i vårpropositionen.
            Något annat hade egentligen varit otänkbart.
          </note>
          <note>
            Vi vet sedan ganska lång tid tillbaka att de nya reglerna för
            många får helt orimliga effekter. Vi som sitter i bostadsutskottet
            bombarderas av brev och telefonsamtal från barnfamiljer som får
            minskningar med upp till 2 000 kr per månad. Självfallet slår
            detta mot de fördelningspolitiska målen.
          </note>
          <note>
            Den proposition som det tidigare statsrådet Anna
          </note>
          <note>
            Hedborg och Lena Hjelm-Wallén lämnade till riksdagen den 7 mars
            1996 om nya regler för bostadsbidragen höll inte måttet. Beräkningsunderlaget
            för hur besparingarna skulle slå var ju till stor del missvisande.
            Detta är mycket allvarligt. Jag tänker på Socialdepartementets
            och kanske också Bostadsdepartementets förmåga att ta fram ett
            trovärdigt beräkningsunderlag. Jag vill fråga statsrådet vilka
            slutsatser regeringen drar av detta.
          </note>
          <note>
            Fru talman! Detta är inte nog. Efter det att propositionen lades
            fram förvärrade utskottsmajoriteten i bostadsutskottet det hela
            genom att stödja en centermotion som innebär ytterligare minskningar
            av bostadsbidragen till barnfamiljer med 300 miljoner per år.
            Detta reagerade två partier i utskottet emot, Folkpartiet och
            kd. Vi reserverade oss också på den punkten. Hit, men inte längre
            var Folkpartiets ställningstagande när utskottsmajoriteten gjorde
            ytterligare nedskärningar för barnfamiljerna.
          </note>
          <note>
            Ganska snart härefter stod det klart att det för många blir orimliga
            effekter av det nya förslag som riksdagen antog. Folkpartiet har
            tillsammans med andra partier i bostadsutskottet föreslagit olika
            utskottsinitiativ för att man skall kunna rätta till orimligheterna
            i tid före årsskiftet. Dessa initiativ har tyvärr röstats ned
            av Centerpartiet och Socialdemokraterna, och det är till stor
            del därför vi har fått denna senfärdighet.
          </note>
          <note>
            Jag välkomnar självfallet att statsrådet kommer till bostadsutskottet
            och redovisar förslag till förändringar, men vi kanske redan i
            denna debatt kan få fram några uppgifter om hur man kan förändra
            för att underlätta för de barnfamiljer som nu drabbas ganska hårt.
          </note>
          <note>
            Jag vill också peka på att Folkpartiet så sent som i december
            i debatten om budgetpolitiken lade fram ett förslag om att man
            redan då skulle ge alla hushåll med bostadsbidrag 60 kronor mindre
            i månaden. Det kunde fått fram de 300 miljonerna och stoppat bl.a.
          </note>
          <note>
            den besparing som utskottsmajoriteten genomdrev.
          </note>
          <note type="speaker">
            Anf. 75 LENNART NILSSON (s):
          </note>
          <note>
            Fru talman! Om man skall dra ned bostadsbidragen med 20-25 %
            innebär det naturligtvis att det drabbar i en eller annan form.
            Jag tillhör socialdemokraterna i bostadsutskottet, och vi inser
            att det finns en del fördelningspolitiska effekter som enligt
            vår uppfattning måste rättas till. Samtidigt handlar det naturligtvis
            om att det måste till mer pengar.
          </note>
          <note>
            Därför blir jag litet upprörd när föregående partiers representanter
            i denna talarstol talar om att se helheten. Men då måste man komma
            ihåg att de förslag de grundade sig på i budgetbehandlingen handlade
            om att minska räntebidragen ganska kraftigt. Det gällde såväl
            Moderaterna som Kristdemokraterna och
          </note>
          <note>
            Folkpartiet. Men människorna som drabbas av minskade bostadsbidrag
            bor ju ofta i de hus som ni vill dra ned räntesubventionerna för,
            vilket i sin tur skulle innebära ökade hyror för den gruppen människor.
          </note>
          <note>
            Skall man se helheten måste man även fundera över detta när man
            vill skära ned för dem som bor i de dyraste bostäderna. Det är
            ju de som har räntesubventioner.
          </note>
          <note>
            När man läser statsrådets svar kan man konstatera att det trots
            allt finns omkring 15 % av hushållen som drabbats på ett sätt
            som jag upplever att vi måste hitta lösningar på. Utan att ha
            sett undersökningen ännu kan man av de brev vi har fått konstatera
            att det kanske gäller att göra justeringar av ytgränsen. Detta
            med delade inkomster är i och för sig bra i en tid när man har
            möjligheter att kunna ta ett arbete. Då minskar ju marginaleffekterna.
          </note>
          <note>
            Men ytterst handlar det om på vilket sätt vi kan lösa dessa problem.
            Jag är beredd att som socialdemokrat i bostadsutskottet vara med
            och resonera om detta. Men det handlar naturligtvis också om hur
            vi totalt sett får fram pengarna. Hur skall vi prioritera?
          </note>
          <note>
            Det måste föras en diskussion om hur vi kan lösa detta, och vi
            är beredda att konstruktivt delta i den. Vi inser att systemet
            med bostadsbidrag innebär att människor kan få bo någorlunda hyfsat
            när man har låga inkomster och flera barn. Därför kommer vi från
            vårt håll att vara beredda att diskutera detta.
          </note>
          <note>
            Jag tror inte att man skall utge sig för att vara något slags
            hjältar i det här sammanhanget, eftersom det inte har handlat
            om några stora belopp, att man i stort sett inte alls skulle begränsa
            eller skära ned i bostadsbidragen. Det har handlat just om detaljer
            i systemet som drabbat en grupp människor på ett orimligt sätt
            som vi måste hitta en lösning på.
          </note>
          <note>
            Men om man talar om att minska räntesubventionerna för boendet
            innebär det kraftiga hyreshöjningar framför allt för dem som bor
            i de krisårgångar som byggdes dyrt, i slutet på 80-talet och början
            på 90-
          </note>
          <note>
            talet. Den delen bör ju också uppmärksammas. När man säger sig
            vara en beskyddare av människor som drabbas av kraftiga hyreshöjningar,
            måste man också tala om att hyrorna med era förslag i budgetpropositionen
            hade höjts för tusentals och åter tusentals människor.
          </note>
          <note type="speaker">
            Anf. 76 LARS STJERNKVIST (s):
          </note>
          <note>
            Fru talman! Jag var inblandad och företrädde majoriteten när
            vi fattade beslutet om de nya bostadsbidragen förra våren, 1996.
            Innan jag går över till det som jag tycker är dagens huvudämne,
            nämligen vad vi skall göra i dagsläget och i framtiden, vill jag
            därför kort något kommentera den historieskrivning som görs här.
            Den är inte korrekt.
          </note>
          <note>
            Framför allt kristdemokrater och moderater försöker framställa
            det som om de i denna fråga har knuffat oss socialdemokrater framför
            sig och som att de hade löst detta redan i höstas om de hade fått
            chansen att bestämma tempot. Men detta är att vilseleda dem som
            lyssnar på debatten.
          </note>
          <note>
            Redan när beslutet fattades våren 1996 var vi väl medvetna om
            att så många och stora ingrepp i bostadsbidragen skulle få svåra
            konsekvenser. Visst fanns det nyansskillnader, men alla var överens
            om att detta var ett nödvändigt ont för att man skulle kunna få
            balans i budgeten. Det ingick som en del i saneringen. Det var
            inte underlaget som var fel, Erling
          </note>
          <note>
            Bager, eller några tjänstemän som gjort ett dåligt jobb. De hade
            gett oss ett underlag som väl beskrev vilka effekter det skulle
            få.
          </note>
          <note>
            Däremot är det omöjligt att bedöma de sammantagna effekterna
            och säga hur många som drabbas och hur mycket när man gör sådana
            ingrepp i ett inkomstprövat system. Den kritiken tog vi på oss
            när förslagen lades fram, och det gjorde för övrigt regeringen
            också. Den uppgiften var omöjlig, och därför sade vi i all ödmjukhet
            redan våren 1996 att vi måste följa upp detta och vara beredda
            att göra justeringar. Men eftersom det inte är särskilt meningsfullt
            skall vi inte göra justeringarna förrän vi har svaren på de frågor
            som vi inte hade svar på då: Hur många drabbas? Hur mycket drabbas
            de?
          </note>
          <note>
            I och för sig tycker jag att den här typen av politisk pajkastning
            egentligen är ganska tråkig, men det är viktigt att säga det här.
            Är det någon fråga som passar sällsynt illa för fördummande, förenklande
            partitaktik så är det en sådan utomordentligt svår fråga, där
            vi dessutom - med reservation för nyansskillnader - har varit
            överens om att det tyvärr varit nödvändigt att göra ingrepp. Som
            Lennart Nilsson påpekade är den stora skillnaden möjligtvis att
            framför allt Moderaterna men även Folkpartiet har velat göra betydligt
            större besparingar på bostadsbidrag och bostadssubventioner totalt
            sett. Därför är det viktigt att säga det.
          </note>
          <note>
            Nu går jag över till att tala om dagsläget. Statsrådet redovisade
            preliminära uppgifter, och jag tycker att det är klokt att vänta
            med de definitiva slutsatserna tills man har svaret, så att vi
            den här gången kan fatta ett beslut grundat på ett rejält, verkligt
            underlag.
          </note>
          <note>
            Men man kan luras något av formuleringen i svaret. Där konstateras
            att 85 % trots allt har fått rimliga effekter, men det är naturligtvis
            inte något skäl att inte göra någonting. För dem som drabbas är
            det ingen tröst att de inte är så många. För staten är det en
            tröst, men inte för dem som drabbas. Vad jag förstår har vi ändå
            fått en antydan om att de farhågor vi haft om att enskilda drabbas
            så mycket som flera före mig påpekat, har besannats. De hade det
            redan besvärligt och har fått det ännu besvärligare i och med
            detta. Det finns sådana fall i materialet.
          </note>
          <note>
            Därför är det viktigt att vi har den gemensamma målsättningen
            att försöka lindra effekterna för dem som drabbas allra hårdast.
            Om de inte är så många, underlättas det jobb som Lennart beskrev
            förut. Om vi skall göra detta är det självklart att vi också måste
            ha en ansvarsfull finansiering som ger en bättre fördelningsprofil
            än den nuvarande situationen.
          </note>
          <note>
            Anf. 77 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Besparingarna på bostadsbidragen är stora. Självfallet
            är det svårt för dem som har fått försämringar i form av sänkta
            bostadsbidrag med 500
          </note>
          <note>
            kr eller mer per månad. Skall man spara så här mycket på bostadsbidragen
            vore det konstigt om det inte skulle kännas eller märkas. Naturligtvis
            märks det.
          </note>
          <note>
            Frågan är hur hårt besparingarna har slagit. Då är vi tillbaka
            i situationen att vi inte har något fullständigt material. Vi
            räknar med att få ett sådant, som skall omfatta över 400 000 hushåll.
            Preliminärt kan man i dag se att de 180 000 hushåll som inte har
            fått någon sänkning alls är de med de lägsta inkomsterna.
          </note>
          <note>
            Bland dessa finns väldigt många av de ensamma mammorna och de
            som bor i hyreslägenhet. Om man tittar på dem som har fått större
            sänkningar ser man att det handlar om många villaboende. Jag tycker
            att det är viktigt att lägga till att en effekt av den sanering
            som regeringen genomfört för att få ordning på våra gemensamma
            finanser är att räntorna har gått ned.
          </note>
          <note>
            Detta innebär att den grupp som har lån och som bor i villa har
            kunnat tillgodoräkna sig räntesänkningen. De som har kunnat placera
            om sina lån har kunnat tillgodoräkna sig kanske 1 500-2 000 kr
            i månaden efter skatt i förbättring. Det är viktigt att man ser
            helheten i vad den ekonomiska politiken även har lett till i form
            av positiva effekter.
          </note>
          <note>
            Flera har varit inne på att man skall försöka grunda beslut så
            långt som möjligt på ett bra underlag. Det tycker också jag är
            viktigt. Den kritik jag nu har fått riktad mot mig gäller att
            detta har gått för snabbt och att underlaget inte har varit tillräckligt
            bra. Vi måste nog ta och bestämma oss för att vi skall se till
            att vi har ett bra underlag innan vi fattar beslut den här gången.
            Det är min ambition att vi skall ha ett sådant bra underlag. Vad
            som också är viktigt nu är att bostadsutskottet, som har beställt
            den här uppföljningen och utvärderingen, också blir den instans
            som får rapporten först. Den kommer på torsdag. Den innebär en
            ordentlig genomgång, även om den inte är fullständig. Den skall
            följas upp av ytterligare en fullständig rapportering.
          </note>
          <note>
            Det är viktigt att poängtera att om vi skall gå in och se över
            det hela, och se vilka förändringar vi skall göra, måste vi veta
            att det blir rätt - så rätt det går att få det. Vi måste naturligtvis
            också kunna finansiera det. Jag känner mig litet bekymrad när
            jag hör på interpellanten och även Chatrine Pålsson och Erling
          </note>
          <note>
            Bager. Det fanns en stor samstämmighet när riksdagen i våras
            fattade beslut om propositionen om denna stora besparing. Står
            ni kvar vid att vi alla gemensamt skall vara med och sanera, eller
            vill ni lägga in mer pengar? Hur skall det gå till i så fall?
            Det vore mycket intressant att få reda på det. Jag har förstått
            att det finns ett engagemang från er sida i detta, men då måste
            ni också vara beredda att vara med och betala och tala om hur
            det skall gå till.
          </note>
          <note type="speaker">
            Anf. 78 INGA BERGGREN (m):
          </note>
          <note>
            Fru talman! Här i kammaren diskuterar jag med statsrådet. Jag
            återkommer väldigt gärna och diskuterar i bostadsutskottet på
            torsdag med Lennart Nilsson och Lars Stjernkvist.
          </note>
          <note>
            Ja visst - vi har varit överens om besparingarna.
          </note>
          <note>
            Det jag samtidigt försöker säga är att eftersom man ser att det
            finns oerhörda skevheter i ett förslag - som t.o.m. statsrådet
            säger har tagits fram litet snabbt och att man inte har hunnit
            se över och analysera det tillräckligt - hade det varit mycket
            bättre att vi redan i höstas hade kunna förbättra för den kategori
            människor som drabbas vid beräkningen av hushållets inkomster.
            Det är just den delen jag har riktat in mig på i den här diskussionen.
            När majoriteten inte nappade på förslaget gick Moderaterna också
            med på - som ett andrahandsalternativ - att utvärderingen skulle
            ske snabbt och att ett underlag skulle tas fram.
          </note>
          <note>
            Jag vill också poängtera att i det moderata förslaget om den
            samlade inkomsten som grund fanns också ett förslag till finansiering.
            Det skulle alltså inte på något sätt störa de ramar vi då diskuterade.
          </note>
          <note>
            Som jag uppfattar situationen nu innebär svaret från statsrådet
            - med vissa nyanser nu i den andra omgången - att det är dags
            för bostadsutskottet och riksdagen att ta initiativ eftersom regeringen
            ännu inte har gjort det. För mig verkar det som att regeringen
            ganska mycket pratar runt och håller tunt vad den lovar. Människorna
            har upptäckt detta, Maj-Inger
          </note>
          <note>
            Klingvall. Oroliga och förtvivlade människor väntar på svar.
          </note>
          <note>
            Hotet mot välfärden, statsrådet, är det sorgliga faktum att regeringen
            är splittrad och inte har förmågan att genomföra konkreta åtgärder.
            Det svenska högskattesamhället motverkar både arbetet och företagande.
            Många låg- och medelinkomsttagare, speciellt barnfamiljer, är
            genom skattesystemet bidragsberoende och därmed, som jag ser det,
            fångna i en fälla som är svår att ta sig ur. Det svenska högskattesamhället
            får och har därmed sociala konsekvenser för väldigt många familjer.
            Det handlar inte bara om att människor med höga inkomster betalar
            höga skatter, utan om att människor med låga och normala inkomster
            gör det och får så litet kvar. Det är betydligt värre ur social
            synpunkt. Jag menar att socialdemokratisk skatteklåfingrighet
            och planhushållning inte vinner någon framgång. Människor vill
            och måste få bestämma mer själva. De måste få behålla mer av sina
            inkomster. Då kan också åtskilligt fler leva på sin lön utan att
            vara beroende av bidrag. Helt klart är att det är så människorna
            vill ha det.
          </note>
          <note type="speaker">
            Anf. 79 CHATRINE PÅLSSON (kd):
          </note>
          <note>
            Fru talman! Vi kristdemokrater står naturligtvis för de förslag
            vi har lagt fram. Kristdemokraterna var faktiskt det enda partiet
            här i riksdagen. Ulf Björklund hävdade ensam att en familj skulle
            ses som en enhet.
          </note>
          <note>
            Han är för närvarande sjuk, och det är därför jag är med i den
            här debatten. Vi kristdemokrater var redan inledningsvis emot
            de individuella gränserna. Vi tyckte att dessa skulle slå oerhört
            hårt. Jag är glad att en del partier har ändrat sig och ställer
            upp på detta nu.
          </note>
          <note>
            Jag måste ändå fråga om den riktigt grundläggande argumentationen
            till detta. Det kan knappast vara ekonomiska skäl. Om vi säger
            att arbetslinjen skall hävdas måste alla de barn som tidigare
            har kunnat vara hemma därför att man har haft en annorlunda fördelning
            av familjens inkomster nu ha en dagisplats.
          </note>
          <note>
            Den kostar i snitt 90 000-100 000 kr i dag. Jag känner att det
            är som en ekonomisk kullerbytta. Man har dragit undan benen -
            på alla andra sätt utom bostadsbidraget - för de familjer som
            vill sköta sin barnomsorg själva. Då finns det inget annat, utan
            dessa människor tvingas ut till något som kanske inte ens är ett
            jobb. Det finns ju så oerhört dåligt med jobb. Det kan alltså
            knappast vara ekonomiska skäl som ligger bakom. Jag vet att det
            är kommunerna som får stå för detta, men det måste finnas ett
            intresse även från regeringen av att se på den här delen.
          </note>
          <note>
            Ofta diskuteras här sex timmars arbetsdag. Då hävdas att detta
            är bra, eftersom man får mer tid med barnen. Den här ideologiska
            frågan måste ju kunna diskuteras ur olika perspektiv i en tid
            då alltfler barn mår dåligt.
          </note>
          <note>
            För ett par veckor sedan hade vi en hearing i socialutskottet
            som handlade om barn. Alla experter var överens om att barn behöver
            mer vuxna. Detta är ju ett jätteproblem i dag. När alla sådana
            signaler och rapporter ligger på bordet förstår jag inte att regeringen,
            understödd av Centern, vill dra bort alla de möjligheter som finns
            för de familjer som vill ha mer tid med sina barn. Detta är ju
            en ytterligt viktig fråga. Det blir så lätt kronor och ören. Det
            blir så lätt fyrkantiga organisationsstrukturer. Någonstans måste
            vi komma inifrån och se hur vi skall kunna använda de rapporter
            som vi får och förverkliga dem på det bästa sättet. De gör ju
            ingen nytta i en skrivbordshylla. Hur skall vi kunna göra så att
            en familj får vara familj och den lilla gemenskapen får leva ut
            i stället för att slå undan alla ben?
          </note>
          <note>
            Jag fick inte svar på frågan om man kunde tänka sig att barnfamiljerna
            får retroaktiva bidrag om det blir en förändring. Jag tror att
            det blir en förändring.
          </note>
          <note>
            Jag hoppas det. Jag är glad att Lennart Nilsson och
          </note>
          <note>
            Lars Stjernkvist aviserar att man vill ta upp detta i utskottet.
            Kan man räkna med att få detta retroaktivt för att om möjligt
            kunna sega sig fram i väntan på vårpropositionen? Vad är det för
            ideologiska skäl som gör att man inte kan tänka sig att föreslå
            att man tar bort de individuella gränserna och ser familjen som
            en helhet? Eller kan kanske Maj-Inger Klingvall tänka sig det?
          </note>
          <note type="speaker">
            Anf. 80 ERLING BAGER (fp):
          </note>
          <note>
            Fru talman! Jag tycker att det är bra att statsrådet
          </note>
          <note>
            Klingvall betonar att det är viktigt med beräkningsunderlag för
            propositioner. Det antyder ju också vad statsrådet tycker om den
            här aktuella propositionen.
          </note>
          <note>
            Folkpartiet var det enda parti som stödde propositionen vid avgörandet
            i riksdagen förra våren. Vi stod för propositionen, men inte för
            den förändring som
          </note>
          <note>
            Socialdemokraterna och Centern genomdrev i utskottet och som
            försämrade bostadsbidragen för många barnfamiljer. Detta innebar
            en besparing på ytterligare
          </note>
          <note>
            300 miljoner per år. Där var det enbart Folkpartiet och kd som
            gick emot och reserverade sig.
          </note>
          <note>
            Jag beklagar återigen den försening som sedan har skett i bostadsutskottet.
            När orimligheterna uppenbarade sig röstade man ned de olika initiativ
            som kom från flera partier. Då hade man kunnat rätta till de största
            orimligheterna före årsskiftet och hade sluppit de effekter som
            vi nu ser.
          </note>
          <note>
            Slutligen vill jag säga att Folkpartiet har ställt upp på minskningar
            av räntebidragen. Avdragsrätten för bostadslån kom via skattereformen
            att sänkas till ett värde på 30 %. Då har det varit viktigt att
            bostadsbidragen har funnits för de hushåll som har en svagare
            ekonomi. Bostadsbidragen har ökat från 1,7 miljarder
          </note>
          <note>
            1991/92 upp till ca 8 miljarder förra året, om jag minns rätt.
          </note>
          <note>
            Det är viktigt vad vi gör i riksdagen när vi går in och gör förändringar.
            Det underlag som fanns till propositionen visade sig ge orimliga
            effekter för väldigt många barnfamiljer. Det kritiserar vi nu
            hårt plus att problemen förvärras genom att utskottsmajoriteten
            genomdrev sitt förslag.
          </note>
          <note type="speaker">
            Anf. 81 LENNART NILSSON (s):
          </note>
          <note>
            Fru talman! Jag kan förstå att Inga Berggren inte vill diskutera
            med några andra socialdemokrater i den här debatten. Men orsaken
            till att både jag och Lars
          </note>
          <note>
            Stjernkvist deltar i den här debatten är ju att vi som politiker
            har fått massor av brev. I egenskap av majoritet här i kammaren
            har vi fått signaler från människor som har varit bekymrade. Det
            är naturligtvis vår uppgift som politiker att lyssna på dessa
            människor.
          </note>
          <note>
            Jag uttrycker alltså här i talarstolen att vi är bekymrade. Vi
            hoppas att vi kan hitta lösningar på en hel del av de problem
            som finns när man måste göra så här stora besparingar.
          </note>
          <note>
            Låt mig peka på hur komplicerat det här livet är.
          </note>
          <note>
            När vi diskuterade de olika alternativen och en motion från Centerpartiet
            som vi biföll, och som handlade om att arbetslösa ungdomar inte
            skulle bli utan bostadsbidrag, var det ju ett sätt att rädda de
            ungdomar som hade egna bostäder så att de skulle kunna bo kvar.
            Då begränsade vi ytorna litet extra. Det har naturligtvis inneburit
            andra konsekvenser för kanske framför allt villaägare. Man kan
            ju också fundera över vad man gjorde från början när bostadsbidragen
            infördes. Det skulle kanske ha varit en ytbegränsning långt tidigare
            när vi hade ekonomiska resurser att klara detta för en normal
            bostad.
          </note>
          <note>
            Detta är alltså komplicerat. Det finns en del problem. Vi är
            beredda att diskutera lösningar på de problemen när vi har fått
            den här utvärderingen. Vi vet ju att det finns problem genom alla
            de brev vi har fått. Därför ser jag med intresse fram emot den
            diskussion som vi kommer att ha i bostadsutskottet och här i riksdagen.
            Ytterst handlar det ju om hur vi skall få fram pengar för att
            rätta till problemen, eller också får vi använda oss av de pengar
            som finns inom de ramar som vi har beslutat om här i riksdagen.
            Vi skall naturligtvis försöka medverka till att hitta lösningar
            om det visar sig att detta är fördelningspolitiskt felaktigt.
          </note>
          <note type="speaker">
            Anf. 82 LARS STJERNKVIST (s):
          </note>
          <note>
            Fru talman! Jag skall vända mig till statsrådet den här gången.
            Statsrådet säger att det är många som inte har fått någon sänkning.
            Det är självfallet bra att de preliminära siffrorna visar det.
            Dessutom är de många som har fått draghjälp av en rejäl räntesänkning
            sedan valet. Det är också bra. Men kvar står det faktum att dessa
            preliminära siffror bekräftar det som vi befarade i höstas - vi
            har fått många brev och telefonsamtal som har vittnat om det också
            - nämligen att det finns en grupp som trots att de redan har små
            omständigheter drabbas väldigt hårt. Det kan handla om tusenlappar
            i sänkt standard per månad. En del av dem blir inte heller hjälpta
            av de sänkta räntorna.
          </note>
          <note>
            Jag tillhör dem som i alla sammanhang å det varmaste pläderar
            för att vi måste hålla fast vid budgetsaneringen. Det är oerhört
            viktigt att vi inte återigen skapar den situation som bidrog till
            att vi tvingats fatta alla dessa svåra beslut. Men - och det vet
            jag att företrädare för regeringen har sagt vid många tillfällen
            - när man har genomfört ett så omfattande program under hård tidspress
            måste man, nu när vi börjar få fast mark under fötterna, vara
            beredda att göra fördelningspolitiska justeringar.
          </note>
          <note>
            När jag ser alla de beslut som jag har varit med om under åren
            sedan 1994 har jag svårt att hitta någon enskild fråga som har
            så stor betydelse för dem som drabbas - kanske inte så många i
            och för sig - som just de förändrade reglerna för bostadsbidrag.
            Därför har jag svårt att se någon justering som har större fördelningspolitisk
            träffsäkerhet än en lindring av effekterna för just denna grupp.
            Därför delar jag helt
          </note>
          <note>
            Lennart Nilssons ambition att åstadkomma en lindring för den
            här gruppen.
          </note>
          <note>
            Anf. 83 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Låt mig börja med att kommentera något av det Inga
            Berggren sade. Jag tror att det är viktigt att än en gång understryka
            att det underlag som fanns när propositionen skrevs var ett statistiskt
            framräknat underlag på budgeteffekter och en fördelningspolitisk
            analys. Nu tar vi fram ett underlag som bygger på faktiska ansökningar.
            I den meningen blir det alltså ett säkert underlag som beskriver
            de rätta förhållandena. Men vi är inte färdiga ännu, och det här
            underlaget är inte fullständigt, eftersom alla ansökningar inte
            har kommit in.
          </note>
          <note>
            Det är naturligtvis också skälet till att vi inte har kunnat
            göra det här tidigare. Jag tycker också att Inga
          </note>
          <note>
            Berggrens otålighet visar på bristande insikt om att vi måste
            vänta tills ansökningarna är analyserade om vi skall kunna förlita
            oss på ett bra underlag.
          </note>
          <note>
            Däremot är det nu viktigt att vi kan efterkomma bostadsutskottets
            beställning, om att vi skall återkomma så fort vi kan. Därför
            kommer redovisningen att lämnas på torsdag. Det handlar alltså
            om en rapport som överlämnas. Det handlar inte om att regeringen
            har överlämnat initiativet i den mening som
          </note>
          <note>
            Inga Berggren påstår. Initiativet finns naturligtvis hos mig
            som ansvarig minister. Jag skall självklart gå igenom det här
            ordentligt och i samband med vårbudgeten lägga fram de eventuella
            förslag som jag finner är nödvändiga.
          </note>
          <note>
            Sedan jag kan inte låta bli att fråga en gång till om
          </note>
          <note>
            Inga Berggren vill lägga in mer pengar i bostadsbidragen, eftersom
            Inga Berggren samtidigt säger att de inte skall finnas kvar, om
            jag förstår det rätt, utan i stället clearas mot mindre skatt.
          </note>
          <note>
            Nu har ju de här personerna så låga inkomster att de betalar
            nästintill ingen statsskatt. Så jag har väldigt svårt att förstå
            hur detta skall gå till.
          </note>
          <note>
            Däremot har jag förstått av de ställningstaganden som Moderata
            samlingspartiet har gjort i bostadsutskottet och i riksdagen att
            moderaterna är beredda att finansiera det med en neddragning för
            alla, även för de 180 000 personer som i dag inte drabbas av någon
            nedskärning.
          </note>
          <note>
            Några kommentarer också till Chatrine Pålsson.
          </note>
          <note>
            Vad gäller bakgrunden till att regeringen lade fram förslag om
            individuella inkomstgränser finns det väl egentligen två delar.
            Den ena är att den disponibla inkomsten ser olika ut i en familj
            med en hemarbetande förälder och en familj med två förvärvsarbetande
            föräldrar. Den förvärvsarbetande familjen har kostnader, inte
            minst kostnader för barnomsorg och resor, som familjen med en
            hemarbetande inte har.
          </note>
          <note>
            Den andra delen är förstås de besvärliga marginaleffekter som
            uppstår när man går ut och jobbar och direkt får en minskning
            av bostadsbidraget. I det nya systemet med individuella inkomstgränser
            kan man ju tjäna ända upp till 58 500 innan någonting händer med
            bostadsbidraget.
          </note>
          <note>
            Och, som sagt, när det gäller daghemsplatser är väl 70 000 en
            relevant snittsiffra i dag, Chatrine Pålsson. Det är naturligtvis
            så att om den ekonomiska beräkning som Chatrine Pålsson presenterar
            skulle vara riktig skulle inte en enda småbarnsmamma jobba. Men
            nu är det inte på det sättet. Vi skulle faktiskt inte klara ekonomin
            i Sverige om det inte vore så att så många kvinnor, även kvinnor
            med småbarn, arbetar. Det bidrar mycket mer till samhällsekonomin
            än vad det kostar.
          </note>
          <note>
            Någon retroaktiv ersättning kan vi förstås inte åstadkomma. Det
            har att göra med att vi måste ta ansvar för en finansiering av
            eventuella justeringar.
          </note>
          <note>
            Jag förstod att Chatrine Pålsson inte var så tänd på att tala
            om kronor och ören. Men skall man ta ansvar för statens ekonomi
            och för samhällsekonomin måste man tyvärr också prata kronor och
            ören.
          </note>
          <note>
            Jag vill också gärna fråga en gång till hur Chatrine
          </note>
          <note>
            Pålsson vill finansiera sina förslag till förändringar.
          </note>
          <note type="speaker">
            Anf. 84 INGA BERGGREN (m):
          </note>
          <note>
            Fru talman! Jag lyssnar med intresse på i första hand Lennart
            Nilsson och Lars Stjernkvist. Jag när också en förhoppning om
            att vi på torsdag skall kunna diskutera utifrån den rapport som
            vi nu får från departementet. Jag hoppas att vi i ett första skede
            skall kunna vara överens i utskottet, när det gäller skevheten
            i de individuella inkomstgränserna, om att den totala inkomsten
            åter skall vara bidragsgrundande.
          </note>
          <note>
            Det hade varit bra tycker jag om vi hade kunnat uppnå det resultatet.
          </note>
          <note>
            Sedan har jag en fråga när det gäller det sista inlägget som
            statsrådet höll. Man säger att det är viktigt
          </note>
          <note>
            - det håller jag med om - att ha ett bra underlag och att göra
            de analyser som behövs innan man kommer med förslag. Kan vi då
            räkna med att förändringar, om det kommer förslag om sådana, också
            träder i kraft den första juli i år, så att det blir ett snabbt
            besked, så att de som känner sig oroliga i dag får besked om att
            förändringar kan införas vid halvårsskiftet?
          </note>
          <note>
            Vi har diskuterat olika typer av bidrag. Diskussionen har visat
            på att bidragssystem många gånger har snåriga och t.o.m. otydliga
            regler. Därför tycker jag att det hade varit mycket bättre med
            ett renodlat system där människor själva får behålla sina pengar
            och inte i första hand betala skatter, och där människor i det
            här fallet också har möjlighet att välja sitt boende och betala
            det alldeles själva.
          </note>
          <note type="speaker">
            Anf. 85 CHATRINE PÅLSSON (kd):
          </note>
          <note>
            Fru talman! Vi kristdemokrater vill ta ekonomiskt ansvar. Vi
            har också lagt fram en budget som faktiskt är starkare än vad
            de flesta andra partiers budgetar är.
          </note>
          <note>
            Varje parti prioriterar på sitt sätt. Ordet prioritering kan
            måhända ses som ett modeord, men det är ett viktigt ord. Genom
            prioritering ger vi till känna den etik vi står för. Vi kristdemokrater
            vill i vår budget prioritera dem som har det tyngst, dem som har
            det svårast. Vi vill att de som har det bättre får betala. Jag
            diskuterar gärna kronor och ören. Men jag tycker faktiskt att
            man måste utgå från de människor som drabbas och som har det svårt.
          </note>
          <note>
            Jag blir litet ledsen på Maj-Inger Klingvall - vi har ju diskuterat
            familjepolitik många gånger - när socialdemokraterna framställer
            det som om en hemarbetande inte bidrar med någonting till samhället.
            Det tycker jag är häpnadsväckande! Den arbetsbörda man har och
            den arbetsinsats man gör när man fostrar och vårdar sina barn
            måste, tycker jag, tas med som en insats även om man inte får
            någon ersättning för det.
          </note>
          <note>
            Det kommer jag att fortsätta att göra.
          </note>
          <note>
            Under de här åren har det blivit många försämringar. Jag skall
            nämna några. Vårdnadsbidraget har försvunnit. Det är sänkt barnbidrag,
            borttaget flerbarnstillägg, borttaget barntillägg vid svuxastudier,
            sänkt ersättningsnivå i föräldraförsäkringen, sänkt ersättningsnivå
            i sjukförsäkringen, sänkt akasseersättning, höjda egenavgifter,
            höjda dagisavgifter, höjd fastighetsskatt och rullande fastighetstaxering.
            Och nu bostadsbidraget.
          </note>
          <note>
            Allt detta har gjort att människor går med en stor säck på ryggen.
            De orkar inte mer. Vad man kallar försämringarna är oviktigt.
            Det är den totala belastningen som gör att det måste till en förändring.
            Det hoppas jag kommer.
          </note>
          <note>
            Anf. 86 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Till Inga Berggren vill jag säga: Ja, förändringar
            kan träda i kraft den 1 juli 1997. Jag vill också säga att jag
            på nytt blir mycket häpen när Inga
          </note>
          <note>
            Berggren säger att det handlar om att människor skall få behålla
            sina pengar så att de kan betala själva. Vi talar ju nu om människor
            som har mycket låga inkomster och som i stort sett inte betalar
            någon statlig skatt. Det är för mig fullkomligt obegripligt hur
            Inga
          </note>
          <note>
            Berggren resonerar.
          </note>
          <note>
            Chatrine Pålsson säger att hon tar ansvar för samhällsekonomin
            och så räknar hon upp en rad besparingar. Men då måste jag på
            nytt fråga: Menar Chatrine Pålsson att allt det här skall återställas
            enligt kristdemokraterna? Det vore väldigt intressant att veta
            vad det kostar och hur det skall betalas. Till grund för det svåra
            arbete som vi har hållit på med under några års tid ligger ju
            att ta ansvar för våra gemensamma finanser, för statens finanser.
          </note>
          <note>
            Jag vill avsluta med att upprepa detta: På torsdag kommer vi
            att lämna den här rapporten till bostadsutskottet. Den kommer
            också att ligga till grund för mina fortsatta analyser och ställningstaganden.
            Vi kommer också att se till att få en fullständig genomgång av
            alla ansökningshandlingar. Den bedömning som de här analyserna
            leder fram till kommer i så fall att resultera i förslag till
            vårbudgeten och i så fall också förändringar den 1 juli 1997.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 1996/97:136 om biodlingen
          </note>
          <note>
            Anf. 87 Jordbruksminister ANNIKA
          </note>
          <note type="speaker">
            ÅHNBERG (s):
          </note>
          <note>
            Fru talman! Eva Björne har frågat mig om jag avser vidta åtgärder
            i syfte att söka förhindra ytterligare spridning av varroakvalstret
            inom Sverige.
          </note>
          <note>
            Varroakvalstret konstaterades första gången i
          </note>
          <note>
            Sverige 1987. I dag finns kvalstret i södra Götaland, på Gotland
            och i Värmland. Varroakvalstret finns i alla Europas länder utom
            på Irland.
          </note>
          <note>
            Enligt bisjukdomsförordningen åligger det Statens jordbruksverk
            att leda bekämpningen av bisjukdomar.
          </note>
          <note>
            Jordbruksverket skall därvid vidta de åtgärder som verket anser
            nödvändiga. När varroakvalstret upptäcktes i Sverige gjorde dåvarande
            Lantbruksstyrelsen i samråd med biodlarorganisationerna bedömningen
            att kvalstret inte gick att utrota. I stället infördes flyttningsrestriktioner
            som syftade till att fördröja kvalstrets spridning. Flyttningsrestriktioner
            gäller fortfarande för att förhindra ytterligare spridning av
            varroakvalstret. Restriktionerna innebär krav på tillstånd för
            att få flytta bin.
          </note>
          <note>
            För att varroaangripna samhällen inte skall gå under måste kvalstret
            bekämpas. Bekämpningen av varroakvalstret utförs med hjälp av
            kemiska bekämpningsmedel eller alternativa metoder. Jordbruksverkets
            bedömning är emellertid att för att varroakvalstret skall kunna
            utrotas måste alla smittade bisamhällen inklusive smittade vilda
            bin dödas. Det har i Sverige liksom i andra länder inte bedömts
            möjligt att utrota kvalstret när det har etablerat sig i ett område
            där det bedrivs biodling och där det förekommer vilda bin.
          </note>
          <note>
            Viktiga orsaker till att utrotning av smittade samhällen inte
            fungerar är enligt Jordbruksverket dels att små angrepp är mycket
            svåra att upptäcka, dels att risken för återinfektion från andra
            bigårdar och vildbisamhällen är stor. Även om vi i Sverige skulle
            lyckas utrota kvalstret finns det i våra grannländer, varifrån
            det åter kan infektera svenska bin.
          </note>
          <note>
            I årets budget får högst 400 000 kr användas för undersökning
            av prover rörande amerikansk yngelröta och kvalster på bin samt
            för information och rådgivning om bekämpning av bisjukdomar. Jordbruksverket
            avser att använda 250 000 kr av detta belopp till en bisjukdomskonsulent
            som skall informera biodlarna om varroakvalstret och dess bekämpning,
            med tyngdpunkten på de alternativa bekämpningsmetoderna. Vidare
            är i årets budget 300 000 kr avsatta till stöd till biodlingen.
            Dessa pengar används till kollektiva åtgärder inom biodlingen.
            En del används till information och utbildning om varroakvalstret
            och dess bekämpning.
          </note>
          <note>
            Effekterna av de åtgärder som jag nu har redovisat får utvärderas
            efter hand och ge svar på frågan om ytterligare initiativ behövs.
          </note>
          <note type="speaker">
            Anf. 88 EVA BJÖRNE (m):
          </note>
          <note>
            Fru talman! Jag tackar för svaret. Det visar helt klart att ministern
            har uppfattningen att det inte går att bekämpa varroakvalstret.
            Jag delar inte den uppfattningen efter de kunskaper jag har inhämtat
            på olika håll. Bl.a. har det visat sig att man fick varroakvalster
            på Åland. Där har man lyckats utrota kvalstret.
          </note>
          <note>
            Det här kvalstret sprider sig nu i Sverige. Även om den bekämpning
            man har satt in har en viss effekt sprider det sig, och det sprider
            sig långsamt norrut.
          </note>
          <note>
            Det här har skapat stor oro bland biodlarna i de delar av landet
            som ännu inte är infekterade. Jag har pratat med många biodlare
            och flera biodlarföreningar, och de säger att den dag varroakvalstret
            kommer till dem slutar de med biodling, för det där vill de inte
            hålla på med.
          </note>
          <note>
            I Halland fanns år 1996 ungefär 1 200 biodlare, varav 85 slutade
            under 1996. Det har också skett en stor avgång åren dessförinnan,
            och fortsätter det på det viset finns det om säg tio år i princip
            ingen biodling i Halland.
          </note>
          <note>
            De alternativa metoder som man kan läsa mellan raderna att ministern
            förordar är bekämpning med myrsyra, mjölksyra och oxalsyra, efter
            vad jag har förstått. Vi kan titta på vad Arbetarskyddsstyrelsen
            säger om dessa medel. Man skall ha helmask för ansiktet, och dessutom
            slöjan utanför som biodlare har när de jobbar i sina kupor, och
            man skall ha tillgång till ögondusch. Det är definitivt inte några
            ofarliga saker, och det är sådant som sprider en väldigt stor
            tveksamhet bland biodlarna. Man vill inte hålla på med det här.
          </note>
          <note>
            I de områden som infekterats av varroakvalster har vinterdödligheten
            ökat väldigt mycket. I Skåne är den uppe i 25 %, och från Tyskland
            redovisas en vinterdödlighet på 40 % i samhällena. Det visar att
            kvalstret försvagar samhällena väldigt kraftigt.
          </note>
          <note>
            Jag vill fråga ministern om det inte vore idé att sätta in resurser
            och bekämpa varroakvalstren medan vi har en chans att göra det
            i Sverige. Det är ju ändå inte så stora områden som är smittade.
            Ministern nämner att Värmland finns med bland de smittade områdena,
            men där har man i fjol gjort bekämpningsinsatser. Länsstyrelsen
            tog under fjolåret prov som visade att man antagligen har lyckats.
            Man skall prova i vår igen och hoppas att den här insatsen med
            utslagning har lyckats i Värmland.
          </note>
          <note>
            Norrmännen avvaktar vad vi gör i Sverige. Enligt det rykte jag
            har hört - ministern har väl bättre förbindelser - kommer norrmännen
            att sätta in en bekämpning mot varroa om vi i Sverige gör det.
            Bin flyger två tre kilometer, och de flyger inte över öppet vatten.
            Sverige och Norge utgör ju en halvö, och vi skulle kunna klara
            oss. Vi skulle kunna ha kvar en biodling som är fri från varroakvalster.
          </note>
          <note>
            Dessutom är det inte bara honung man får. Bina har också en väldigt
            stor betydelse för pollineringen.
          </note>
          <note>
            Det gäller inte bara fruktträdgårdar, utan även vilda bär är
            väldigt beroende av detta. Hela vår fauna, hela den biologiska
            mångfalden, är beroende av att vi har en riktig och väl fungerande
            biodling i Sverige.
          </note>
          <note>
            Anf. 89 Jordbruksminister ANNIKA
          </note>
          <note type="speaker">
            ÅHNBERG (s):
          </note>
          <note>
            Fru talman! Som jag sade i mitt inledande svar konstaterades
            varroakvalstret första gången i Sverige
          </note>
          <note>
            1987. Det är inte min bedömning utan den samlade bedömningen
            från många aktörer att det är mycket svårt att totalt utrota varroakvalstret.
            Och kunde infektionen komma hit den gången, 1987, finns ju dessutom
            alltid risken att den kan komma igen, att det kan ske en återbesmittning.
          </note>
          <note>
            Geografi var inte mitt allra bästa ämne i skolan, men jag minns
            i alla fall att Åland är en ö, t.o.m. flera öar, som har fördelen
            av att ha andra länder på litet större distans. Vi har ju, som
            interpellanten också sade, t.ex. Norge som grannland, där också
            smittan redan finns. Med tanke på de oerhörda resurser som skulle
            krävas för att ens försöka göra en totalutrotning och det osäkra
            i huruvida det över huvud taget skulle lyckas är det min bedömning
            att det inte är den vägen vi rimligen kan gå när det gäller varroakvalstret.
          </note>
          <note>
            Däremot vidtar vi flera åtgärder för att hindra att kvalstret
            sprids. Vi har t.ex. förbud mot att flytta bisamhällen från områden
            där smittan finns till områden där den inte finns, och vi har
            bekämpningsmetoder för att hålla smittan tillbaka. Det är min
            uppfattning att det är den vägen vi måste gå.
          </note>
          <note>
            Givetvis är det också viktigt att fortsätta arbetet med t.ex.
            avel och med att försöka få fram biarter som är resistenta mot
            den här smittan. Eva Björne nämnde bins betydelse inte bara för
            honungsproduktionen utan också för annan produktion i och med
            att bina pollinerar. Man skall dock ha klart för sig att en total
            utrotning också innebär att det område där varroakvalstret totalbekämpas
            måste hållas fritt från bin under ett antal år efter bekämpningen
            för att säkerställa att smittan inte lever vidare. Det betyder
            att betydelsen av pollinering under de åren helt går förlorad,
            om man nu över huvud taget lyckas med en satsning som går ut på
            att utrota både de odlade samhällena och de vilda bisamhällena.
          </note>
          <note>
            Även om jag delar uppfattningen att det är angeläget att bekämpa
            varroakvalstret - givetvis delar jag också uppfattningen att biodlingen
            är av stor betydelse - menar jag att en total utrotning är utsiktslös.
          </note>
          <note>
            Däremot skall vi fortsätta vårt arbete för att effektivt bekämpa
            och hålla tillbaka varroakvalstret.
          </note>
          <note type="speaker">
            Anf. 90 EVA BJÖRNE (m):
          </note>
          <note>
            Herr talman! I det här förslaget föreslås ju också att det skall
            finnas en bisjukdomskonsulent som för
          </note>
          <note>
            250 000 kr skall göra något här, men det finns ju en mängd biuppsyningsmän.
            De är knutna till länsstyrelsen och de kan sitt område och vet
            vilka biodlare och sjukdomar som finns osv. Biuppsyningsmännen
            skall i dag, om de upptäcker amerikansk yngelröta, direkt slå
            ut bisamhället i fråga. Men upptäcks varroa får de inte göra någonting.
            Det skall bara anmälas - man skall tala om att det finns varroa.
            Varför kan man inte ha samma möjligheter beträffande varroa?
          </note>
          <note>
            Enligt bisjukdomsförordningen är det möjligt att göra på precis
            samma sätt. Om man gör det innan det gått för långt, kommer det
            inte alls att kosta så enormt stora pengar som det här är fråga
            om. Låter man det gå för långt däremot, blir det för dyrt eller
            också slås hela biodlingen ut. Därmed har vi infekterad honung
            att tillgå i landet. Av de biodlare som finns i landet är
          </note>
          <note>
            97 % hobbybiodlare. 3 % är kommersiella odlare.
          </note>
          <note>
            Nästan alla kommersiella odlare finns i Skåne.
          </note>
          <note>
            Det är helt riktigt att det finns flyttningsrestriktioner. Men
            biodlare får flytta inom den zon som de befinner sig i. Ingenting
            hindrar att de flyttar precis intill zongränsen. Men alldeles
            intill zongränsen på den andra sidan kan det finnas en annan biodlare,
            och då har man helt lagligt åstadkommit en infektering.
          </note>
          <note>
            Jordbruksverket säger att det behövs ett uppehåll under tre år
            efter det att varroa slagits ut. Men det finns forskare även i
            andra länder - man har nämligen forskat ute i Europa i många år
            - och de forskarna säger att det inte är rätt. Det tar tre år
            innan varroa upptäcks, men ett varroayngel som inte får någon
            näring under 14 dagar dör. I vårt land skulle ett vinterhalvår
            alltså vara mer än tillräckligt för att återigen kunna ha biodling.
          </note>
          <note>
            De bekämpningsmetoder som förekommer är det inte bra att använda.
            Det finns gift i bekämpningsmedlen, så man får en infekterad honung.
            Honungen påverkas alltså. Biodlarna vill inte hålla på med sådana
            metoder. De vill inte sätta på sig ansiktsmask, overall, handskar,
            slöja osv. innan de går ut och jobbar med sina bin. I och med
            detta tillsätts ju till bikupan något som är orent och som infekterar
            honungen. Används kemiska bekämpningsmedel infekteras även vaxet
            i bikupan. Det blir sämre kvalitet.
          </note>
          <note>
            Från södra Sverige förekommer i dag export av honung både till
            Tyskland och till Amerika. I och för sig handlar det om små mängder,
            men vi har en helt annan typ av honung här i Sverige. Även på
            den sidan skulle man nog kunna tänka sig att en bra kvalitet här
            så småningom skulle bli en marknad. Vid sidan av alla andra väsentliga
            saker har vi detta med pollinering och biologisk mångfald, som
            egentligen är ännu viktigare.
          </note>
          <note>
            Anf. 91 Jordbruksminister ANNIKA
          </note>
          <note type="speaker">
            ÅHNBERG (s):
          </note>
          <note>
            Herr talman! De alternativa bekämpningsmetoderna tillför inte
            honungen främmande ämnen. De är dessutom godkända för att användas
            också av ekologiska producenter. Jag tycker därför att den hotbild
            som Eva Björne målar upp är mycket överdriven.
          </note>
          <note>
            Avsikten med de 250 000 kr som Jordbruksverket avsätter till
            en bisjukdomskonsulent är just att informera biodlarna, framför
            allt om de alternativa bekämpningsmetoderna.
          </note>
          <note>
            Beträffande allt det andra som Eva Björne talar om vill jag säga
            följande. Javisst, om det var möjligt att utrota varroakvalstret
            och om vi kunde uppnå allt det positiva, alla fördelar, som nämns
            vore ingen gladare än jag. Men faktum är att de allra flesta gör
            bedömningen att en totalutrotning är oerhört kostsam.
          </note>
          <note>
            Den har också sitt pris när det gäller metoder som skall användas.
            Vidare ger en totalutrotning ett mycket osäkert resultat. Det
            finns länder där man försökt att totalt utrota varroakvalstret
            - Polen och
          </note>
          <note>
            Tjeckoslovakien, under den tid då det senare landet var ett enda
            land. I båda fallen har man misslyckats.
          </note>
          <note>
            Man har nämligen återigen fått in varroakvalstret från omgivande
            länder.
          </note>
          <note>
            Tyvärr tror jag att det finns ett önsketänkande i detta med möjligheterna
            att åstadkomma en total utrotning. Det faktum att det enligt förordningen
            finns en möjlighet att totalt utrota samhällen är ju inte detsamma
            som att det är möjligt att nå ett hundraprocentigt resultat. Tanken
            med den möjligheten har ju varit att man, där smitta upptäcks
            på ett mycket tidigt stadium, kan använda sig av en total bekämpning.
            Då hindrar man den geografiska spridningen. Men i områden där
            smitta upptäcks som redan funnits i ett antal år och är spridd
            till flera bisamhällen - förmodligen också till vilda bisamhällen
            - är det helt enkelt inte meningsfullt att försöka lösa problemet
            genom en total bekämpning.
          </note>
          <note>
            Jag tror alltså inte att den här debatten leder till att vi i
            sakfrågan kommer närmare varandra. Jag menar nog att det som är
            viktigt för oss är att resurser används för att hålla smittan
            tillbaka samt att resurser används för forsknings- och utvecklingsarbete,
            t.ex.
          </note>
          <note>
            för att via avel få fram resistenta arter. Jag tror att den vägen
            är den bästa att gå.
          </note>
          <note type="speaker">
            Anf. 92 EVA BJÖRNE (m):
          </note>
          <note>
            Herr talman! Ministern sade att ingen skulle bli gladare än hon
            om det gick att utrota varroa. Men om man nu har lyckats i Värmland,
            kommer då ministern att acceptera att det går att utrota varroa
            och sätta i gång en utrotning i Sverige? Vi är ändå omgivna av
            vatten på de flesta håll. Norrmännen tittar på vad vi gör, och
            de kommer att inleda en utrotning om vi gör det.
          </note>
          <note>
            Det är begränsade områden som i dag är infekterade. Det är väldigt
            viktigt att vi får en biodling utan myrsyra, mjölksyra och oxalsyra.
            Naturligtvis är det alls inte bra om man måste skydda sig med
            helmask etc. för att klara sig när man arbetar med sådana här
            saker.
          </note>
          <note>
            Min sista fråga är alltså om ministern är beredd att acceptera
            att det går att utrota varroa och sätta i gång en utrotning i
            Sverige, om det nu har lyckats i Värmland. I så fall skulle också
            jag bli väldigt glad.
          </note>
          <note>
            Anf. 93 Jordbruksminister ANNIKA
          </note>
          <note type="speaker">
            ÅHNBERG (s):
          </note>
          <note>
            Herr talman! Man skall aldrig säga aldrig i frågor som kräver
            fortsatt forskning eller i frågor där det finns delade meningar
            och möjligen också nya kunskaper att ta till sig. För dagen är
            mitt svar att jag inte är beredd att nu lägga fram förslag som
            innebär att man skulle försöka sig på en total utrotning. Men
            givetvis skall vi fortsätta diskussionerna med Norge för att se
            om frågan i något avseende kan hanteras gemensamt.
          </note>
          <note>
            Jag tror emellertid att frågan är något besynnerlig.
          </note>
          <note>
            Det är nämligen inte möjligt att i ett landskap, t.ex. i
          </note>
          <note>
            Värmland, framgångsrikt bekämpa smittan och lösa problemet där,
            eftersom det hela tiden finns en återsmittningsrisk. Man har ju
            heller inte lyckats i Värmland. För dagen är alltså mitt svar
            att jag tror att vi skall fortsätta med forsknings- och utvecklingsarbete
          </note>
          <note>
            - givetvis i förhoppning om att vi kan lösa problemet mera långsiktigt.
            Men att i dag avsätta stora resurser, som det faktiskt inte ens
            finns utrymme för i statsbudgeten, för en typ av bekämpning som
            provats i andra länder och som där inte visat sig vara framgångsrik
            menar jag skulle vara att felaktigt använda resurser.
          </note>
          <note>
            Överläggningen var härmed avslutad.
          </note>
          <note>
            13 § Anmälan om inkomna faktapromemorior om förslag från Europeiska
            kommissionen
          </note>
          <note>
            Andre vice talmannen meddelade att följande faktapromemorior
            om förslag från Europeiska kommissionen inkommit och delats ut
            till kammarens ledamöter:
          </note>
          <note>
            Förslag till rådets beslut om slutande av ett avtal inom transportområdet
            mellan Europeiska gemenskapen och före detta jugoslaviska republiken
            Makedonien KOM (96) 533
          </note>
          <note>
            Förslag till rådets direktiv om registrering av ombordvarande
            på passagerarfartyg KOM (96) 574
          </note>
          <note>
            Grönbok om nummerpolicy för telekommunikationstjänster i Europa
            KOM (96) 590
          </note>
          <note>
            14 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1996/97:91 till socialutskottet
          </note>
          <note>
            1996/97:102 till lagutskottet
          </note>
          <note>
            1996/97:132 till justitieutskottet
          </note>
          <note>
            Redogörelse
          </note>
          <note>
            1996/97:RB1 till finansutskottet
          </note>
          <note>
            Motioner
          </note>
          <note>
            1996/97:Jo16-Jo20 till jordbruksutskottet
          </note>
          <note>
            15 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Finansutskottets betänkanden 1996/97:FiU8 och
          </note>
          <note>
            FiU14
          </note>
          <note>
            Lagutskottets betänkande 1996/97:LU14
          </note>
          <note>
            Utrikesutskottets betänkanden 1996/97:UU6 och
          </note>
          <note>
            UU16
          </note>
          <note>
            Kulturutskottets betänkanden 1996/97:KrU5 och
          </note>
          <note>
            KrU6 Museifrågor
          </note>
          <note>
            Bostadsutskottets betänkanden 1996/97:BoU9 och
          </note>
          <note>
            BoU10
          </note>
          <note>
            16 § Bordläggning
          </note>
          <note>
            Anmäldes och bordlades
          </note>
          <note>
            Redogörelse
          </note>
          <note>
            1996/97:RJ1 Styrelsen för Stiftelsen Riksbankens
          </note>
          <note>
            Jubileumsfonds berättelse över fondens verksamhet och förvaltning
            under år 1996
          </note>
          <note>
            17 § Anmälan om interpellationer
          </note>
          <note>
            Anmäldes att följande interpellationer framställts den 25 februari
          </note>
          <note>
            1996/97:203 av Dan Ericsson (kd) till näringsministern
          </note>
          <note>
            Bättre näringslivsklimat
          </note>
          <note>
            1996/97:204 av Per Unckel (m) till arbetsmarknadsministern
          </note>
          <note>
            Konkurrenskraftig lönebildning m.m.
          </note>
          <note>
            1996/97:205 av Karin Pilsäter (fp) till socialministern
          </note>
          <note>
            Våld mot kvinnor
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 4 mars.
          </note>
          <note>
            18 § Anmälan om fråga för skriftligt svar
          </note>
          <note>
            Anmäldes att följande fråga för skriftligt svar framställts den
            24 februari
          </note>
          <note>
            1996/97:319 av Erling Bager (fp) till socialministern
          </note>
          <note>
            Ny receptblankett
          </note>
          <note>
            Frågan redovisas i bilaga som fogas till riksdagens snabbprotokoll
            tisdagen den 4 mars.
          </note>
          <note>
            19 § Kammaren åtskildes kl. 20.12.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 16.32, av andre vice talmannen därefter
            t.o.m. 12 § anf. 89
          </note>
          <note>
            (delvis) och av förste vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
