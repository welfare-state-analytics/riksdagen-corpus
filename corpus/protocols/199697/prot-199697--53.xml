<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199697</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199697</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--53</head>
          <docDate when="1997-01-22">1997-01-22</docDate>
        </div>
      </front>
      <body>
        <div>
          <note>
            14.00 - 22.30
          </note>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------
          </note>
          <note>
            1 § Skrivelse från statsministern
          </note>
          <note>
            Följande skrivelse hade inkommit från statsminister Göran Persson:
          </note>
          <note>
            Till riksdagens talman
          </note>
          <note>
            Jag vill härmed informera om att jag avser att entlediga statsrådet
            och chefen för Försvarsdepartementet Thage G Peterson från uppdraget
            att vara chef för Försvarsdepartementet vid utgången av januari
          </note>
          <note>
            1997. Statsrådet Peterson kommer därefter att vara statsråd i
            Statsrådsberedningen.
          </note>
          <u>
            <seg>
              Jag avser vidare att, med verkan från och med den
            </seg>
          </u>
          <note>
            1 februari 1997, förordna statsrådet Björn von Sydow att vara
            chef för Försvarsdepartementet och statsrådet
          </note>
          <note>
            Leif Pagrotsky att i cheferna för Utrikes- samt Närings- och
            handelsdepartementens ställe föredra vissa ärenden i dessa departement,
            bl.a. de ärenden som tidigare utgjort statsrådet von Sydows ansvarsområde.
          </note>
          <note>
            Stockholm den 21 januari 1997
          </note>
          <note>
            Göran Persson
          </note>
          <note>
            Skrivelsen lades till handlingarna.
          </note>
          <note>
            2 § Allmänpolitisk debatt
          </note>
          <u>
            <seg>
              Partiledardebatt
            </seg>
          </u>
          <note type="speaker">
            Anf. 1 LARS TOBISSON (m):
          </note>
          <u>
            <seg>
              Fru talman! Politiskt arbete handlar om att söka stöd för vad
              man anser leda till en god samhällsutveckling. Vår uppgift som
              politiker är att utifrån våra värderingar och våra kunskaper om
              hur samhälle och ekonomi fungerar presentera en vision, en uppfattning
              om hur ett gott samhälle bör vara organiserat. Att vara politiker
              är att be om förtroende, att begära den politiska makten för att
              använda den till att skapa förutsättningar för det man ser som
              ett rättfärdigt och lyckligt samhälle.
            </seg>
          </u>
          <u>
            <seg>
              Den politiska debatten i en demokrati går därmed ut på att inför
              väljarna redovisa och be om stöd för sitt program. Det är därför
              vi moderater sitter här i riksdagen. Vi söker det svenska folkets
              förtroende för att genomföra det vi tror på. För den som vill
              leda ett land är det inte bara en rättighet att ha och ge uttryck
              för politiska uppfattningar - det är faktiskt en skyldighet. Ty
              om ett samhälles ledande politiska företrädare inte redovisar
              sina uppfattningar, om de inte orkar stå för någonting, förflackas
              det politiska samtalet - det blir naturligtvis tråkigt, men framför
              allt fråntas väljarna sin demokratiska rätt att välja mellan tydliga
              och klara alternativ.
            </seg>
          </u>
          <u>
            <seg>
              Sedan mitten av 1980-talet har Socialdemokraterna sökt fly undan
              denna skyldighet, detta ansvar mot väljarna. Visst fattar socialdemokratiska
              regeringar beslut, men jag har svårt att urskilja vad partiet
              och dess ledning vill med den politiska makten. För drygt tio
              år sedan tog idéerna slut - inte sedan Socialdemokraterna med
              löntagarfonder ville socialisera det svenska näringslivet har
              de haft ett eget politiskt projekt. Man slutade bygga, man slutade
              tänka - man började hantera, man började administrera. 1997 styrs
            </seg>
          </u>
          <u>
            <seg>
              Sverige av ett parti som i huvudsak tycks söka makten för dess
              egen skull. Idémässigt verkar regeringen fungera som en expeditionsministär.
            </seg>
          </u>
          <u>
            <seg>
              Det aktuella politiska projektet för Socialdemokraterna tycks
              vara att göra politik till en sorts medial menuettdans, där det
              optiska och det taktiska får gå före idéer, analys och kritisk
              reflexion. Det är ingen slump att det är samma person som ledde
              den socialdemokratiska eftervalsanalysen 1991 som i dag ägnar
              sig åt en energipolitisk akrobatik som ligger bortanför fattningsförmågan
              för varje utomstående. Det politiska arbetet reduceras till positionsspel.
            </seg>
          </u>
          <u>
            <seg>
              Detta sker i ett samhälle med stora problem. Vi står inför flera
              för framtiden avgörande beslut. Skall vi förmå genomföra den liberalisering
              av arbetsmarknaden som alltfler - nu senast återigen OECD i sin
            </seg>
          </u>
          <u>
            <seg>
              Sverigerapport - ser som nödvändig för att arbetslösheten skall
              kunna bekämpas? Skall vi även fortsättningsvis kunna erbjuda svenska
              företag och hushåll säker, miljövänlig och billig energi? Skall
              vi kunna få till stånd ett pensionssystem som är långsiktigt hållbart,
              både ekonomiskt och politiskt och som såväl gamla som unga kan
              lita på? Hur ser vår säkerhetspolitiska framtid ut? Vilken roll
              skall vi spela i Europa? Skall vi delta i det europeiska valutasamarbetet
              fullt ut eller skall vi välja utanförskapet?
            </seg>
          </u>
          <u>
            <seg>
              Socialdemokraterna saknar i dag en klar linje i så gott som alla
              viktiga framtidsfrågor. Otydlighet har upphöjts till norm, och
              regeringspartiet missköter därmed enligt min mening en central
              demokratisk uppgift. I många frågor vägrar statsministern och
              regeringen att redovisa vad de tycker, i andra har de på kort
              tid lyckats inta de flesta kända uppfattningar.
            </seg>
          </u>
          <u>
            <seg>
              Vi lever i ett land där regeringens åsikt om a-kassan alltid
              är dagsaktuell - jag skulle uppriktigt sagt inte bli förvånad
              om statsministern här i dag redovisade ytterligare någon ståndpunkt
              i frågan. Den kortsiktiga partitaktiken har inte bara gått före
              det långsiktiga ansvarstagandet, den har fått gå före det demokratins
              krav på tydlighet som faller på ett parti av Socialdemokraternas
              storlek.
            </seg>
          </u>
          <u>
            <seg>
              Låt mig hämta några exempel från de områden som rör ekonomi,
              jobb och energi. Industriförbundet visade i går att tillväxten
              har svårt att komma i gång och att massarbetslösheten består.
              I stället för att ta itu med strukturproblemen såsom bl.a. OECD
              och nu senast SNS-ekonomerna förordar agerar regeringen kortsiktigt
              och duckar undan för kravet på tydlighet.
            </seg>
          </u>
          <u>
            <seg>
              Och i stället för att påbörja sin halvering steg därmed arbetslösheten
              under 1996, varslen blev fler och de lediga platserna färre. Allt
              tyder på att denna utveckling fortsätter i år.
            </seg>
          </u>
          <u>
            <seg>
              Runt en miljon människor som kan, vill eller borde arbeta gör
              det inte. Skall detta gigantiska antal annat än naggas i kanten
              krävs en helt annan politik än dagens. Det krävs en företagandets
              och det fria arbetslivets renässans. Vi måste få till stånd en
              växtkraft i näringslivet som är så kraftig att den lyfter vårt
              samhälle upp ur arbetslösheten. Det är den enda vägen. Värdiga
              slut på arbetslivet, utbildningssatsningar och RAS kan aldrig
              ge annat än marginella förändringar.
            </seg>
          </u>
          <u>
            <seg>
              Och så till råga på allt - i ett läge där vi verkligen behöver
              utveckla våra produktiva resurser är regeringen på väg att avveckla
              dem. Om ni socialdemokrater i kärnkraftsfrågan låter det politiska
              spelet vara viktigare än välfärden och jobben, riskerar denna
              kammare att fatta beslut som kommer att slå ut många tusen arbetstillfällen.
              Men inte nog med det: Det blir dyrare för oss alla att leva. Och
              eftersom förnybara energikällor ännu inte är tillgängliga som
              alternativ, får vi på köpet luftföroreningar och annan miljöförstöring
              alldeles i onödan.
            </seg>
          </u>
          <u>
            <seg>
              Fru talman! Det är min förhoppning att vi under de kommande åren
              skall kunna föra en öppen, tydlig -
            </seg>
          </u>
          <u>
            <seg>
              och gärna hård - politisk diskussion om Sveriges framtid, en
              diskussion där väljarna ges möjlighet att välja mellan klara regeringsalternativ,
              där de som gör anspråk på den yttersta politiska makten i vårt
              land talar om vad man vill använda den till.
            </seg>
          </u>
          <u>
            <seg>
              Det kräver att man har en övertygelse. Det kräver att man tar
              ned sitt nervöst fuktiga finger ur opinionsvinden och säger sin
              mening. Göran Persson måste som Sveriges statsminister tala om
              vad han vill använda den politiska makten till.
            </seg>
          </u>
          <u>
            <seg>
              Vi moderater har med all önskvärd tydlighet klargjort vårt alternativ.
              Vi vill leda Sverige in i 2000-
            </seg>
          </u>
          <u>
            <seg>
              talet med en politik grundad på övertygelsen att ett fritt samhälle,
              där människor tillåts ge uttryck för sin vilja till arbete, företagande
              och förkovran, skapar välstånd, en verklig trygghet och social
              rättvisa.
            </seg>
          </u>
          <u>
            <seg>
              Vi har föreslagit skattesänkningar som underlättar för företagande
              och tillväxt och som framför allt ger utsatta grupper bättre möjligheter
              att försörja sig själva. Vi har föreslagit en långtgående avreglering
              av den svenska arbetsmarknaden. När en miljon människor står utan
              riktiga jobb, vore det ansvarslöst att inte riva ned de hinder
              som utestänger alla dem som inget hellre vill än att klara sin
              egen försörjning.
            </seg>
          </u>
          <u>
            <seg>
              Vi vill att Sverige satsar på det europeiska samarbetet. Den
              gemensamma valutan säkrar ett stabilt penningvärde, och tidigt
              inträde i valutaunionen är självklart, om man avvisar devalveringspolitik
              och om man inte vill att Sverige skall bli en marginaliserad nation
              i Europas periferi.
            </seg>
          </u>
          <u>
            <seg>
              Vi vill att Sverige behåller kärnkraften så länge det är ekonomiskt,
              miljö- och säkerhetsmässigt försvarbart. Att störta stora delar
              av svensk basindustri i ekonomisk katastrof och försätta hela
              vårt land i ett beroende av fossila bränslen eller östeuropeisk
              kärnkraft vore en självmordspolitik utan motsvarighet i modern
              politisk historia.
            </seg>
          </u>
          <u>
            <seg>
              I alla dessa frågor har Göran Persson valt tystnadens - eller,
              kanske mer riktigt, mumlandets - strategi. Vi lever i ett land
              där den som besitter det högsta politiska ämbetet inte redovisar
              sin uppfattning i för vårt land viktiga framtidsfrågor. Därför
              uppmanar jag statsministern att här i dag ta chansen och tala
              om vad han vill, att klargöra vart han vill leda det svenska samhället.
              Kan Göran Persson här, inför den riksdag och det folk som valt
              honom, redovisa vart han syftar?
            </seg>
          </u>
          <u>
            <seg>
              Anser statsministern att Sverige skall delta fullt ut i det europeiska
              valutasamarbetet? Vad anser han om kärnkraften? Om arbetsrätt
              och lönebildning? Om arbetslöshetsförsäkringen? Om pensionerna?
              Om
            </seg>
          </u>
          <u>
            <seg>
              Sveriges säkerhetspolitiska framtid?
            </seg>
          </u>
          <u>
            <seg>
              Kan Göran Persson här och nu tala om vad han vill med den politiska
              makt han besitter? Det skulle inte bara stilla min nyfikenhet
              - det skulle också innebära att statsministern faktiskt tar det
              demokratiska ansvar som faller på honom.
            </seg>
          </u>
          <note>
            (Applåder)
          </note>
          <note>
            Anf. 2 Statsminister GÖRAN PERSSON (s)
          </note>
          <u>
            <seg>
              replik:
            </seg>
          </u>
          <u>
            <seg>
              Fru talman! Jag får tillfälle att utveckla min syn på politiken
              senare i debatten.
            </seg>
          </u>
          <u>
            <seg>
              Först har jag en reflexion. Klarsynen omkring arbetslösheten
              kom litet sent i det moderata fallet. Det hade varit på sin plats
              när den tredubblades och ni hade ansvaret. Vad vi gör är att röja
              efter ert storstilade projekt, det nyliberala systemskiftet. Vad
              det har betytt vet svenska folket.
            </seg>
          </u>
          <u>
            <seg>
              Jag har dock en fråga till Lars Tobisson om den monetära unionen.
              Så här sade Carl Bildt i en intervju i Svenska Dagbladet den 20
              oktober 1996: "Jag var mycket tydlig på den punkten under folkomröstningskampanjen.
              Ett ja innebar också ett ja till svenskt deltagande i EMU. Om
              man var emot EMU borde man ha röstat nej till svenskt medlemskap."
              Jag vill fråga moderaterna och Lars Tobisson: Har Sveriges riksdag
              rätten att fatta beslut om ett svenskt medlemskap i EMU eller
              ej? Är frågan redan avgjord, enligt moderaternas uppfattning?
            </seg>
          </u>
          <note type="speaker">
            Anf. 3 LARS TOBISSON (m) replik:
          </note>
          <u>
            <seg>
              Fru talman! Svaret på detta är enkelt. Jag har lämnat det förut
              till statsministern. Vi har naturligtvis traktatsmässigt förbundit
              oss att delta i EMU. Vi har inga förbehåll, förutsatt att vi uppfyller
              de giltiga villkoren. Det är den juridiska tolkningen.
            </seg>
          </u>
          <u>
            <seg>
              Samtidigt är det naturligtvis så, att om vi politiskt i Sverige
              bestämmer oss för att inte vara med kommer ingen att kunna tvinga
              oss till detta. Tvärtom blir naturligtvis reaktionen att man inte
              vill ha med ett land som inte kan samarbeta. Avgörandet ligger
              här i
            </seg>
          </u>
          <u>
            <seg>
              Sveriges riksdag.
            </seg>
          </u>
          <u>
            <seg>
              Vad vi moderater tycker är vad Carl Bildt har uttryckt, att vi
              skall gå med så snart det är möjligt. Genom att såsa har regeringen
              sett till att vi sannolikt inte får komma med från början, eftersom
              vi inte uppfyller kravet på anslutning till ERM.
            </seg>
          </u>
          <u>
            <seg>
              Jag ställer frågor till statsministern: Vad vill regeringen?
              Vad vill statsministern själv beträffande medlemskap i det europeiska
              valutasamarbetet? Det får vi inte veta. Han frågar vad andra tycker.
              Han som är ansvarig för att leda Sverige i denna som han själv
              har betecknat som den viktigaste frågan i vår tid, viktigare än
              medlemskapet i EU, har ingen uppfattning. Han vet inte. Han skall
              tala om vad han tycker.
            </seg>
          </u>
          <u>
            <seg>
              Det skall enligt partisekreteraren ske så sent som någonsin är
              möjligt. Så kan man inte leda ett land.
            </seg>
          </u>
          <note>
            Anf. 4 Statsminister GÖRAN PERSSON (s)
          </note>
          <u>
            <seg>
              replik:
            </seg>
          </u>
          <u>
            <seg>
              Fru talman! Det var ett bra besked. Det är Sveriges riksdag som
              tar ställning. Visserligen var det litet krumbukter innan Lars
              Tobisson kom fram till detta, men det är välkommet. Det kontrasterar
              mot de kavata uttalanden som Carl Bildt fällde i Svenska Dagbladet.
            </seg>
          </u>
          <u>
            <seg>
              Det andra som jag vill ha ett besked om är kärnkraftsfrågan.
              Vi skall avveckla kärnkraften. Vi kommer att göra det med politiska
              beslut. Får jag fråga
            </seg>
          </u>
          <u>
            <seg>
              Lars Tobisson om Moderaterna kan sätta sig i en regering som
              med politiska beslut tar en kärnkraftsreaktor ur drift.
            </seg>
          </u>
          <note type="speaker">
            Anf. 5 LARS TOBISSON (m) replik:
          </note>
          <u>
            <seg>
              Fru talman! Detta börjar bli parodiskt. Jag ställer frågor till
              statsministern som företrädare för regeringen om vad regeringen
              vill göra med den politiska makten. Statsministern svarar inte,
              utan kommer tillbaka genom att ställa frågor till mig om hur jag
              skulle vilja bete mig om jag sutte i en regering som för närvarande
              inte finns och som vi inte vet hur den ser ut.
            </seg>
          </u>
          <u>
            <seg>
              Jag kan försäkra statsministern att går regeringen in för att
              i förtid avveckla kärnkraften - som jag tyckte det lät som var
              på väg - kommer vi att med all vår kraft här i kammaren och inte
              minst ute på fältet bland väljarna tala om vilken katastrof det
              skulle innebära. Jag är övertygad om att problemet, att ett beslut
              skall vara fattat när det bildas en borgerlig regering, därmed
              inte behöver uppstå.
            </seg>
          </u>
          <note type="speaker">
            Anf. 6 GUDRUN SCHYMAN (v) replik:
          </note>
          <u>
            <seg>
              Fru talman! Jag är överens med Lars Tobisson om hans syn på politiken
              och oss politiker. Vi har ett förtroende, och det förtroendet
              har väljarna gett oss.
            </seg>
          </u>
          <u>
            <seg>
              Därför skall vi vara mycket noga med att redovisa för väljarna
              vad vi tycker och vilka framtidsplaner vi har.
            </seg>
          </u>
          <u>
            <seg>
              Utifrån den situation som vi nu har i landet, med tätt duggande
              rapporter om tillståndet inom vården, inom omsorgen, inom utbildningen,
              i kommunala angelägenheter, vill jag ställa frågan till Lars Tobisson:
              Vilka konsekvenser tror Lars Tobisson att era besparingsförslag,
              som är 50 miljarder kronor på tre år just vad gäller kommunerna,
              kommer att få för verksamheterna? Hur kommer det att påverka utvecklingen
              inom sjukvården, barnomsorgen och skolan?
            </seg>
          </u>
          <u>
            <seg>
              Jag tror att det är många väljare som är intresserade av att
              få veta det.
            </seg>
          </u>
          <u>
            <seg>
              Det andra som är viktigt för oss politiker är att vi upprätthåller
              respekten för demokratin. Jag vill fråga
            </seg>
          </u>
          <u>
            <seg>
              Lars Tobisson, apropå debatten om kärnkraftsavvecklingen: Tycker
              Lars Tobisson att det rimmar väl med demokratin att de än så länge
              två största politiska partierna i den svenska politiken, Moderaterna
              och
            </seg>
          </u>
          <u>
            <seg>
              Socialdemokraterna, så effektivt har blockerat den avveckling
              av kärnkraften som en folkomröstning redan år 1980 faktiskt gav
              uttryck för skulle ske och som sedan följdes upp med beslut här
              i riksdagen om en avveckling? Rimmar det väl att tala om denna
              nu försenade avveckling i termer av förtida avveckling?
            </seg>
          </u>
          <note type="speaker">
            Anf. 7 LARS TOBISSON (m) replik:
          </note>
          <u>
            <seg>
              Fru talman! Våra besparingar på de offentliga utgifterna är alldeles
              tydligt så avvägda att de ger utrymme för människor att med de
              skattelättnader vi genomför klara sin egen försörjning bättre.
            </seg>
          </u>
          <u>
            <seg>
              Gudrun Schyman räknar upp ett antal områden som hon varit orolig
              för. Vården är ett exempel. Det finns uppgifter om att pengarna
              inte räcker till, och en vårdskatt förordas. Sanningen är ju den
              att av de pengar vi redan anslagit för vård - landstingsskatten
              -
            </seg>
          </u>
          <u>
            <seg>
              går en mycket stor del till annan verksamhet. Den del som satsas
              på vård har minskat, och den del som går till administration och
              annat har ökat. Likadant är det med sjukförsäkringen. Där höjdes
              avgiften med en procentenhet vid årsskiftet, men denna höjning
              går inte till vård. Den går till ett redan stort överskott i sjukförsäkringen
              och går sedan in i statskassan för annan användning. Pengar finns
              det. Det gäller att organisera det här på ett bättre sätt.
            </seg>
          </u>
          <u>
            <seg>
              Sedan undrar Gudrun Schyman om det inte är demokratiskt ofullkomligt
              att man inte har genomfört avvecklingen av kärnkraften. Jag vill
              påstå att vi har levt upp till det resultat vi fick i folkomröstningen.
            </seg>
          </u>
          <u>
            <seg>
              Det föreskrev att vi skall använda våra reaktorer så länge det
              är ekonomiskt och säkerhetsmässigt försvarbart och i avvaktan
              på att förnybara energikällor blir konkurrenskraftiga. Där är
              vi inte ännu. Den som vill avveckla i förtid är alltså den som
              bryter mot folkomröstningen.
            </seg>
          </u>
          <u>
            <seg>
              Jag känner ingen som helst rädsla för att gå till folket i den
              här frågan. Jag är mycket klar över att det skulle ge besked om
              att vi skall fortsätta använda kärnkraften.
            </seg>
          </u>
          <note type="speaker">
            Anf. 8 GUDRUN SCHYMAN (v) replik:
          </note>
          <u>
            <seg>
              Fru talman! Man kan inte använda demokratiska institutioner som
              folkomröstningsinstitutet till att tjata på tills man får det
              beslut man vill ha. Vi hade en folkomröstning om kärnkraften.
              En klar majoritet -
            </seg>
          </u>
          <u>
            <seg>
              om vi lägger ihop linje 2 och linje 3 - sade mycket tydligt:
              Avveckla kärnkraften! Sedan har detta beslut, fattat i demokratisk
              ordning, blockerats av moderater och socialdemokrater i riksdagen
              under mycket lång tid. Nu närmar vi oss, tack och lov, en lösning
              på den här frågan. Men att använda ett sådant språk så att man
              talar om en förtida avveckling av någonting, när denna avveckling
              borde ha varit påbörjad för 15 år sedan, måste skapa stor förvirring,
              också bland de moderata väljarna hoppas jag. Det är att slarva
              med demokratin.
            </seg>
          </u>
          <u>
            <seg>
              Vad gäller besparingar av 50 miljarder kronor inom kommuner och
              landsting tror inte jag att någon blev särskilt klok på det svar
              som Lars Tobisson gav.
            </seg>
          </u>
          <u>
            <seg>
              Vad kommer det att innebära för sjukvården? Vad kommer det att
              innebära för barnomsorgen? Vilka konsekvenser får det i den grundskola
              som i dag dignar under stora problem? På Lars Tobisson verkar
              det som om människor kommer att få mer pengar och allt kommer
              att bli mycket bättre om vi spar 50 miljarder kronor. Jag tror
              inte att de som arbetar inom sjukvården uppfattar det på det viset.
              Jag tror inte att förskolläraren inom barnomsorgen som har för
              stora barngrupper uppfattar det så. Jag tror inte att lärarna
              inom grundskolan, som står med oöverstigliga problem -
            </seg>
          </u>
          <u>
            <seg>
              tiden räcker inte till och klasserna blir för stora -
            </seg>
          </u>
          <u>
            <seg>
              uppfattar det så, Lars Tobisson.
            </seg>
          </u>
          <u>
            <seg>
              Det krävs tydlighet i politiken om vi skall få förtroende av
              de människor som vi förutsätter skall gå och rösta vart fjärde
              år. Annars får vi den situation vi har i dag; alltfler säger:
              Vad spelar det för roll? Det krävs tydlighet, Lars Tobisson. 50
              miljarder kronor är mycket pengar. Vad får det för konsekvenser
              i vården, omsorgen och utbildningen?
            </seg>
          </u>
          <note type="speaker">
            Anf. 9 LARS TOBISSON (m) replik:
          </note>
          <u>
            <seg>
              Fru talman! Genom att spara på de offentliga utgifterna skapar
              vi utrymme för skattelättnader. Vi genomför avregleringar. Det
              får i gång tillväxten, och därmed får också människor möjlighet
              att själva betala mera för sin egen försörjning, inklusive sin
              vård.
            </seg>
          </u>
          <u>
            <seg>
              Om det vore så att man löser de här problemen genom att hälla
              mera pengar på dem skulle vi inte ha några problem. Vi har den
              överlägset största andelen offentliga utgifter av alla länder
              i västvärlden, men vi har bestående problem därför att vi inte
              får ekonomin att fungera och därför att människor inte har möjlighet
              att själva träffa sina val.
            </seg>
          </u>
          <u>
            <seg>
              När det gäller kärnkraften är det att alldeles vränga sanningen
              ut och in att säga att man skall lägga ihop linje 2 och linje
              3. Det var linje 1 och linje 2 som var gemensamma i ställningstagandet
              till hur vi skall använda kärnkraftverken. Det är den modellen
              vi följer. Linje 3, som ville avveckla snabbt, är besegrad.
            </seg>
          </u>
          <u>
            <seg>
              Det är det vi skall rätta oss efter i fortsättningen också.
            </seg>
          </u>
          <note type="speaker">
            Anf. 10 MARIANNE SAMUELSSON (mp)
          </note>
          <u>
            <seg>
              replik:
            </seg>
          </u>
          <u>
            <seg>
              Fru talman! Lars Tobisson började med att tala om att vi skulle
              skapa ett gott samhälle och om hur det skulle vara organiserat.
              Gudrun Schyman tog upp en del av de frågor som jag hade tänkt
              ställa.
            </seg>
          </u>
          <u>
            <seg>
              Men svaren, framför allt det sista svaret, tyckte jag var litet
              klargörande, äntligen. Människor skulle få bättre utrymme att
              betala för sin vård och sin omsorg.
            </seg>
          </u>
          <u>
            <seg>
              Innebär det, Lars Tobisson, att moderaterna menar att folkpensionärerna,
              som i dag inte har råd att ens hämta ut sina mediciner, skall
              ha råd att betala ytterligare för sin vård? Menar Lars Tobisson
              att de arbetslösa, som i dag kämpar för att få sin ekonomi att
              gå ihop, skall ha råd att betala för sina barns skolor?
            </seg>
          </u>
          <u>
            <seg>
              Menar Lars Tobisson att vi skall höja alla avgifter i samhället
              så att det blir bara de som redan har råd som har nytta av den
              skattesänkning som Lars Tobisson talar om?
            </seg>
          </u>
          <u>
            <seg>
              Det är klart att Lars Tobisson och jag, vi med våra höga inkomster,
              har glädje av en skattesänkning i den bemärkelsen att vi får råd
              med mer, men den största andelen av människorna i det här samhället
              behöver ett trygghetssystem som bygger på att vi, Lars Tobisson
              och jag, är med och betalar till det. Jag tycker att
            </seg>
          </u>
          <u>
            <seg>
              Lars Tobisson bör klargöra hur man skall kunna göra dessa enorma
              besparingar på kommunerna och på det totala trygghetssystemet
              genom att sänka skatterna så mycket som moderaterna vill.
            </seg>
          </u>
          <note type="speaker">
            Anf. 11 LARS TOBISSON (m) replik:
          </note>
          <u>
            <seg>
              Fru talman! Självklart skall vi slå vakt om dem som har det svårt:
              folkpensionärer, ensamstående föräldrar och andra grupper som
              inte får pengarna att räcka till. Det har varit kännetecknande
              för våra ställningstaganden här i riksdagen under det gångna året
              och under lång tid tillbaka att vi har sett till att just de grupperna
              inte skall bli utsatta för en del onyanserade besparingar som
              regeringen har föreslagit, t.ex. änkepensionerna, förslag som
              rör ensamstående mödrar o.d.
            </seg>
          </u>
          <u>
            <seg>
              Däremot kan jag inte förstå hur vi i längden skall kunna hålla
              i gång den väldiga rundgången för människor som har vanliga inkomster
              men som drabbas så hårt av skatten att de inte har någon rörelsefrihet
              utan tvärtom hamnar i situationer där de måste hämta bidrag för
              att klara sig. Det är den situationen, som berör de många människorna,
              som vi vill ändra så att man får behålla mera av sina inkomster
              sedan skatten är dragen och därmed på ett helt annat sätt förmår
              att själv bestämma hur man skall rikta in sitt liv och vad man
              vill satsa sina resurser på. Det kommer vi att fortsätta driva.
            </seg>
          </u>
          <u>
            <seg>
              Jag räknar inte med att Vänsterpartiet och Miljöpartiet kommer
              att kunna ställa upp på detta - de har en helt annan inställning
              till de här frågorna. Men jag hoppas att regeringen förstår att
              det här kommer att vara nödvändigt om vi skall få en vändning
              i den bedrövliga ekonomiska utveckling som vi har här i landet.
            </seg>
          </u>
          <note type="speaker">
            Anf. 12 MARIANNE SAMUELSSON (mp)
          </note>
          <u>
            <seg>
              replik:
            </seg>
          </u>
          <u>
            <seg>
              Fru talman! Det var ju ganska klargörande. Moderaterna menar
              alltså att genom att skatten sänks för oss som är med och betalar
              trygghetssystemet skall de som redan i dag har fått vidkännas
              kraftiga nedskärningar få det bättre. Jag kan inte få det att
              gå ihop. Jag vet att Moderaterna t.ex. inte vill minska EU-avgiften,
              vill vara med fullt ut i EU, vill att vi skall ha ett försvar
              som kostar mer än det gör i dag, oftast inte vill spara på några
              satsningar på vägar osv.
            </seg>
          </u>
          <u>
            <seg>
              Vem skall då betala? Det var väl 30 miljarder som enligt Moderaternas
              budget skulle tas på transfereringarna just till de svaga grupperna,
              just till dem som behöver trygghetssystem i samhället i dag.
            </seg>
          </u>
          <note type="speaker">
            Anf. 13 LARS TOBISSON (m) replik:
          </note>
          <u>
            <seg>
              Fru talman! Vi sänker skatter för vanliga människor. Vi finansierar
              våra skattesänkningar med besparingar, krona för krona och litet
              till. Men vi ser till att uppläggningen blir sådan att ingen faller
              igenom säkerhetsnätet. Det här är en del i ett reformarbete som
              kommer att ta decennier. Det krävs en genomgripande förnyelse
              av Sverige. Vi har inbjudit alla att delta i den.
            </seg>
          </u>
          <u>
            <seg>
              Marianne Samuelsson kommer aldrig att göra det.
            </seg>
          </u>
          <u>
            <seg>
              Hon vill att Sverige skall lämna det europeiska samarbetet, att
              vi skall lägga ned försvaret och att vi skall slå sönder vårt
              lands energiförsörjning. Marianne
            </seg>
          </u>
          <u>
            <seg>
              Samuelssons och Miljöpartiets Sverige skulle bli kallt, fattigt,
              isolerat och otryggt. Det är inte vårt
            </seg>
          </u>
          <u>
            <seg>
              Sverige, och jag är övertygad om att det inte är det samhälle
              som medborgarna vill ha.
            </seg>
          </u>
          <note type="speaker">
            Anf. 14 OLOF JOHANSSON (c):
          </note>
          <u>
            <seg>
              Fru talman! Vi har hört av de tidigare replikskiftena att man
              kan se på politikens uppgifter på olika sätt.
            </seg>
          </u>
          <u>
            <seg>
              Enligt vårt synsätt kräver det politiska vardagsarbetet idéer,
              visioner och långsiktiga mål. De kommer lätt i bakgrunden när
              handlingsfriheten begränsas av vacklande ekonomiska förutsättningar
              och bristande tilltro till det demokratiska systemet. Vi har tyvärr
              länge varit i den situationen.
            </seg>
          </u>
          <u>
            <seg>
              I en sådan situation krävs förmåga att samarbeta, och det finns
              ingen tid att förlora genom att bara vädja till opinionen.
            </seg>
          </u>
          <u>
            <seg>
              Genom samarbete skapas långsiktighet och trovärdighet. Det krävs
              för att rätta till ekonomiska obalanser. Det krävs för att skapa
              generationskontrakt, som ger tilltro till pensionssystemet för
              våra äldre, för att ta ett exempel som är aktuellt. Det krävs
              för att lägga fast trögrörliga system, som Energiförsörjningen
              i vårt land. Det krävs för att värna vårt lands frihet och oberoende
              i försvars- och säkerhetspolitiken.
            </seg>
          </u>
          <u>
            <seg>
              På alla dessa områden krävs strukturpåverkande reformer, där
              de långsiktiga målen är tydliga och inriktningen är fast förankrad
              i vår demokrati. Detta är vår uppgift som politiker.
            </seg>
          </u>
          <u>
            <seg>
              För Centerpartiet är visionen ett decentraliserat samhälle, med
              en fördjupad demokrati, rättssäkerhet under lagarna och likvärdiga
              levnadsförhållanden i hela landet. Decentralisering, dvs. spridning
              av makt och inflytande är inriktningen. Och då får man inte överlåta
              denna makt åt någon annan, t.ex. marknaden.
            </seg>
          </u>
          <u>
            <seg>
              Vårt enda klot kräver hållbar utveckling. Ekonomi och ekologi
              är bara olika sidor av samma sak. Kretsloppssamhället är en förutsättning
              för ett uthålligt nyttjande av knappa resurser. Det förnybara
              är grunden. Därför är ett energisystem som bygger på förnybara
              och miljövänliga - helst inhemska - råvaror så avgörande. Kärnkraften
              är en parentes, med eviga avfallsproblem. De fossila bränslena
              är ett hot mot vårt klimat.
            </seg>
          </u>
          <u>
            <seg>
              Samhället måste vara en gemenskap, där alla behövs. Det är vår
              vision för ett socialt, ansvarsfullt välfärdssamhälle. Det förutsätter
              rättvisa och solidaritet, där samhället prioriterar och garanterar
              grundtryggheten. Därutöver är välfärden i mycket ett delat ansvar.
            </seg>
          </u>
          <u>
            <seg>
              Politik är idéer och visioner men också vilja, att ta samhällsansvar,
              att påverka, att efter förmåga motsvara väljarnas krav.
            </seg>
          </u>
          <u>
            <seg>
              Väljarna har inte sagt att vi inte får samarbeta eller - än mer
              långsökt! - att partierna skall gruppera sig i två block. Väljarna
              i Sverige har sagt att sju partier skall vara representerade i
              riksdagen och inget parti under denna valperiod skall ha eget
              flertal. Det förutsätter samarbete.
            </seg>
          </u>
          <u>
            <seg>
              Genom samarbete i den ekonomiska politiken är
            </seg>
          </u>
          <u>
            <seg>
              Sverige nu på väg att reda ut en ekonomisk kris, som hotat både
              välfärden och demokratin. Det hade varit förödande om alla partier
              våren 1995 hukat för problemen. Centerpartiet har vågat bryta
              blockpolitiken, för Sveriges bästa. Handling ljuger inte och har
              gett resultat.
            </seg>
          </u>
          <u>
            <seg>
              De flesta ekonomiska faktorer utvecklar sig nu positivt.
            </seg>
          </u>
          <u>
            <seg>
              Sedan i april 1995 har räntan på den femåriga statsobligationen
              sjunkit med ca 5,75 procentenheter. Knappast någon sörjer över
              att det är mindre än hälften kvar.
            </seg>
          </u>
          <u>
            <seg>
              Stockholmsbörsen utvecklas kraftigt positivt. Det handlar om
              tiotals miljarder.
            </seg>
          </u>
          <u>
            <seg>
              Inflationen är med EU-mått mätt rekordlåg. Genom sänkta räntor
              och sänkt matmoms har vi t.o.m. haft sjunkande priser. Då tittar
              ofta pessimisterna upp. Deflation, säger de. Ja, det beror på
              sänkta räntor och sänkt matmoms - är det något fel? Det ger ökade
              reallöner och möjligheter för människor att leva på sin lön.
            </seg>
          </u>
          <u>
            <seg>
              Staten behövde 1996 låna ca 115 miljarder kronor mindre än 1995.
            </seg>
          </u>
          <u>
            <seg>
              Budgeten beräknas komma i balans för staten
            </seg>
          </u>
          <note>
            1998.
          </note>
          <u>
            <seg>
              Inget av detta hade åstadkommits med en osäker politisk situation
              i Sverige. Ekonomin har utvecklats långt mer positivt än vad de
              mest optimistiska bedömare vågade tro. Industriförbundet, som
              nämndes här senast, är uppe i 3,7 % tillväxt 1998. Jag tycker
              att de tar till. De borde ha lagt en del av det här närmare, därför
              att det kommer fortare.
            </seg>
          </u>
          <u>
            <seg>
              Det krävdes politisk vilja och samarbete, inte konfrontation.
              Det krävdes att mer av politiken förankrades på mittfältet, och
              så har skett. Ytterkantspolitik till vänster eller höger löser
              inte Sveriges problem.
            </seg>
          </u>
          <u>
            <seg>
              Mot bakgrund av att de flesta kurvorna pekar rätt borde Sverige
              vara fyllt av framtidstro och optimism.
            </seg>
          </u>
          <u>
            <seg>
              Men vi får fortfarande dyrt betala för att vi levt över våra
              tillgångar och för att vi inte i tid tog itu med strukturfelen
              i ekonomin. Det är naturligtvis ett oerhört ansvar för oss politiker
              att rätta till detta, att ge just de människor som under denna
              saneringsprocess har kommit i kläm. Det är ju för deras skull
              som vi måste ta kommandot. Ingen annan gör det på våra vägnar.
            </seg>
          </u>
          <u>
            <seg>
              Nu finns möjligheten att på allvar attackera arbetslösheten utan
              att resultaten hotas av marknadens misstro. Sänkt ränta handlar
              inte bara om billigare bolån och minskat lånebehov för staten.
              Det handlar också om många miljarder i lägre kostnad för företag,
              kommuner och landsting samt lägre kostnader för att investera
              i kommande jobb. Låg inflation handlar inte bara om stabila priser
              utan också om grunden för en ansvarsfull lönebildning. Den processen
              är nu aktuell.
            </seg>
          </u>
          <u>
            <seg>
              Annars går saneringsvinsterna snabbt förlorade.
            </seg>
          </u>
          <u>
            <seg>
              Nu skapas utrymme för att lindra situationen för dem som drabbats
              hårdast av saneringsåtgärderna. Jag vill deklarera att Centerpartiet
              är berett att ta ansvar även i denna del. Men lejonparten av det
              ekonomiska utrymme som skapas framöver successivt måste inriktas
              på att stärka vård och omsorg samt skapa förutsättningar för fler
              jobb i övrigt. Det är ingen tvekan om att den inhemska efterfrågeökning
              som nu kommer hålls tillbaka av osäkerheten på arbetsmarknaden.
            </seg>
          </u>
          <u>
            <seg>
              Nu måste osäkerheten skingras.
            </seg>
          </u>
          <u>
            <seg>
              Arbetsgivaravgifterna har sänkts, arbetsrätten har reformerats
              och skattesänkningar sker för aktier i onoterade bolag. Tre miljardpaket
              för småföretag, kretsloppsanpassning och Östersjösamarbete sätts
              i gång. Kommuner och landsting tillförs tre extra miljarder. En
              omfattande utbildningssatsning har presenterats. De för vissa
              storföretagsledare och moderata centralister så förhatliga mindre
              högskolorna får ökat antal elevplatser. Etc.
            </seg>
          </u>
          <u>
            <seg>
              Men det måste komma mera. Trots ett flertal åtgärder har det
              inte varit möjligt att bryta den negativa befolkningsutvecklingen
              i främst skogslänen. Sverige riskerar att kantra. Det skapar svagare
              ekonomi i utflyttningskommuner och är på sikt ett hot mot miljön
              i koncentrationsorterna och ekonomin genom överhettning. Den "lilla"
              regionalpolitiken kan inte ensam vända utvecklingen. Det stora
              lyftet finns att söka i strukturförändringar.
            </seg>
          </u>
          <u>
            <seg>
              Arboga är ett övertydligt exempel. Om motsvarande andel av jobben
              skulle försvinna i Stockholmsregionen rör det sig om 50 000 jobb,
              på ett bräde. Det är svårt att mobilisera framtidstro efter ett
              sådant dråpslag. Med en del industriledares fenomenala logik är
              det ju oförklarligt att antalet jobb kan sjunka på en ort när
              Sverige har kärnkraft. Volvos ordförande har ju annonserat i saken.
              Frågan är vad regeringen kan göra efter det avslöjade avtalet
              mellan Försvarets materielverk och Volvo. Vad säger statsministern?
            </seg>
          </u>
          <u>
            <seg>
              Det krävs åtgärder för fler jobb i hela Sverige.
            </seg>
          </u>
          <u>
            <seg>
              Energiomställningen och miljötekniken kommer att ge sådana, likaså
              vård och omsorg. Skatteväxling kan sänka arbetsgivaravgifterna
              ytterligare. Småföretagen måste få förenklade regler och bättre
              konsolideringsmöjligheter. Utbildningssatsningarna måste drivas
              vidare.
            </seg>
          </u>
          <u>
            <seg>
              Omställningen av det svenska energisystemet kan generera tiotusentals
              nya jobb, inte minst i skogslänen. Det handlar om att byta dyrbar,
              importerad och miljöskadlig energi som uran, kol och olja mot
              inhemsk, förnybar och miljövänlig energi, främst bioenergi men
              även vindkraft. Ett kretsloppsanpassat energisystem är den viktigaste
              satsning som kan göras för jobben och för miljön här i landet.
              Sverige måste bli grönare.
            </seg>
          </u>
          <u>
            <seg>
              Möjligheterna för jobben ligger inom Sveriges gränser, i vår
              egen initiativkraft och förmåga, vår konkurrenskraft gentemot
              omvärlden, inte i att fjättras vid omvärlden, som t.ex. i den
              ekonomiska och monetära unionen EMU.
            </seg>
          </u>
          <u>
            <seg>
              Kärnkraftskramarna - vi har hört någon av dem här - förutsätter
              nu elbrist för att kunna använda sysselsättningen som vapen mot
              kärnkraftsavvecklingen.
            </seg>
          </u>
          <u>
            <seg>
              Jag misstänker att vissa rent av har intresse av att skapa elbrist
              - men inte Centerpartiet. Varför blev vi ensamma i kampen mot
              direktverkande el för uppvärmning under 70-talet? Jag har ett
              historiskt perspektiv på det här. Det förtjänar att påminnas om
              att de som verkligen vill värna om svensk industris el naturligtvis
              inte skall använda el i övermått för uppvärmningsändamål.
            </seg>
          </u>
          <u>
            <seg>
              Nästa argument är att olja och kol skulle bli alternativ till
              kärnkraften. Det är bara om avvecklingen pressas fram av nästa
              olyckstillbud som vi kan tvingas ta till fossila ersättningsbränslen.
              Fasas kärnkraften ut under ordnade former finns miljövänliga alternativ.
            </seg>
          </u>
          <u>
            <seg>
              Och hur ser de partier som genomdrev en så stor koldioxidskattesänkning
              för industrin 1993 på facit?
            </seg>
          </u>
          <u>
            <seg>
              Det har kommit sedan vi senast debatterade här i kammaren. Nu
              vet vi att oljeanvändningen sköt i höjden, precis som jag och
              Centerpartiet varnade för i den dåvarande fyrpartiregeringen,
              men då var koldioxid inget hot. Varför uppkommer koldioxidhotet
              bara när kärnkraften skall avvecklas?
            </seg>
          </u>
          <u>
            <seg>
              Den viktigaste skiljelinjen går emellertid mellan dem som sviker
              svenska folkets besked att kärnkraften skall avvecklas genom politiska
              beslut och med politiskt ansvar, och dem som anser att företagsekonomisk
              lönsamhet, dvs. marknaden och säkerhetsbedömningar av myndigheter
              med dagens lagstiftning, skall avgöra avvecklingen.
            </seg>
          </u>
          <u>
            <seg>
              Moderaterna och Folkpartiet skulle med denna uppfattning ha gått
              emot folkomröstningen 1980. Nu vet ju jag att man tog ställning
              under Harrisburgs galge, men ändå! Att det skulle ta 16 år att
              få detta bekräftat! Men det är ju er nuvarande politik och position
              efter energiförhandlingarna. Varför besvära svenska folket med
              en folkomröstning när kärnkraftsavvecklingen enligt er uppfattning
              inte är en politisk fråga som demokratin skall befatta sig med?
            </seg>
          </u>
          <note>
            (Applåder)
          </note>
          <note>
            Anf. 15 Statsminister GÖRAN PERSSON (s)
          </note>
          <u>
            <seg>
              replik:
            </seg>
          </u>
          <u>
            <seg>
              Fru talman! Ett kort svar till Olof Johansson om
            </seg>
          </u>
          <note>
            Arboga.
          </note>
          <u>
            <seg>
              Det finns ett avtal mellan staten och Volvo om underhåll. Det
              ingick regeringen i december 1996.
            </seg>
          </u>
          <u>
            <seg>
              Dessutom finns det uppenbarligen ytterligare ett avtal, som ingen
              på regeringssidan har känt till. Det är det avtalet som nu diskuteras,
              bl.a. i medierna.
            </seg>
          </u>
          <u>
            <seg>
              Mot den bakgrunden har regeringen givit JK i uppdrag att skyndsamt
              granska förhållandena omkring dessa avtal. Vi har också ställt
              resurser till JK:s förfogande för att detta skall gå snabbt.
            </seg>
          </u>
          <note type="speaker">
            Anf. 16 GUDRUN SCHYMAN (v) replik:
          </note>
          <u>
            <seg>
              Fru talman! På temat att det är viktigt att hålla demokratins
              flagga högt vill jag till Olof Johansson ställa en fråga som gäller
              just diskussionen om kärnkraftsavvecklingen.
            </seg>
          </u>
          <u>
            <seg>
              Centerpartiet, Vänsterpartiet och kd sitter ju tillsammans med
              regeringens företrädare i en liten arbetsgrupp och diskuterar
              hur vi så fort som möjligt skall komma fram till ett beslut om
              en avveckling av kärnkraften på ett klokt och snabbt sätt. Det
              spekuleras samtidigt väldigt mycket om huruvida det pågår andra
              diskussioner vid sidan om, om Olof Johansson och Göran Persson
              har en egen samtalsgrupp i den här frågan.
            </seg>
          </u>
          <u>
            <seg>
              Jag har fått frågan av medierna, och det spekuleras ganska mycket.
              Det gör man på grund av att vi har fått en situation i Sverige
              där vi ibland har ett beslutsfattande som ser ut så, att Olof
              Johansson och Göran
            </seg>
          </u>
          <u>
            <seg>
              Persson kommer överens. Sedan kommer ärendet till riksdagen och
              här fattas det beslut. Sedan går det ut på diskussion och i förankringsprocesser
              i de politiska partierna. Därefter kommer den allmänna opinionen
              och talar om att det beslutet inte var klokt, och sedan säger
              regeringen: Nej, det var det inte. Och så ändrar man kanske beslutet.
            </seg>
          </u>
          <u>
            <seg>
              Detta är en bakvänd ordning. Jag tror inte att den ökar respekten
              för demokratin. I förhoppningen att jag skall få ett mycket klart
              och tydligt nej till svar vill jag nu ställa frågan: Pågår det
              några parallella förhandlingar om kraften och omfattningen av
              kärnkraftsavvecklingen mellan Olof Johansson och Göran
            </seg>
          </u>
          <note>
            Persson?
          </note>
          <note type="speaker">
            Anf. 17 OLOF JOHANSSON (c) replik:
          </note>
          <u>
            <seg>
              Fru talman! Jag vet inte om jag skall känna mig smickrad av Gudrun
              Schymans bild av hur beslutsfattandet går till. Det är jag i varje
              fall inte - så går det inte till.
            </seg>
          </u>
          <u>
            <seg>
              Som alla vet finns det mycket av förankringsprocesser, både i
              riksdagsgrupper och ute bland folk, när man har möjlighet till
              det. Det är det som är det stora arbetet. Det är därför som vi
              i politiska debatter som den här framför den principiella inriktningen.
              Det gör vi för att få reaktioner. Jag har angivit några sådana
              inriktningar när det gäller att bekämpa arbetslösheten.
            </seg>
          </u>
          <note>
            Stryk alltså den myten!
          </note>
          <u>
            <seg>
              Energifrågan är ju av en speciell karaktär, och den har varit
              föremål för flerpartiöverläggningar. Alla partier har varit inbjudna,
              men en del har efter hand sorterat ut sig själva. Det är självklart
              att när en arbetsgrupp har fått den här uppgiften så är det där
              som förhandlingsansvaret finns och förhandlingsarbetet sker. För
              att detta skulle kunna ske förordade jag i ett tidigt skede en
              sortering i gruppen - sju olika uppfattningar är svåra att förena;
              det kan vara svårt nog med fyra, om de är olika. Jag hoppas att
              det skall visa sig att de inte är det, till slut.
            </seg>
          </u>
          <u>
            <seg>
              Göran Persson och jag har samma rätt som alla andra medborgare
              att prata med varandra, men vi för bara samtal. Vi har berört
              ämnet hur man gör för att avveckla kärnkraft - det är korrekt.
              Men ansvaret och förhandlingarna ligger helt och hållet i arbetsgruppen.
            </seg>
          </u>
          <note type="speaker">
            Anf. 18 GUDRUN SCHYMAN (v) replik:
          </note>
          <u>
            <seg>
              Fru talman! I sakfrågan är ju Olof Johansson och jag helt överens.
              Det har vi varit ända sedan folkomröstningen: Kärnkraften skall
              avvecklas, och det så fort som möjligt, och vi skall naturligtvis
              göra det på ett klokt sätt också.
            </seg>
          </u>
          <u>
            <seg>
              Anledningen till att jag ställde den här frågan var inte att
              jag hade drabbats av mytbildningar, utan det beror på den faktiska
              verkligheten: En hel del av de beslut som fattats här i riksdagen
              har haft just en sådan förhistoria.
            </seg>
          </u>
          <u>
            <seg>
              Det mest uppseendeväckande som vi nu håller på med är väl pensionsöverenskommelsen.
              Det är ju inte bara Olof Johansson som är inblandad i den politiska
              teater som vi fick bevittna förra veckan med partiöverläggningar
              på hög nivå för att ta del av redan fattade beslut, ingångna avtal
              och upplästa pressmeddelanden. Jag tror inte att det gynnar människors
              respekt för den demokratiska processen, om man tror att det pågår
              diskussioner och samtal på ställen där de inte borde pågå och
              det sedan visar sig att det gick till på ett helt annat sätt än
              det borde.
            </seg>
          </u>
          <u>
            <seg>
              Men jag tolkar detta som att Olof Johansson nu har sagt att ni
              talar med varandra. Det skall jag inte förbjuda er - absolut inte.
              Det har ni er fulla rätt att göra. Jag vill bara vara säker på
              att ni inte kör över den förhandlingsgrupp som finns, utan att
              den gruuppen är fullständigt informerad om vad som händer och
              att vi inte sedan får läsa protokoll som visar att frågan avgjordes
              på ett helt annat sätt än vad det var tänkt.
            </seg>
          </u>
          <u>
            <seg>
              Vi förenas i respekt för de demokratiska arbetsformerna, Olof
              Johansson.
            </seg>
          </u>
          <note type="speaker">
            Anf. 19 OLOF JOHANSSON (c) replik:
          </note>
          <u>
            <seg>
              Fru talman! Jag vill bara tillfoga en sak när det gäller pensionsöverenskommelsen.
              Jag berörde det litet i mitt inledningsanförande. Det är just
              den typ av långsiktiga reformer som kräver just stabilitet och
              att människor uppfattar att det finns en säkerhet. Eftersom den
              demokratiska processen inom det socialdemokratiska partiet har
              pågått fullt legitimt med ett rådslag är det viktigt, och det
              var därför vi framförde det kravet i en partimotion från Centerns
              sida, att man klargör om det kommer några förändringar och i så
              fall vilken räckvidd de har. De fem partier som har slutit denna
              överenskommelse har varit överens om att pensionsöverenskommelsen
              ligger fast i sina principer. Det beskedet har varit entydigt,
              och därmed bör det inte vara ekonomiskt hämmande för Sverige.
              Att dessutom Vänsterpartiet och Miljöpartiet injöds var väl en
              gest av generositet.
            </seg>
          </u>
          <note type="speaker">
            Anf. 20 MARIANNE SAMUELSSON (mp)
          </note>
          <u>
            <seg>
              replik:
            </seg>
          </u>
          <u>
            <seg>
              Fru talman! Det var ganska fascinerande att höra
            </seg>
          </u>
          <u>
            <seg>
              Olof Johansson beskriva Centerpartiet som ett decentraliserat
              parti som jobbar för att man skall decentralisera i samhället.
              Jag känner en förvåning inför detta, även om jag har hört det
              förut, eftersom Centern röstade för ett medlemskap i den europeiska
              unionen, vilket har inneburit kraftiga överflyttningar från decentralisering
              till en stark centralisering.
            </seg>
          </u>
          <u>
            <seg>
              Sedan till en fråga jag tänkte ställa. Det gäller energi och
              Arboga, som Olof Johansson var inne på.
            </seg>
          </u>
          <u>
            <seg>
              Statsministern sade att det pågick förhandlingar om att Volvo
              skulle stanna kvar i Arboga. Det vore gott och väl för dem som
              i dag arbetar inom industrin där om så kunde bli fallet. Oavsett
              detta är det en försvarsindustri som Arboga är oerhört beroende
              av. Vi lever i ett samhälle som måste nedrusta och satsa på hållbar
              utveckling. Då kommer Arboga på sikt att drabbas.
            </seg>
          </u>
          <u>
            <seg>
              Jag besökte Arboga och talade med dem där om den kunskap och
              kompetens som finns i Arboga och möjligheten att satsa på vindkraftstillverkning
              i Arboga. Därför vill jag höra med Olof Johansson, som numera
              har så nära kontakt med regeringen, om Centerpartiet kommer att
              stödja idén att Arboga skulle kunna bli ett centrum för vindkraftssatsningar.
              Vi behöver, för att få till en hållbar energi, satsningar på vindkraften.
              Vi behöver kunna bygga vindkraftverk också här i landet och inte
              vara beroende av dansk tillverkning. Vi vet att vi står inför
              ett beslut om att kärnkraften skall avvecklas. Då måste alternativen
              in.
            </seg>
          </u>
          <u>
            <seg>
              Vindkraften är naturligtvis en stor del av detta.
            </seg>
          </u>
          <u>
            <seg>
              Jag har en fråga till: Kommer Olof Johansson att jobba för att
              de stödformer som har funnits för vind- och solenergi kommer att
              finnas kvar?
            </seg>
          </u>
          <note type="speaker">
            Anf. 21 OLOF JOHANSSON (c) replik:
          </note>
          <u>
            <seg>
              Fru talman! Världen slutar inte vid Sveriges gränser. Det kan
              möjligen ses som ett problem från Miljöpartiets utgångspunkt,
              men det är det som är utgångspunkten för vårt ställningstagande
              till EU-
            </seg>
          </u>
          <u>
            <seg>
              medlemskapet. EU är ett fredsprojekt för Europa, enligt vårt
              synsätt. Då måste man försöka få i gång en gemensam ekonomisk
              utveckling som ger framtidstro i Öst- och Centraleuropa, etc.
              Jag skall inte gå djupare in på det.
            </seg>
          </u>
          <u>
            <seg>
              Däremot sätter vi klara gränser. EMU är ett typexempel på en
              centralisering som inte är nödvändig. Det kan snarare vara kontraproduktivt
              i förhållande till fredsprojektet.
            </seg>
          </u>
          <u>
            <seg>
              Energifrågan är föremål för partiöverläggningar.
            </seg>
          </u>
          <u>
            <seg>
              De skall först vara klara. Jag lägger mig inte i överläggningarna
              konkret i dagsläget, men jag tycker att det är en självklarhet
              att vi skall satsa på alternativen och motverka det som skall
              ut. Det är precis det jag har sagt i mitt anförande. Till de alternativ
              som finns, och som Sverige måste satsa mer på, hör vindkraften.
            </seg>
          </u>
          <u>
            <seg>
              Det finns också andra energiprojekt som är aktuella i det berörda
              området. Jag behöver bara nämna tankarna på etanol som drivmedel
              så förstår Marianne Samuelsson vad jag syftar till. Det är självklart
              att vi inte nu i detta skede skall sitta och peka ut exakt vilka
              orter vi skall satsa på, men det får gärna bli Arboga.
            </seg>
          </u>
          <u>
            <seg>
              Jag hoppas naturligtvis att avtalen skall ge möjlighet för regeringen
              att sätta press på Volvo att ta ansvar för den situation man har
              skapat.
            </seg>
          </u>
          <note type="speaker">
            Anf. 22 MARIANNE SAMUELSSON (mp)
          </note>
          <u>
            <seg>
              replik:
            </seg>
          </u>
          <u>
            <seg>
              Fru talman! Till skillnad från Olof Johansson tror jag att det
              är mycket angeläget att vi mycket konkret pekar ut orter och platser
              och ser till att få i gång de satsningar vi vill ha. Att bara
              vänta och se har vi sysslat med i väldigt många år. Det har inte
              kommit till några beslut om att satsa på de alternativa energikällorna
              i form av bl.a. byggnation. Det behövs ett beslut. Det behövs
              naturligtvis politiker som driver på i frågan och ser till att
              det händer någonting.
            </seg>
          </u>
          <u>
            <seg>
              Vad gäller EU-projektet kan jag säga att det vore ganska katastrofalt
              om Sverige vore hela världen,
            </seg>
          </u>
          <u>
            <seg>
              Olof Johansson. Det skulle inte alls hålla. Även om otroligt
              många delar av Sverige är glesbefolkat och även om vi skulle behöva
              fler människor som klarade att bo och leva i de delarna innebär
              det inte att vi skulle kunna vara hela världen. Men EU är heller
              inte hela världen. Det var inte samarbete jag var emot. Det var
              den andra delen - centraliseringen av besluten.
            </seg>
          </u>
          <u>
            <seg>
              Olof Johansson menar väl ändå inte att det har skett en decentralisering
              av besluten sedan vi blev medlemmar i den europeiska unionen?
              Denna riksdag har fått erfara otroligt många centraliserade beslut.
              Vi har bara fått besluten på bordet, därför att EU har fattat
              besluten och därför att de gäller i Sverige. Det gäller även på
              miljöområdet. Det blir mycket negativt i en del fall.
            </seg>
          </u>
          <note type="speaker">
            Anf. 23 OLOF JOHANSSON (c) replik:
          </note>
          <u>
            <seg>
              Fru talman! Att ge energiförhandlingarna ett par veckor till
              är inte att vänta och se. Marianne Samuelssons resonemang kring
              världen och Sverige var något luddigt, om jag får uttrycka mig
              så. Samarbete kräver faktiskt att man samtalar med andra och beslutar
              tillsammans med andra för att i de frågor som man inte själv kan
              bestämma över komma fram till gemensamma uppfattningar. Det är
              så ett fredsprojekt måste fungera, för att man skall kunna undvika
              krig.
            </seg>
          </u>
          <note type="speaker">
            Anf. 24 LARS LEIJONBORG (fp):
          </note>
          <u>
            <seg>
              Fru talman! Låt oss återvända till Volvo Aero i
            </seg>
          </u>
          <u>
            <seg>
              Arboga ett ögonblick. Vi har sett intervjuerna med de drabbade
              familjerna. 650 personer har drabbats av uppsägning. Tänk er att
              vi får en sådan jättesmäll på arbetsmarknaden varje vecka i ett
              helt år. Det skulle bli mellan 30 000 och 40 000 människor. Men
              faktum är att arbetslösheten ökade så mycket under förra året.
            </seg>
          </u>
          <u>
            <seg>
              De flesta av de uppsägningarna föranledde inte ministerbesök
              och TV-reportage och justitiekansler och allt vad det skall bli.
              De flesta skedde i tysthet. Men vi måste komma ihåg att verkligheten
              bakom varje uppsägning ofta är precis lika dramatisk som den vi
              har fått belyst i Arboga.
            </seg>
          </u>
          <u>
            <seg>
              Jag vill understryka att statsministern måste hitta på en annan
              replik till mig än till Lars Tobisson när det gäller arbetslösheten.
              Jag talar bara om ökningen från förra året. Arbetslösheten ligger
              nu högre än den gjorde någon gång vid motsvarande tid på året
              under den borgerliga regeringen.
            </seg>
          </u>
          <u>
            <seg>
              Det är också 30 000 fler än det var vintern 1993, då vi hade
              ansvaret. Då var den ekonomiska bakgrunden mycket besvärligare.
              Jag tror att det är väldigt viktigt att utgå från en realistisk
              bild av verkligheten.
            </seg>
          </u>
          <u>
            <seg>
              Jag tror inte att de som följer den här debatten via TV
            </seg>
          </u>
          <u>
            <seg>
              och radio känner igen sig i det som Olof Johansson talade om
              - att börserna stiger osv. För många människor innebär verkligheten
              att Sverige har blivit ett land med massarbetslöshet.
            </seg>
          </u>
          <u>
            <seg>
              Till verkligheten hör också att misstron mot välfärden växer.
              Alltfler tvivlar på att de kommer att få någon vård och omsorg
              när de blir gamla och att staten kommer att kunna betala deras
              pensioner.
            </seg>
          </u>
          <u>
            <seg>
              Många märker krisen in på bara skinnet. Det är svårt att få pengarna
              att räcka till. Barnen får inte det stöd i skolan som de skulle
              behöva. Gamla får ligga länge och vänta på hemtjänsten. Utslagningen
              ökar. De kriminella mc-gängen representerar en ny skrämmande brottslighet
              av maffiatyp.
            </seg>
          </u>
          <u>
            <seg>
              Det är sådan verkligheten är. Den ljusning som vi ständigt utlovas
              skjuts hela tiden på framtiden.
            </seg>
          </u>
          <u>
            <seg>
              Varför lyfter inte Sverige? Man kan tycka att vi förtjänar det.
              Man kan säga vad man vill om Sverige, men faktum är att vi svenskar
              under 90-talet - under alla regeringar - faktiskt har tagit oss
              an ett antal av våra stora ekonomiska problem, de s.k. strukturproblemen.
              Vi har faktiskt fått ned inflationen. Vi har plus i bytesbalansen.
              Vi har brutit vår isolering gentemot Europa. Vi är på väg att
              få balans i de offentliga finanserna.
            </seg>
          </u>
          <u>
            <seg>
              Trots detta är ljusningen inte i sikte. Sverige lyfter inte.
              Vad beror det på? Jag tror att den viktigaste förklaringen är
              att socialdemokraterna av ideologiska skäl är oförmögna att ta
              itu med de två största strukturproblemen: det ogynnsamma företagsklimatet
              och lönebildningen. Er övertro på storskaliga lösningar och central
              planering och er bindning till den största fackföreningsrörelsen
              har lett till en stelhet i hela samhällsstrukturen som hämmar
              den tillväxt, som annars vore möjlig.
            </seg>
          </u>
          <u>
            <seg>
              Det finns idéer som skulle kunna lyfta Sverige.
            </seg>
          </u>
          <u>
            <seg>
              Släpp loss tjänstesektorn, inte minst den som är riktad mot hushåll!
              Rörelsen säger nej. Låt dem som träffar avtal som innebär arbetslöshet
              ta ansvar för den arbetslösheten! Låt facket åtminstone delvis
              finansiera a-kassan! Vi har föreslagit att man skall växla en
              skattesänkning med att man låter egenavgifter finansiera en del
              av a-kassan, så att det blev raka rör. Men rörelsen säger nej.
              Gör någonting för att få fler företag att starta genom att ändra
              skattereglerna för s.k.
            </seg>
          </u>
          <u>
            <seg>
              fåmansbolag! Rörelsen säger nej.
            </seg>
          </u>
          <u>
            <seg>
              Jag har funderat på ordet "rörelsen". Det blir alltmer oegentligt.
              Rörelsen står ju inte längre för rörelse.
            </seg>
          </u>
          <u>
            <seg>
              Rörelsen står för stillastående. Rörelsen hindrar de förändringar
              som är nödvändiga för att Sverige skall lyfta.
            </seg>
          </u>
          <u>
            <seg>
              När det gäller liberaliseringar som skulle kunna få fart på jobben
              verkar det som om Göran Persson mest är ute efter att någon främmande
              statsman skall kunna komma hit och berömma Sverige för stabilitet.
              Det händer nämligen ingenting.
            </seg>
          </u>
          <u>
            <seg>
              Den öppna arbetslösheten, som ni lovade skulle vara nere i 5
              % för ett år sedan, är nu uppe i 9 %. En person som själv är socialdemokrat
              och har god europeisk utblick har sagt till mig att en socialdemokratisk
              seger inte i något annat europeiskt land skulle resultera i en
              så företagsfientlig politik som den som Göran
            </seg>
          </u>
          <u>
            <seg>
              Persson, som finansminister, slog in på hösten 1994.
            </seg>
          </u>
          <u>
            <seg>
              Så blir det inte om Blair vinner i England, inte om
            </seg>
          </u>
          <u>
            <seg>
              Gonzalez kommer tillbaka i Spanien och inte om
            </seg>
          </u>
          <u>
            <seg>
              Lafontaine vinner i Tyskland. Ingenstans blir det så negativa
              åtgärder för företagen.
            </seg>
          </u>
          <u>
            <seg>
              Det var fel att återinföra dubbelskatten på investeringar; vi
              behöver ju fler investeringar. Det var fel att göra det krångligare
              att anställa; vi behöver ju fler anställda. Det var fel att höja
              arbetsgivaravgiften; vi behöver ju fler arbetsgivare. Fel, fel,
              fel - den enda lösningen på de problem som jag har talat om är
              nämligen att det blir jobb genom företagande.
            </seg>
          </u>
          <u>
            <seg>
              Apropå Arboga hörde jag att näringslivssekreteraren i kommunen
              hade fått många samtal från företag som är övertygade om att regeringen
              nu måste göra något och införa bra regler för företag just i Arboga.
            </seg>
          </u>
          <u>
            <seg>
              Därför funderar de på att flytta dit. Men tänk om det som gäller
              i Arboga gäller i hela landet! Tänk om positiva åtgärder för företagen
              skulle kunna lyfta
            </seg>
          </u>
          <u>
            <seg>
              Sverige!
            </seg>
          </u>
          <u>
            <seg>
              Det har blivit en vana hos socialdemokrater att skriva memoarer
              och artiklar när de har avgått om allt som de skulle ha velat
              göra när de satt vid makten.
            </seg>
          </u>
          <note>
            Kjell-Olof Feldt, Anna-Greta Leijon, Mona Sahlin,
          </note>
          <u>
            <seg>
              Odd Engström och andra har gjort det. Om statsministern inser
              vad som är nödvändigt att göra bör han göra det nu när han fortfarande
              har chansen att påverka. Ett
            </seg>
          </u>
          <u>
            <seg>
              "Leijon" på Skansen fäller inget byte. Det är nu, när statsministern
              ännu har maktinstrumenten - och inte i memoarerna - som initiativen
              skall komma.
            </seg>
          </u>
          <u>
            <seg>
              Nu varslas 250 människor varje dag. Sverige är ett krisland.
              Arbetarregeringen har blivit en arbetslöshetsregering. Kanske
              är det allvarligaste av allt att den offentliga sektorn - eftersom
              över 700 000 människor är arbetslösa - dräneras på de resurser
              som skulle behövas för att säkerställa bra vård och trygga socialförsäkringar.
            </seg>
          </u>
          <u>
            <seg>
              Det talas om nya skatter till vården. Men Sverige har ju redan
              världens högsta skatter. Vi behöver inte högre skatter utan fler
              som betalar skatter. Fler skattebetalare är receptet mot vårdkrisen.
              Om vi får ned arbetslösheten en procentenhet förbättras de offentliga
              finanserna med minst 10 miljarder kronor.
            </seg>
          </u>
          <u>
            <seg>
              Vi trodde att vi stod nära Socialdemokraterna i välfärdspolitiken.
              Men resultatet av två och ett halvt års socialdemokratiskt regerande
              är att misstron mot välfärdssystemen växer och att alltfler människor
              känner oro inför att bli gamla och sjuka. Därför har vi tvingats
              till ett tvåfrontskrig.
            </seg>
          </u>
          <u>
            <seg>
              Vi är vana vid attackerna från höger. Vi läser ständigt på högerpressens
              ledarsidor att vi är för ett bevarande när det gäller välfärdspolitiken.
              Jag tar mycket lätt på den kritiken. Vi försvarar några grundläggande
              principer. Vi har byggt de här systemen tillsammans med andra
              i hundra år. Vi har också reformerat dem efter nya förutsättningar.
              Det är ett arbete som startades av Adolf Hedin och har fortsatts
              av Bo Könberg, och det kommer att fortsätta länge än.
            </seg>
          </u>
          <u>
            <seg>
              Vi har många spännande idéer, men de grundläggande principerna
              är värda att försvara.
            </seg>
          </u>
          <u>
            <seg>
              Det nya är att välfärden nu också i hög grad attackeras från
              vänster. Efter maktskiftet 1994 har det utbrutit fullständigt
              kaos i de stora trygghetssystemen.
            </seg>
          </u>
          <u>
            <seg>
              Den allmänna a-kassa som vi införde är avskaffad, och tusentals
              människor har på nytt kastats ut i otrygghet. Reglerna i dessa
              system ändras ständigt.
            </seg>
          </u>
          <u>
            <seg>
              Änkepensionen har nämnts här. Den förändringen var ganska häpnadsväckande,
              eftersom tusentals människor med ett par månaders varsel fick
              sin privatekonomi försämrad med flera tusen kronor. Det råder
              stor osäkerhet om vad som händer med pensionsuppgörelsen. Vi hör
              visserligen vad statsministern säger till oss, men vi vet också
              att det brukar bli annat ljud i skällan när han möter sina egna.
              Och den matchen återstår ju. Vårdgarantin - denna viktiga sociala
              reform som stärkte patienternas ställning gentemot vårdgivarna
              - har avskaffats. Nedskärningarna i vården fortsätter. Och köerna,
              som hade avskaffats, växer på nytt.
            </seg>
          </u>
          <u>
            <seg>
              Resultatet av detta är, som sagt, att oron växer.
            </seg>
          </u>
          <u>
            <seg>
              Göran Persson lär ha anställt en känd planhushållare som medarbetare.
              Men i ert agerande på trygghetsområdet finns det varken plan eller
              hållning. När det gäller trygghetssystemen lär det nog dröja tills
              någon kommer hit och prisar stabiliteten.
            </seg>
          </u>
          <u>
            <seg>
              Samhällsklimatet hårdnar. I krisens spår ökar polariseringen.
              De politiska budskap som utlovar en snabb förbättring av den egna
              privatekonomin genom lägre skatter eller högre bidrag har naturligtvis
              en stark lockelse i tider som dessa. Krisen märks också på människors
              attityder; det kan man mäta. Biståndsviljan sjunker. Skepsisen
              mot europeiskt samarbete ökar. Främlingsrädslan tilltar. Det lär
              finnas en undersökning som t.o.m. visar att 40 % av svenska folket
              kan tänka sig dödsstraff.För ett socialliberalt parti som Folkpartiet
              är en sådan miljö naturligtvis inte den bästa. Mycket av det som
              vi liberaler tror på, alltifrån internationalism till marknadsekonomi
              och generell välfärdspolitik, blir starkt ifrågasatt i sådana
              tider.
            </seg>
          </u>
          <u>
            <seg>
              Maria Leissner arbetade mycket hårt i två år för att hålla den
              liberala fanan högt i den snålblåsten.
            </seg>
          </u>
          <u>
            <seg>
              Hon har nu bestämt sig för att lämna över ledaruppgiften till
              någon annan. Jag beklagar det. Men jag vet att hur ledarfrågan
              än löses kommer vår politiska kurs att ligga fast.
            </seg>
          </u>
          <u>
            <seg>
              Om tidsandan är oliberal gäller naturligtvis också att behovet
              av vår opinionsbildning och vårt agerande växer. Ett land utan
              liberalt parti lever farligt. Erfarenheten visar att när de mörka
              krafterna sticker upp sina fula trynen och utmanar tolerans och
              demokrati behövs en levande liberalism som motkraft.
            </seg>
          </u>
          <u>
            <seg>
              De senaste dagarna har dödsattesten över liberalismen återigen
              skrivits ut. Men jag tror att de som har skrivit har agerat för
              tidigt. Det behövs ett parti som förenar frihetslidelse med ett
              starkt socialt engagemang. Den kämpande liberalismen är segare
              än våra belackare tror. Och det är tur för Sverige!
            </seg>
          </u>
          <note>
            (Applåder)
          </note>
          <note type="speaker">
            Anf. 25 OLOF JOHANSSON (c) replik:
          </note>
          <u>
            <seg>
              Fru talman! Jag vill bara rätta till en felbild som
            </seg>
          </u>
          <u>
            <seg>
              Lars Leijonborg gav av det som jag sade. Jag delar hans uppfattning
              om att arbetslösheten har cancerns karaktär - rädslan, hotet,
              spridningen och riskerna för många människor. Det sätter sig fast
              i folksjälen. Det är inget tvivel om att arbetet med att bekämpa
              arbetslösheten är den svåraste uppgiften som vi som politiker
              över huvud taget har, att hantera problemet på ett konstruktivt
              sätt och att försöka få en ändring till stånd. De som har varit
              med ett tag vet att detta inte sker omedelbart. Man kan inte bara
              bestämma hur det skall vara.
            </seg>
          </u>
          <u>
            <seg>
              Apropå verkligheten tycker jag att man också skall berätta om
              de delar som visar något annat och som ger hopp, möjligheter och
              förutsättningar. Det kan väl aldrig vara fel från Lars Leijonborgs
              utgångspunkt att människor är beredda att satsa riskkapital. Det
              har ju varit en stor debatt under många år. Det är precis den
              situationen som vi nu befinner oss i, att människor är beredda
              att satsa riskkapital. Låt oss då ta fasta på detta. Jag beskrev
              bara verkligheten. Jag angav fakta, men jag sade inte att det
              var en dominerande del av verkligheten.
            </seg>
          </u>
          <u>
            <seg>
              Däremot är frågan, om man nu skall vara litet polemisk mot vännen
              Lars, vad Folkpartiet anser att t.ex.
            </seg>
          </u>
          <u>
            <seg>
              sänkta matpriser betyder för människors verklighet.
            </seg>
          </u>
          <u>
            <seg>
              Folkpartiet har röstat mot en sänkning av matmomsen.
            </seg>
          </u>
          <u>
            <seg>
              Folkpartiet förordar EMU-medlemskap som en hjälp för att klara
              arbetslösheten. Vilka garantier finns det för detta när eländet
              är europeiskt? Jag vill gärna ha svar på det.
            </seg>
          </u>
          <note type="speaker">
            Anf. 26 LARS LEIJONBORG (fp) replik:
          </note>
          <u>
            <seg>
              Fru talman! Det var riktigt inspirerande att för en gångs skull
              höra Olof Johansson engagerad i vår tids stora sociala fråga,
              massarbetslösheten. Jag har deltagit i många sådana debatter.
              Från våren 1995 har
            </seg>
          </u>
          <u>
            <seg>
              Olof Johanssons anföranden alltid varit desamma, nämligen en
              lovprisning till samarbete. Det är jättevackert. Men man väntar
              på att det skall komma ett avsnitt om vad samarbetet handlar om.
              Man får efter en stund en stark känsla av att Olof Johansson inte
              bryr sig om vad han samarbetar om bara han får samarbeta.
            </seg>
          </u>
          <u>
            <seg>
              Nu fick vi emellertid ändå en ordentlig bekännelse om att arbetslösheten
              är vår tids stora problem och att det krävs många åtgärder. Ett
              viktigt problem i detta sammanhang är ju just riskkapitalförsörjningen.
              Det är en av de punkter där jag tyvärr tycker att Olof
            </seg>
          </u>
          <u>
            <seg>
              Johansson är en svikare. Vi avskaffade tillsammans dubbelskatten
              på investeringar, nyckelfaktorn för att få fram riskkapital till
              ett omfattande nyföretagande här i landet. Olof Johansson har
              icke lyckats förmå sin gode vän i Rosenbad att återinföra ett
              totalt avskaffande av dubbelbeskattningen. Det har skett några
              steg, men det är halvmesyrer. Om vi verkligen skall få fart på
              företagandet här i landet och se till att det växer fram en privat
              riskkapitalmarknad, då skall vi inte dubbelbeskatta detta viktiga.
              Det har Olof Johansson inte uppnått, och det är ett av de svek
              som
            </seg>
          </u>
          <u>
            <seg>
              Olof Johansson kommer att få svara för inför de borgerliga väljare
              som noga följer hur Centern, som brukar kalla sig för småföretagarparti,
              utnyttjar den position som man har skaffat sig.
            </seg>
          </u>
          <u>
            <seg>
              Jag tänkte passa på att ställa ett par frågor till Olof
            </seg>
          </u>
          <u>
            <seg>
              Johansson. Olof Johansson är ju den stora avhopparen i svensk
              politik. Han lämnade en borgerlig regering därför att den skulle
              ladda några kärnkraftverk, och han lämnade en annan borgerlig
              regering därför att den tänkte bygga Öresundsbron. Nu stöder han
              med stor entusiasm en regering som bygger Öresundsbron och som
              tycker att kärnkraften skall kunna användas betydligt längre,
              såvitt jag förstår, än vad Olof Johansson önskar. Kan Olof Johansson
              stödja en regering som använder kärnkraft och som är beredd att
              använda kärnkraft efter år 2010? Kan Olof Johansson fortsätta
              att stödja en regering som accepterar att kärnkraft används efter
              2010?
            </seg>
          </u>
          <note type="speaker">
            Anf. 27 OLOF JOHANSSON (c) replik:
          </note>
          <u>
            <seg>
              Fru talman! Lars Leijonborg har en benägenhet att måla antingen
              i svart eller vitt. Men verkligheten ser inte ut på det sättet
              - inte för enskilda människor och individer heller. Medborgarna
              har kunnat notera att de har fått lägre kostnader för boendet
              under dessa två år
            </seg>
          </u>
          <u>
            <seg>
              - 1 000-1 500 kr lägre boendekostnad per månad för många - och
              400 kr lägre matkostnader för ett fyrapersonershushåll per månad.
              Man måste komplettera bilden. Då har jag anledning att även lyfta
              fram det som är positivt och det som vi skall ta fasta på. Jag
              kunde naturligtvis enkelt och retoriskt säga att marknaden har
              gett besked om hur den ser på riskkapitalet.
            </seg>
          </u>
          <u>
            <seg>
              I annat fall skulle inte börsen ha gått upp som den gjorde under
              förra året. Det bygger på att det finns framtidstro och att man
              är beredd att satsa och att de alternativa investeringarna, dvs.
              att tjäna pengar på pengar, inte är lika attraktiva som de har
              varit tidigare. Låga bankräntor är ett exempel på detta.
            </seg>
          </u>
          <u>
            <seg>
              Det är precis denna omställning av politiken som är nödvändig
              för att man skall rikta in kraften i ekonomin på det som skapar
              nya jobb. Detta innebär att en grund har lagts. Sedan bestämmer
              vi inte själva.
            </seg>
          </u>
          <u>
            <seg>
              Det betyder att man inte får igenom allt som man önskar. Det
              får man inte i en fyrpartiregering heller, vilket Lars Leijonborg
              är mycket väl medveten om.
            </seg>
          </u>
          <u>
            <seg>
              Men däremot kan man inte frånsäga sig ansvaret när väljarna har
              sagt sitt och tänka att man kan vänta en period och i stället
              söka förtroende. Så låter man saker och ting gå som de gick under
              sista kvartalet
            </seg>
          </u>
          <u>
            <seg>
              1994 och en bit framåt och ställer sig vid sidan och bara tittar
              på. Centern är inte ett sådant parti. Vi tar verkligheten på allvar.
            </seg>
          </u>
          <u>
            <seg>
              Sedan försöker Lars Leijonborg dra in mig i en debatt om att
              jag skulle vara någon sorts avhoppare.
            </seg>
          </u>
          <u>
            <seg>
              Sanningen, Lars Leijonborg, är följande. Jag var nämligen med,
              så jag vet. Lars Leijonborg har förvisso varit med länge, men
              det var inte jag som hoppade av regeringen 1978. Det var ju en
              hel regering som avgick på kärnkraftsfrågan. Det är ett memento
              i dag.
            </seg>
          </u>
          <u>
            <seg>
              Det är väl tid nu att lösa det problemet, så att vi slipper ha
              det draggande decennium in och decennium ut i svensk politik.
              Det är precis det som vi just nu eftersträvar. Det här är ju något
              som har hämmat hela den svenska samhällsutvecklingen. Därför krävs
              det partier som är beredda att ta ansvar i detta avseende.
            </seg>
          </u>
          <u>
            <seg>
              Jag hänvisar, som jag tidigare gjort, till de förhandlingar som
              pågår i energiarbetsgruppen. Det är där som problemen skall lösas,
              inte uppifrån och ned
            </seg>
          </u>
          <u>
            <seg>
              - som Gudrun Schyman och jag tidigare var överens om.
            </seg>
          </u>
          <note type="speaker">
            Anf. 28 LARS LEIJONBORG (fp) replik:
          </note>
          <u>
            <seg>
              Fru talman! Jag tror att alla noterade att jag inte fick något
              svar på den konkreta fråga som jag ställde.
            </seg>
          </u>
          <u>
            <seg>
              För glädjen att få vara med där något händer är Olof
            </seg>
          </u>
          <u>
            <seg>
              Johansson tydligen beredd att acceptera också oändligt många
              gånger upprepade principer för sin politiska hållning.
            </seg>
          </u>
          <u>
            <seg>
              Matmomsen var, det är en rätt spridd uppfattning, en ovanligt
              egendomlig och befängd åtgärd. Också många människor, som naturligtvis
              gläder sig åt att det blir litet billigare att handla, har förstått
              att de pengarna - över 10 miljarder kronor - skulle mycket bättre
              skulle kunna användas i det svenska samhället.
            </seg>
          </u>
          <u>
            <seg>
              Tänk om vi hade fått använda de pengarna till att sänka skatter
              - något som skapar jobb! Då hade vi varit i en mycket bättre situation.
              I andra ledet skulle också den offentliga sektorn ha varit i en
              mycket bättre situation, därför att resurserna hade växt. Livsmedelsproduktionen
              är Sveriges mest subventionerade bransch. När det gäller att lägga
              en skattesubvention just där hoppas jag att Olof Johansson och
              jag har samma uppfattning. Jag är i varje fall på just denna punkt
              kritisk mot det europeiska samarbetet, därför att det har låst
              fast oss i en ännu större subventionsapparat gentemot jordbruket.
            </seg>
          </u>
          <u>
            <seg>
              T.o.m. jordbruksministern själv var ju för en tid inne på att
              spannmålsodlare, framför allt i Sydsverige, har fått en orimligt
              förbättrad ekonomi tack vare dessa subventioner. Men det dröjde
              visst inte många minuter förrän Per-Ola Eriksson ringde och slog
              fast att så fick man inte säga. Därefter lade regeringen ned det
              spåret. Det är klart att vi fått en subventionering av denna bransch,
              som sakligt sett och jämfört med hur andra svenskar har det, har
              blivit orimlig.
            </seg>
          </u>
          <u>
            <seg>
              Det här är naturligtvis inte den allra bästa torgmötesfrågan.
              Det kan jag erkänna, Olof Johansson! Det är klart att det är roligare
              att prata för något lägre matpriser än för något högre. Men politik
              får inte formas på ett sådant sätt att man bara tänker på vad
              som är lätt att formulera ute på gator och torg. Vi måste säga
              till människor: Sverige är i kris. Vi måste prioritera de allra
              viktigaste uppgifterna. Dit hör inte att göra maten billigare.
            </seg>
          </u>
          <note>
            Anf. 29 Statsminister GÖRAN PERSSON (s)
          </note>
          <u>
            <seg>
              replik:
            </seg>
          </u>
          <u>
            <seg>
              Fru talman! Låt mig ta detta tillfälle i akt för att rikta ett
              tack till Maria Leissner. Hon har varit partiledare i två år och
              arbetat för sitt parti och har för vår demokrati gjort en arbetsinsats
              under svåra personliga förhållanden. Hon är värd respekt och ett
              tack för den insatsen.
            </seg>
          </u>
          <u>
            <seg>
              Lars Leijonborg sade att man hade skrivit ut en dödsdom över
              liberalismen. Det tror jag ingen vågar sig på. Liberalismen kommer
              nog att leva som en samhällsriktning. Vad det handlat om är ju
              om Folkpartiet är uttrycket för liberalismen i Sverige. Det är
              väl den debatten som rasar. Vi får väl se vad som händer där.
            </seg>
          </u>
          <u>
            <seg>
              Detta ger mig anledning att ställa en fråga - Lars
            </seg>
          </u>
          <u>
            <seg>
              Leijonborg säger sig ju ha en socialliberal framtoning
            </seg>
          </u>
          <u>
            <seg>
              - mot bakgrund av den diskussion som rasat i Folkpartiet under
              de senaste dagarna. Man kritiserar ju partiledningen mycket hårt
              för att ha lagt sig så nära
            </seg>
          </u>
          <u>
            <seg>
              Moderaterna. När Lars Leijonborg nu har hört Lars
            </seg>
          </u>
          <note>
            Tobissons vision av den framtida välfärdspolitiken -
          </note>
          <u>
            <seg>
              sänkta skatter och en reducerad kommunal verksamhet inom vård,
              omsorg och utbildning - ställer jag alltså frågan: Är det ett
              recept som Folkpartiet i regeringsställning kan tänka sig att
              stödja?
            </seg>
          </u>
          <note type="speaker">
            Anf. 30 LARS LEIJONBORG (fp) replik:
          </note>
          <u>
            <seg>
              Fru talman! Jag tror att alla som hörde Lars Tobissons och mitt
              inlägg inser att det som gällt i svensk politik under hela 1900-talet
              fortfarande gäller, nämligen att det finns betydande ideologiska
              skillnader mellan konservatism och liberalism och att vi i Folkpartiet
              är stolta över att företräda en idétradition som t.ex. innebär
              en tro på välfärdspolitiken och på att den offentliga sektorn
              är ett viktigt instrument för att upprätthålla solidariteten mellan
              människor.
            </seg>
          </u>
          <u>
            <seg>
              Den här debatten har förts i årtionden. Socialdemokraterna har
              sagt: Ni kan aldrig regera ihop. Den debatten var väl periodvis
              svår. Men jag tycker att den har förändrats på det sättet att
              vi nu mycket har facit. Vi vet att folkpartister och moderater
              möts i förhandlingar, vilka kan vara hårda. Vi har ju vitt skilda
              utgångspunkter, men vi brukar kunna enas om en politik som är
              mycket bättre för de svaga i detta samhälle än den politik är
              som Socialdemokraterna nu för.
            </seg>
          </u>
          <u>
            <seg>
              Bo Könbergs och Bengt Westerbergs tid i Socialdepartementet var
              en social reformperiod med handikappreform, med pensionsuppgörelse,
              med reformering av en rad sociala system och med framsteg på jämställdhetsområdet
              - pappamånaden etc. På nästan alla de punkterna har ni antingen
              försämrat eller kastat tvivelsmål om arbetet kan fullföljas.
            </seg>
          </u>
          <u>
            <seg>
              Jag gör bedömningen att det är lättare för oss att få med Moderaterna
              på en socialt ansvarig politik än det är att få med Socialdemokraterna
              på en politik som dels är bra för välfärden, dels skapar ett bra
              företagsklimat här i landet.
            </seg>
          </u>
          <note>
            Anf. 31 Statsminister GÖRAN PERSSON (s)
          </note>
          <u>
            <seg>
              replik:
            </seg>
          </u>
          <u>
            <seg>
              Fru talman! Det var klara besked. Folkpartiet skall alltså utveckla
              välfärden tillsammans med Moderaterna. Jag vill bara erinra om
              hur det gick förra gången.
            </seg>
          </u>
          <u>
            <seg>
              Visst, det är en reformkatalog som kan visas upp från Socialdepartementet.
              Men, Lars Leijonborg, det var på kredit. Det var lånade pengar.
              Det i sin tur förorsakade statsfinansiellt kaos. Det i sin tur
              förorsakade skyhöga räntor. Det i sin tur drog
            </seg>
          </u>
          <u>
            <seg>
              50 000 småföretagare i konkurs. Det var företagsklimatet, reformarbetet
              och välfärdspolitiken ihop med
            </seg>
          </u>
          <note>
            Moderaterna!
          </note>
          <u>
            <seg>
              Det är alltså ingen nyorientering från Folkpartiets sida. Det
              är möjligt att de som tvivlar på Folkpartiets förmåga att hävda
              liberalismen har en poäng. Det verkar vara så när man hör Lars
              Leijonborg.
            </seg>
          </u>
          <note type="speaker">
            Anf. 32 LARS LEIJONBORG (fp) replik:
          </note>
          <u>
            <seg>
              Fru talman! Det var ett mycket intressant besked.
            </seg>
          </u>
          <u>
            <seg>
              Det var alltså välfärdspolitiken som skapade Sveriges ekonomiska
              problem. Där har jag emellertid en helt annan uppfattning.
            </seg>
          </u>
          <u>
            <seg>
              Sveriges ekonomiska problem skapades av sammanbrottet i näringslivet
              genom mångåriga försyndelser på 70- och 80-talen, som framför
              allt Socialdemokraterna bar ansvaret för. Det var inte på grund
              av en ambitiös välfärdspolitik som det här landet i första hand
              fick problem, utan därför att finansieringen bröt samman.
            </seg>
          </u>
          <u>
            <seg>
              Jag kan lova att skall vi ta ansvar för politiska beslut framöver,
              kommer högsta prioritet att ligga på att resurser skapas. Skapas
              inte resurser - det har vi nu lärt oss - är nämligen välfärden
              det som offras först.
            </seg>
          </u>
          <u>
            <seg>
              Det vill vi socialliberaler aldrig vara med om.
            </seg>
          </u>
          <note type="speaker">
            Anf. 33 GUDRUN SCHYMAN (v):
          </note>
          <u>
            <seg>
              Fru talman! Jag tänkte ta min utgångspunkt i det faktum att vi
              kommit drygt halvvägs på den här mandatperioden. Vi har ungefär
              lika mycket tid kvar till nästa val som vi har förbrukat. Då kan
              det vara intressant att göra någon form av summering av vad som
              hänt och kanske ännu mer av vad som inte hänt.
            </seg>
          </u>
          <u>
            <seg>
              Det finns en del saker som gör i alla fall mig väldigt bekymrad.
              Det finns en uppgivenhet som jag ser växa sig allt starkare hos
              alltfler människor i Sverige i dag. Det tar sig olika uttryck
              - brev, telefonsamtal, protestlistor och uppvaktningar. Jag var
              själv i förra veckan med på en uppvaktning hos socialministern
              för att föra fram alla de synpunkter och all den oro som jag har
              fått mig till del på mina resor runt om i
            </seg>
          </u>
          <u>
            <seg>
              Sverige.
            </seg>
          </u>
          <u>
            <seg>
              Det handlar i dag väldigt ofta om människor som blir bemötta
              på ett kränkande sätt i den gemensamma sektorn, som väldigt många
              av oss värnar, människor som inte får respekt vid sitt besök på
              socialbyrån och som blir behandlade av försäkringstjänstemännen
              på ett sådant sätt att de känner sig djupt kränkta. De får inte
              någon rättelse på sina problem och inga svar på sina frågor.
            </seg>
          </u>
          <u>
            <seg>
              Det här har gjort att det börjat växa upp nya klientorganisationer
              i Sverige som har till uppgift att följa med människor till myndigheter
              och vara ett stöd för att människor skall få sina lagliga rättigheter
              och skall orka stå emot den massiva byråkrati som möter dem. Det
              är ett växande fenomen, som jag tycker att regeringen måste se
              allvarligt på, inte minst med tanke på att vi står inför en omarbetning
              och förändring av socialtjänstlagstiftningen. Jag tror att det
              här är ett uttryck för en uppgivenhet hos många. Det börjar bli
              en groende vacklan inför förtroendet för folkhemmet.
            </seg>
          </u>
          <u>
            <seg>
              Jag tror att den behandling som många får leder till att man
              också börjar tvivla på politiken som verktyg och som garant för
              att människor som inte har makt och inflytande genom pengar och
              styrelseposter skall kunna ha någonting att säga till om. Jag
              vet också att denna behandling av människor som kommer till socialbyrån
              eller försäkringskassan inte utförs av tjänstemän eller tjänstekvinnor
              som tycker att det är roligt att sätta sig på folk. Det är ett
              resultat av att många som arbetar inom olika verksamheter, också
              inom sjukvården och äldreomsorgen, är hårt pressade av ständiga
              omorganisationer och ständiga besparingskrav av sina chefer, som
              i sin tur är hårt pressade av kommunpolitiker som skall hålla
              budgeten. Dessa i sin tur är hårt pressade av det faktum att skulle
              en majoritet i kommunen vilja betala för vård, trygghet och omsorg
              genom en höjd kommunalskatt får de inte det därför att staten
              tar de pengarna.
            </seg>
          </u>
          <u>
            <seg>
              I den här karusellen av osynliggörande av politiskt ansvar, någon
              form av övervältringsstrategi, uppstår en stor förvirring som
              är mycket allvarlig för demokratin. Det finns ingen att rikta
              sin vrede till. Det finns ingenstans att utkräva ansvar. Förskolläraren
              går till en högre tjänsteman, som går till sin politiker, som
              hänvisar till statskassan där man hänvisar till vad då?
            </seg>
          </u>
          <u>
            <seg>
              Ja, i förlängningen kanske regeringen hänvisar till
            </seg>
          </u>
          <u>
            <seg>
              EMU-processen och konvergenskraven. Så har vi slutit cirkeln
              och kan gå ut på gator och torg och säga, om vi vill gör det enkelt
              för oss, att det är EU:s och
            </seg>
          </u>
          <u>
            <seg>
              EMU:s fel. Men så är det inte. Felet ligger hos den politiska
              ledning som väljer att anpassa sin politik till de heliga konvergenskrav
              som föreskriver just denna typ av balans i finanserna, vilket
              gör det omöjligt att verkställa beslut som innebär en expanderande
              gemensam sektor och offensiva satsningar på vård, omsorg, utbildning
              och kultur. Där ligger det politiska ansvaret, och där skall det
              politiska ansvaret utkrävas.
            </seg>
          </u>
          <u>
            <seg>
              Men i dag har vi tendensen att alla slår nedåt. Också kommunpolitiker,
              som borde sparka uppåt, sitter och filar på att få ned socialbidragsnormerna
              i stället för att kräva lagstiftning mot dem som fifflar med skatter
              och utvecklar fallskärmar.
            </seg>
          </u>
          <u>
            <seg>
              Det här är en brutalisering av samhällsklimatet, som alltid drabbar
              dem som inte har möjligheter genom maktpositioner. Det här är
              en väldigt allvarlig utveckling. Det är ett svartepetterspel där
              individen till slut är den som förlorar och där vi mister respekten
              för de demokratiska institutionerna och det demokratiska systemet.
              Där växer sedan ropen på starka män.
            </seg>
          </u>
          <u>
            <seg>
              Detta är allvarligt, och jag hoppas att regeringen noga tänker
              över dessa problem och tar till sig alla protester och nödrop
              från människor. Jag har med mig ett tjockt kuvert som jag fått
              i uppdrag att lämna över till Göran Persson, och jag tänker ta
              mig friheten att göra det. Han har säkert fått många fler, men
              jag skall göra det i alla fall.
            </seg>
          </u>
          <u>
            <seg>
              Det som ändå är optimistiskt i den här utvecklingen är att det
              faktiskt finns alternativ. De alternativ som finns är också förankrade,
              tror jag, i den här församlingen men framför allt utanför den
              här församlingen. Det finns alternativ. Det går att göra någonting
              åt den situation som vi har. Det finns ett brett stöd utanför
              riksdagen. Det har märkligt nog visat sig att stödet för en generell
              gemensamt finansierad och gemensamt organiserad offentlig sektor
              i termer av skola, vård, utbildning, kultur, äldreomsorg osv.
              är mycket starkt. Det har vuxit hos människor, samtidigt som den
              ideologiska debatten och den maktpolitiska debatten har förts
              i termer av att det är välfärden som äter upp våra finanser, att
              vi skall skrota och privatisera den. Men stödet bland människor
              i Sverige har ökat för den här typen av trygghetssystem och välfärd.
            </seg>
          </u>
          <u>
            <seg>
              Det finns ett stort gensvar om vi lägger fram förslag som har
              som syfte att komma till rätta med både arbetslösheten och trygghetsproblemen
              i samhället.
            </seg>
          </u>
          <u>
            <seg>
              Jag vill ta upp fem punkter som jag tycker det vore nödvändigt
              och bra att genomföra under resten av mandatperioden.
            </seg>
          </u>
          <u>
            <seg>
              När det gäller vården vet vi att det är stora problem. Det kommer
              ideligen rapporter, t.ex. i morse hörde vi det på radion, om att
              det fungerar dåligt. Vi vet att pengarna inte räcker till. Det
              finns svart på vitt
            </seg>
          </u>
          <u>
            <seg>
              - Landstingsförbundet har talat om det i en sjukvårdsutredning
              - att det finns ett glapp på 2 miljarder kronor för 1998. Detta
              måste fyllas. Det handlar inte om att säga nej till nödvändiga
              reformer eller effektiviseringar, utan det handlar om att det
              måste till mer pengar, 2 miljarder. Det är helt möjligt att klara
              detta inom ramen för en balanserad budget. Det förutsätter att
              vi har värnskatten kvar, och det hoppas jag att vi är överens
              om, Göran Persson.
            </seg>
          </u>
          <u>
            <seg>
              I grundskolan krävs också ett tillskott av pengar, särskilt i
              kommuner där det finns många flyktingar och invandrare och som
              har växande problem, vilka vi måste göra någonting åt för att
              komma till rätta med segregationen men också för att höja kvaliteten
              i skolan.
            </seg>
          </u>
          <u>
            <seg>
              Vi behöver en ordentlig debatt om bildningens roll och det kunskapslyft
              som behövs i Sverige.
            </seg>
          </u>
          <u>
            <seg>
              Jag tänker på bostadsbidragen. Om vi behåller värnskatten finns
              det ett utrymme för att höja dem för de sämst ställda pensionärerna
              och för barnfamiljer med låga inkomster. På det sättet kan också
              den inhemska efterfrågan ökas.
            </seg>
          </u>
          <u>
            <seg>
              Det gäller frågan om kortare arbetsdag, som är en mycket viktig
              strukturell fråga, Göran Persson. Arbetsmarknaden står inför stora
              förändringar som inte bara beror på den ekonomiska utvecklingen
              utan också på den tekniska utvecklingen. Strukturella förändringar
              skall genomföras med strukturella reformer.
            </seg>
          </u>
          <u>
            <seg>
              Arbetstidsförkortning är en sådan förändring.
            </seg>
          </u>
          <u>
            <seg>
              Det har redan skett en arbetstidsförkortning, men en mycket brutal
              sådan. En halv miljon människor står utan arbete samtidigt som
              de som har arbete arbetar heltid plus övertid och sliter ut sig.
              Det är en form av arbetstidsförkortning, ett sätt att dela på
              sysselsättningen, som vi inte har fattat något demokratiskt beslut
              om, som slår ut människor och marginaliserar stora grupper och
              som i förlängningen innebär ökade kostnader för staten. Jag förordar
              en annan typ av arbetstidsförkortning, nämligen en demokratisk
              och human sådan. Vi skall dela på den sysselsättning som finns.
            </seg>
          </u>
          <u>
            <seg>
              Växjömodellen, som faktiskt är ett initiativ från vänstern i
              Växjö, har visat sig vara väldigt bra. Många politiska partier
              stöder den och fackföreningsrörelsen är intresserad av den. Vad
              som krävs är initiativ från regeringen och tillskjutande av pengar
              så att också de som har låga löner kan omfattas av arbetstidsförkortningen.
              Det ger inte fler nya jobb, men det ger fler människor arbete
              och egen lön att leva på. Det ger värdighet och är samhällsekonomiskt
              mycket klokt.
            </seg>
          </u>
          <u>
            <seg>
              Den femte frågan gäller miljösatsningar. Det behövs investeringar
              i miljöomställning, och det behövs mycket mer än vad som nu har
              gjorts. Efter valet
            </seg>
          </u>
          <u>
            <seg>
              1994 kom vi överens med regeringen om 200 miljoner kronor till
              en miljöpott. Den tog slut fort. Det finns ansökningar som motsvarar
              över 4 miljarder och de innebär nya och framtidsinriktade jobb.
              Där behöver vi sätta i gång.
            </seg>
          </u>
          <u>
            <seg>
              Det innebär att vårt alternativ kräver en större och starkare
              gemensam sektor och större investeringar i miljöomställning. Utrymmet
              för privat konsumtion blir därför mindre, vilket i sin tur innebär
              att det är viktigt att det blir en rättvis fördelning så att de
              som har för litet får mera och så att de som har för mycket skall
              vara med och bidra.
            </seg>
          </u>
          <note>
            (Applåder)
          </note>
          <note type="speaker">
            Anf. 34 MARIANNE SAMUELSSON (mp):
          </note>
          <u>
            <seg>
              Fru talman! Kära åhörare! Det finns en saga som påminner mig
              om Göran Perssons politik. Minns ni mannen som skulle låta sy
              upp en ny kostym? Han gick till skräddaren som lovade att göra
              det. När han kom tillbaka sade skräddaren: Det blev ingen kostym,
              det blev en rock. Nästa gång hade det blivit ett par byxor. Sedan
              blev det en väst, en vante och en tumme.
            </seg>
          </u>
          <u>
            <seg>
              Till sist bidde det ingenting.
            </seg>
          </u>
          <u>
            <seg>
              I Göran Perssons politik är det som i sagan om skräddaren. Han
              lovar att halvera arbetslösheten, att bygga det hållbara samhället,
              att avveckla kärnkraften osv. Skall det fortsätta som hittills
              får vi nog sammanfatta Perssons period som statsminister när den
              är slut
            </seg>
          </u>
          <note>
            1998 med: "Det bidde ingenting".
          </note>
          <u>
            <seg>
              Fru talman! Minns ni? Den öppna arbetslösheten skall halveras,
              utlovade statsminister Persson. Sedan dess har arbetslösheten
              knappt ens darrat på manschetten, för att använda skräddarens
              ord. Senaste nytt är 650 arbetslösa när Volvo lägger ned i Arboga.
            </seg>
          </u>
          <u>
            <seg>
              Arbetsmarknadsminister Margareta Winberg skickades dit med tre
              nya jobb .
            </seg>
          </u>
          <u>
            <seg>
              Ändå finns det utmärkta möjligheter.
            </seg>
          </u>
          <u>
            <seg>
              Nu finns i Arboga 650 personer som riskerar att bli arbetslösa.
              Det rör sig om yrkesskickliga mekaniker, civilingenjörer, svetsare,
              elektriker, dataexperter och annan kompetent arbetskraft.
            </seg>
          </u>
          <u>
            <seg>
              Hos riksdag och regering finns ett tydligt uttalat mål att ställa
              om till ett hållbart energisystem. Förhandlingarna är i slutskedet.
              Låt oss då utnyttja alla kompetenta arbetssökande till att börja
              omställningen!
            </seg>
          </u>
          <u>
            <seg>
              I Arboga finns ett ypperligt tillfälle att starta en svensk vindkraftsindustri.
              De som nu blir arbetslösa har den kompetens som behövs i en vindkraftsindustri.
              Till för några år sedan var 30 % av arbogaborna anställda inom
              tillverkningsindustrin, så det finns massor av erfarenheter och
              rätt grund att bygga vidare på.
            </seg>
          </u>
          <u>
            <seg>
              Vid en satsning på vindkraft i Arboga kan man ta efter det danska
              undret. Vindkraften är nu Danmarks största exportindustri med
              totalt ca 10 000 anställda.
            </seg>
          </u>
          <u>
            <seg>
              Är regeringen villig att satsa så att den kompetens som finns
              i Arboga tas till vara i en framtidsbransch, en bransch som dessutom
              leder till en hållbar utveckling och till en bättre miljö? Eller
              väljer regeringen att låta flyttlassen gå från Arboga? Tyvärr
              är det inte bara från Arboga som flyttlassen riskerar att gå.
              SJ varslar
            </seg>
          </u>
          <u>
            <seg>
              1 500 personer. Kommuner och landsting säger i sina rapporter
              att 60 000 personer riskerar att få gå under de närmaste åren.
            </seg>
          </u>
          <u>
            <seg>
              Halverad arbetslöshet, sade statsministern. Nej, det bidde ingenting.
            </seg>
          </u>
          <u>
            <seg>
              Alla vägar skall prövas för att minska arbetslösheten, sade Persson
              till LO:s kongress i höstas. "Det finns ingenting som är för dumt
              för att prövas", sade han. Vi skickade över våra förslag till
              bra åtgärder för att minska arbetslösheten. Vi föreslog att man
              skulle sänka arbetstiden till 35 timmar. Skatteväxla så att det
              blir billigare att anställa och dyrare att miljöförstöra, föreslog
              vi. Inför ett sabbatsår så att man kan ta ledigt ett år med 85
              % av a-kassan om en arbetslös träder in, föreslog vi. Ta krafttag
              för att få in långtidsarbetslösa på arbetsmarknaden, krävde vi.
              Satsa på de miljöjobb som ändå behöver göras och behåll personal
              inom barnomsorg, skola och vård i stället för att göra den arbetslös,
              föreslog vi i Miljöpartiet.
            </seg>
          </u>
          <u>
            <seg>
              Att man skall jobba åtta timmar om dagen och 40
            </seg>
          </u>
          <u>
            <seg>
              timmar i veckan år ut och år in är ingen naturlag, även om det
              intrycket kan ges av debatten i riksdagen. Vi kan göra som man
              har gjort i Danmark, Norge,
            </seg>
          </u>
          <u>
            <seg>
              Frankrike och Tyskland, dvs. sänka arbetstiden till 35
            </seg>
          </u>
          <u>
            <seg>
              timmar i veckan. Vi kan fatta ett sådant beslut i år.
            </seg>
          </u>
          <u>
            <seg>
              Det vill vi i Miljöpartiet göra.
            </seg>
          </u>
          <u>
            <seg>
              Opinionsundersökningarna visar också att de flesta vill sänka
              sin arbetstid och i större utsträckning dela på jobben.
            </seg>
          </u>
          <u>
            <seg>
              Experterna beräknar att en sänkt arbetstid ger
            </seg>
          </u>
          <u>
            <seg>
              200 000 nya jobb. Det ger ökad flexibilitet, som arbetsgivarna
              vill ha. Det ger stärkt konkurrenskraft, som Sverige behöver.
              Försök i kommuner visar att arbetsskadorna och stressen minskar
              med kortare arbetsdagar. Det finns alltså stora vinster att göra
              med en kortare arbetstid.
            </seg>
          </u>
          <u>
            <seg>
              Varför lyssnar inte Göran Persson på sin egen kongress som uttalat
              att arbetstiden skall sänkas?
            </seg>
          </u>
          <u>
            <seg>
              Varför lyssnar han inte på socialdemokraternas kvinnoförbund
              som drivit frågan om sänkt arbetstid i över tjugo år?
            </seg>
          </u>
          <u>
            <seg>
              Man skall pröva alla vägar för att minska arbetslösheten, sade
              statsministern. Men det bidde ingenting.
            </seg>
          </u>
          <u>
            <seg>
              Sverige skall ställa om till ett ekologiskt hållbart samhälle,
              sade statsministern i sin programförklaring för knappt ett år
              sedan. Kretsloppssamhället skall byggas steg för steg. Äntligen
              en viljeinriktning för ett hållbart samhälle, sade vi i Miljöpartiet
              och erbjöd regeringen våra sedan länge framtagna förslag till
              ett hållbart samhälle.
            </seg>
          </u>
          <u>
            <seg>
              Satsa hårt på att bygga ut snabbtågsförbindelserna och bygg viktiga
              förbindelser som saknas, skrota
            </seg>
          </u>
          <u>
            <seg>
              Dennispaketet, satsa på miljövänligare drivmedel för bilarna!
              Låt oss ta bort ett antal farliga kemikalier och livsmedelstillsatser.
              Låt oss fortsätta allergisaneringen av skolor och dagis. Låt oss
              släppa ut burhönsen ur burarna. Låt oss rädda de sista naturskogarna
              i Sverige.
            </seg>
          </u>
          <u>
            <seg>
              Allt detta och mycket mer föreslog vi i Miljöpartiet. Det är
              mycket som behövs för att nå ett ekologiskt hållbart samhälle.
              Men på sikt är det en mycket stor vinst och ger människor fler
              jobb.
            </seg>
          </u>
          <u>
            <seg>
              Men vi var nog för optimistiska. På område efter område har vi
              fått erfara hur regeringen har saknat handlingskraft, hur man
              i stället har ökat klyftorna i samhället, hur den sociala utslagningen
              har ökat och hur besluten om en avveckling av kärnkraften har
              dröjt. Men vi hoppas ändå på att regeringen tar sitt förnuft till
              fånga och inser att det finns möjligheter i den tid som vi lever
              i i dag. Det finns möjligheter att ställa om samhället till ett
              hållbart ekologiskt samhälle, där också de sociala aspekterna
              finns med och där möjligheterna finns för människor att må bra.
            </seg>
          </u>
          <note>
            (Applåder)
          </note>
          <note type="speaker">
            Anf. 35 ALF SVENSSON (kd):
          </note>
          <u>
            <seg>
              Fru talman! "Många av dagens samhällsproblem, såsom sjuklig masskonsumtion,
              samvetslös miljöförstöring, respektlöshet mot äldre och politikerförakt
              har, enligt vår mening, sin yttersta orsak i frånvaron av en religiöst
              och kulturellt förankrad värdegrund.
            </seg>
          </u>
          <u>
            <seg>
              Sverige genomgår en djup identitetskris där allt fler börjar
              omvärdera och ifrågasätta det moderna projektets innehållslöshet,
              utpräglade relativism och värdenihilism. Det är ett gott tecken."
            </seg>
          </u>
          <u>
            <seg>
              Fru talman! Detta är inte ord som jag har formulerat. Så uttrycker
              sig nämligen två unga svenska muslimer. De tar Uddevallapolitikernas
              klåfingrighet inför skolavslutningen som utgångspunkt, när de
              skriver om det moderna projektets rotlöshet. Deras budskap är
              egentligen en ivrig uppmaning till oss att inte visa förakt för
              svensk tradition och kultur, att inse att om vi svenskar inte
              känner oss trygga i vår egen identitet, så kommer vi inte att
              respektera andras. Och en kulturell eller etnisk respektlöshet,
              en brist på etik i vårt vardagsliv, är sannolikt ett av de största
              framtidshoten.
            </seg>
          </u>
          <u>
            <seg>
              Fru talman! Personligen blir jag förskräckt när jag hör och läser
              om att det monteras övervakningskameror på skolor, att det är
              synnerligen vanligt med poliser på skolgårdar nuförtiden, att
              lärare utsätts för våld och känner sig ängsliga och rädda, att
              ca 100 000
            </seg>
          </u>
          <u>
            <seg>
              elever är mobbade, att massor av elever inte får betyg osv. Vi
              kan ju sitta här i riksdagen - en del gör ju det även om det inte
              är så många - och tala oss hesa om utbildningens roll för framtiden,
              och vi kan satsa resurser i det oändliga. Men rinner dessa ut
              i svarta hål och skolorna blir förvaringsplatser där oordning
              och rädsla råder, då har vi alla anledning att frukta framtiden.
            </seg>
          </u>
          <u>
            <seg>
              Vi vet att morgondagens samhälle kräver utbildning och kunskaper.
              Jag tror dessutom att det är angeläget att stryka under att en
              förutsättning för att vi skall slippa de stora och splittrande
              löneskillnaderna och en stor social spänning i vårt samhälle är
              att vi kan garantera lugn, ro och trivsel i våra skolor. Det är
              ingen hemlighet för någon - jag vågar säga inte för någon i Europa
              - att de ungdomar som kommer efter i skolan, de grupper som hamnar
              vid sidan om och enbart genomlider skolan, lätt blir de grupper
              som fastnar i svåra sociala och ekonomiska omständigheter.
            </seg>
          </u>
          <u>
            <seg>
              Fru talman! Det finns mycket som vi politiker har anledning att
              engagera oss i, mycket som inte kostar pengar. Ingen bestrider
              att vi har ett ansvar för hur anslag fördelas. Men vi har också
              ett ansvar för att hålen i samhällsekonomins botten tätas, så
              att inte resurser i onödan bara försvinner. Vi har ett ansvar
              för att ordning och trygghet är förhärskande på gator och torg,
              på skolgårdar och, förstås, i undervisningssalar.
            </seg>
          </u>
          <u>
            <seg>
              Vi vet alltför väl att välfärdssamhället inte regleras enbart
              via kronor och ören. Vi vet ju att trivsel och förutsättningar
              för en trygg framtid inte enbart har med BNP-siffror att göra.
            </seg>
          </u>
          <u>
            <seg>
              Vi gör ständigt gällande att Sverige måste få en kraftig ekonomisk
              tillväxt för att kunna placera sig bland de ledande nationerna
              i världen, och det är naturligtvis helt riktigt och sant. Men
              jag vågar frankt påstå att Sverige inte placerar sig där med mindre
              än att vi får fason på skol- och undervisningsväsendet, vinner
              tillbaka respektfullhet och kvalitet i svenska skolor. Och så
              måste vi uppgradera föräldrarnas och hemmens möjlighet att främja
              trygghet och överföra respekt för medmänniskors värde och integritet.
              Jag begriper inte att det skall behöva gå år efter år utan att
              vi samfällt tillstår att välfärdssamhället är beroende av fungerande
              hem, att våld och rotlöshet som motkraft kräver den trygghet som
              hem och familjer kan ge och i regel också ger. Det är inte att
              ropa på Sörgården eller att tro på något "Idyllien". Det är att
              våga göra sig kvitt en del ideologisk rappakalja som har spridits
              under senare decennier, då familjemiljöer har misskrediterats
              genom kollektivismen.
            </seg>
          </u>
          <u>
            <seg>
              Fru talman! Under helguppehållet har vi av förklarliga skäl via
              medierna fått oss till del en mängd intervjuer och uttalanden
              av statsministern och statsråden. Alla dessa deklarationer har
              ett genomgående tema: Vi socialdemokrater har inte gjort några
              fel, vi gör inga fel och vi kommer aldrig att göra några fel.
            </seg>
          </u>
          <u>
            <seg>
              Skulle det någon enstaka gång tillstås att det kanske har funnits
              någon skavank i uppträdande och beslut, så är det LO som nås av
              detta. För övrigt gäller något slags ofelbarhetsdogm. Gå in i
              databaser och läs vad som har sagts, så skall ni se vilken uppsjö
              på självförtroende och fullkomlighet ni möter.
            </seg>
          </u>
          <u>
            <seg>
              Herr talman! Det är väl i och för sig lätt att förstå att varje
              regeringsledamot vill uppamma optimism.
            </seg>
          </u>
          <u>
            <seg>
              När arbetslösheten plågar, när människor känner ängslan över
              att hemtjänsten inte räcker till och faktiskt får uppleva detta
              inpå bara kroppen, när barnfamiljer pustar inför alla ekonomiska
              uppförsbackar, när många äldre med rätta tycker sig orättvist
              behandlade, då är det inte ett uns egendomligt att regeringen
              med Göran Persson i spetsen vill skapa optimism.
            </seg>
          </u>
          <u>
            <seg>
              Men finns det verkligen inte någon gång anledning till några
              nypor ödmjukhet? Jag tror faktiskt att det är en förutsättning
              för att politiken skall återvinna en del trovärdighet.
            </seg>
          </u>
          <u>
            <seg>
              Herr talman! Påtalar man från oppositionshåll att pengarna till
              vården inte räcker, vilket för övrigt alla partiers representanter
              i den stora sjukvårdsutredningen är överens om, då börjar de socialdemokratiska
              regeringsledamöterna genast att rabbla den läxa som de kan som
              ett rinnande vatten. Då får vi höra hur
            </seg>
          </u>
          <u>
            <seg>
              Socialdemokraterna 1994 fick överta nära nog allt elände under
              solen.
            </seg>
          </u>
          <u>
            <seg>
              Presenterar man från oppositionshåll förslag på åtgärder som
              skulle lätta bördorna för de ekonomiskt svagaste grupperna - flerbarnsfamiljer
              med små inkomster och pensionärer med ingen eller liten ATP -
            </seg>
          </u>
          <u>
            <seg>
              då vet man att nästa utantilläxa kommer med rekylverkan. Då heter
              det: Ni kristdemokrater skall ju ty er till Moderaterna, och Moderaterna
              vill ju beröva kommunerna en väldig massa miljarder.
            </seg>
          </u>
          <u>
            <seg>
              Detta säger en socialdemokrat år 1997 utan att blinka, trots
              att hon eller han innerligt väl vet att det var Socialdemokraterna
              själva, inte fyrpartiregeringen, som sänkte arbetslöshetsersättningen,
              sänkte barnbidraget, tog bort flerbarnstillägget, försämrade pensionärers
              hyresbidrag, ökade medicinkostnaderna och förpassade u-hjälpen
              under den s.k. skammens gräns.
            </seg>
          </u>
          <u>
            <seg>
              Blir sedan Göran Persson riktigt trängd, drar han till med att
              han är utsatt för personförföljelse, för kampanjer mot honom som
              person.
            </seg>
          </u>
          <u>
            <seg>
              Efter två års regerande, och därtill kan förstås läggas att socialdemokratin
              obestridligt bär ansvar för flydda decennier, ter det sig ju helt
              orimligt att försöka framställa det som om partiet har monopol
              på något slags politisk oförvitlighet. Sanningen är ju att vare
              sig fyrpartiregeringen 1991-1994 eller den socialdemokratiska
              regeringen före 1991 eller efter 1994
            </seg>
          </u>
          <u>
            <seg>
              bör försöka införskaffa omdömet ofelbar.
            </seg>
          </u>
          <u>
            <seg>
              I dag är ca 13 % av den arbetsföra befolkningen utan regelrätt
              arbete - i dag! I dag tar arbetslöshetsutgifterna musten av vård,
              omsorg och övrig offentlig verksamhet. Det sker i dag!
            </seg>
          </u>
          <u>
            <seg>
              Göran Persson kan väl inte mena att han och hans regering har
              uppfunnit någon ny doktrin som säger att budgetsanering och satsning
              på sysselsättning aldrig kan gå hand i hand?
            </seg>
          </u>
          <u>
            <seg>
              Det finns absolut ingenting som säger att två år skulle vara
              en för kort tid för att lätta på trycket för näringslivet, där
              de nya arbetsplatserna ju måste fram.
            </seg>
          </u>
          <u>
            <seg>
              Det finns heller ingen som helst möjlighet att, om man vill vara
              seriös, påstå att det under två regeringsår inte existerar möjligheter
              att öppna för jobb inom tjänstesektorn.
            </seg>
          </u>
          <u>
            <seg>
              Herr talman! I dag den 22 januari 1997, saknas det resurser i
              vården. Det är sannolikt denna dags största tragedi att inte alla
              människor som har behov av vård och omsorg behandlas på ett värdigt
              och anständigt sätt. Vi har hört åtskilligt om vårdgarantin, om
              att man skall komma till och bli opererad inom rimlig tid.
            </seg>
          </u>
          <u>
            <seg>
              Det finns åtskilligt att ta fasta på i den debatten. Men är det
              inte hög tid att också ta upp ett resonemang om ett slags hemtjänst-
              och sjukhemsgaranti, ett slags värdighetsförsäkran för åldringsvården?
              Det skall finnas några minuter till samtal. Det skall existera
              möjligheter att bry sig om. Klinikfärdighetsbegreppet måste rensas
              ut, det borde vi vara överens om. Senildementa och mentalt krya
              åldringar skall inte blandas hur som helst. Inom kommunernas åldringsvård
              skall det finnas kompetent medicinsk personal - både sjuksköterskor
              och läkare. Den sjukhemsplacerade skall inte skiljas från sina
              anhöriga många mil bort osv.
            </seg>
          </u>
          <u>
            <seg>
              Nog borde vi få en värdighetsgaranti för åldringsvården för våra
              gamla?
            </seg>
          </u>
          <u>
            <seg>
              Jag har nämligen den uppfattningen att om vårdgarantin kommer
              på tal för oss som är i arbetsför ålder, är vi i regel i de omständigheterna
              att vi kan tala för oss själva och ställa krav. För många som
              har hemtjänst eller befinner sig på sjukhem existerar långt ifrån
              ofta möjligheten eller orken att göra detta. Därför måste vi i
              första hand ta ett generellt ansvar för deras vård och omsorgskvalitet.
            </seg>
          </u>
          <u>
            <seg>
              Herr talman! Jag kan faktiskt förstå att socialdemokratin under
              den gamla goda tiden kunde fastna i både självgodhet och maktfullkomlighet
              och få folk i allmänhet att tro att man hade näst intill monopol
              på all klokskap. Ett så långt maktinnehav bäddade väl nästan för
              dylika föreställningar. Men i dag vet vi ju allihop om vi vill
              vara ärliga - och låt oss vara det, annars förtvinar respekten
              för och tilltron till politiken ytterligare - att politiken har
              åtskilligt av rådvillhet och oförmåga i sig, och att det därför
              ligger ett stort mått av förnuft i att, som det brukar heta, ta
              skeden i vacker hand.
            </seg>
          </u>
          <u>
            <seg>
              I början av 90-talet ordades det mycket om "den enda vägen".
              Jag tror för min del inte på den typen av politiska maximer, och
              jag använde aldrig det uttrycket själv. Men, Göran Persson, även
              om ni inte använder det uttrycket, så håller ni er med minst sagt
              lika monopolistiskt uppträdande. Är det inte dags snart att, åtminstone
              i åthävor, tillstå att ni kört fast, att det är svårt att hitta
              vägen framåt, att ni saknar kompassriktning men att det nu är
              hög tid att lita mer på individens kreativitet än på kollektiva
              lösningar?
            </seg>
          </u>
          <u>
            <seg>
              Är det inte dags att tillstå att vi måste våga prioritera i dag
              och inte låtsas som om allt löser sig om vi kan skrapa ihop resurser
              i morgon? Är det inte dags att skrota gamla värdeladdade motsatsord
              mellan den privata och den offentliga sektorn? Är det inte dags
              att öppet och ärligt anamma den ideella sektorn?
            </seg>
          </u>
          <u>
            <seg>
              Det är väl på sitt sätt en prestation, och tyder onekligen på
              en viss typ av mod, att utsätta folk för så stora besparingar
              att människor inte vet sig någon levandes råd. Om Göran Persson
              till varje pris vill inhösta beröm, så visst, det skall ju inte
              förnekas att han tillsammans med Centerpartiet ryckt av människor,
              inte minst de ekonomiskt svagaste grupperna, så mycket resurser
              att dessa grupper fruktar för morgondagen. Detta kan självfallet
              karaktäriseras som mod, och man kan förvisso ifrågasätta om någon
              annan än
            </seg>
          </u>
          <u>
            <seg>
              Göran Persson och hans regering skulle ha dristat sig att sänka
              barnbidrag och försämra för pensionärer och arbetslösa i en sådan
              omfattning som nu skett. Men vad som fordras nu i dag, och under
              året framöver, är ju energi för framtiden. Det är ju vind i seglen.
              Det är ju framtidstro. Det är också arbetstillfällen och åter
              arbetstillfällen, och i detta det viktigaste politiska uppdraget
              står sig Göran Persson hittills alldeles uppenbart ganska slätt.
            </seg>
          </u>
          <u>
            <seg>
              Nog är det påfrestande att se hur arbetskraft inom vårdsektorn
              och byggsektorn ger sig över till Norge.
            </seg>
          </u>
          <u>
            <seg>
              Det är nedstämmande att se att Sverige rutschat ned i bottenläge.
              Vi måste ur det här grötandet nu, Göran
            </seg>
          </u>
          <u>
            <seg>
              Persson! Vi måste få människor att känna respekt för politiken
              och tro på en tryggad morgondag. Sätt nu i gång att regera!
            </seg>
          </u>
          <u>
            <seg>
              Vi har ju läst att Göran Persson gärna skulle ha velat bli präst.
              Låt mig inte minst därför, herr talman, få ge statsministern ett
              skriftens ord: "En vindspejare får aldrig så och en molnspanare
              får aldrig skörda."
            </seg>
          </u>
          <note>
            (Applåder)
          </note>
          <note type="speaker">
            Anf. 36 Statsminister GÖRAN PERSSON (s):
          </note>
          <u>
            <seg>
              Herr talman! Så har vi då lyssnat på alla goda råd om vad regeringen
              bör göra. När man tar till sig intrycken är det ingen hejd på
              goda förslag; mer av allt, och dessutom lägre skatter! Regeringens
              otacksamma uppgift har varit att städa upp efter en sådan politik.
            </seg>
          </u>
          <u>
            <seg>
              När man hör en av dem som kanske mer än andra var ansvarig för
              detta, Alf Svensson, breda ut sig i moraliska toner omkring det
              svåra städarbete som vi har gjort, så känns det faktiskt något
              bittert.
            </seg>
          </u>
          <u>
            <seg>
              Men vi tänker hålla fast vid en ordentlig ekonomisk politik.
              Vi tror aldrig att de människor som är beroende av pensioner,
              som är beroende av vården, att de ungar som för sin framtid är
              beroende av en bra skola bäst hjälps av att vi börjar låna pengar
              igen och sätta oss i skuld till utländska bankirer. Den tiden
              är förbi. Vi skall inte tillbaka dit igen. Jag skäms inte ett
              ögonblick för att det var socialdemokratin som ryckte landet ur
              den djupa krisen, och jag är glad över att det skedde i samarbete
              med att annat folkrörelseparti,
            </seg>
          </u>
          <u>
            <seg>
              Centerpartiet.
            </seg>
          </u>
          <u>
            <seg>
              Framför oss ligger nu nästa uppgift, att med kraft pressa tillbaka
              arbetslösheten. Vi vet att det inte går att göra det om inte vår
              ekonomi först är i ordning.
            </seg>
          </u>
          <u>
            <seg>
              Räntorna är låga nu. Inflationen är borta. Reallönerna stiger.
              Hyresutvecklingen ligger still. Industriinvesteringarna är i topp.
              Sverige är på väg in i en situation där vi har flera goda år av
              ekonomisk utveckling framför oss.
            </seg>
          </u>
          <u>
            <seg>
              Nu gäller det också att den optimismen sprids till vanligt folk.
              Det gäller att de känner att den genomstädning som vi har gjort
              av de gemensamma finanserna har varit till för att ge dem trygghet
              - trygghet i förvissningen om att de gemensamma socialförsäkringarna,
              vården, omsorgen och utbildningen också i fortsättningen skall
              vara av hög kvalitet och stå till deras förfogande.
            </seg>
          </u>
          <u>
            <seg>
              Jag inser att framför allt en del av den kritik som jag tror
              Gudrun Schyman framförde är berättigad. Det finns många människor
              i dag som känner att de håller på att lämnas åt sidan, att de
              inte är med i samhällsutvecklingen, att de ställs utanför. Socialdemokratin
              har aldrig kunnat acceptera det, och vi kommer inte heller nu
              att acceptera det. När vi nu sätter kampen mot arbetslösheten
              i centrum är det inte enbart därför att människor skall ha jobb
              för arbetets egen skull, utan också därför att det gör att människor
              är delaktiga i samhällsutvecklingen. Det är en gammal klassisk
              socialdemokratisk uppfattning.
            </seg>
          </u>
          <u>
            <seg>
              Jag vet också, eftersom vi har tillgång till de bedömningar som
              nu görs i Finansdepartementet, att de offentliga finanserna utvecklas
              på ett mycket bättre sätt än vad vi trodde. Vi har hela tiden
              varit mycket försiktiga och legat i underkant i våra bedömningar.
            </seg>
          </u>
          <u>
            <seg>
              Nu ser vi att vi för 1998 kommer att nå balans i våra gemensamma
              finanser. Det trodde ingen var möjligt för några år sedan.
            </seg>
          </u>
          <u>
            <seg>
              Men inte bara det, vi kommer också 1998 att ha ett utrymme därutöver.
              Vi går mot ett överskott i de offentliga finanserna. Vi har aldrig
              strävat efter ett överskott 1998. Vi har strävat efter siffran
              noll, efter att vi vid valperiodens slut skulle vara i ett läge
              där vi kunde säga att Sverige nu betalar för sig igen.
            </seg>
          </u>
          <u>
            <seg>
              Det överskottet, som är i storleksordningen
            </seg>
          </u>
          <u>
            <seg>
              10 miljarder kronor, kommer - det kan regeringen redan nu säga
              - att användas i budgetarbetet för att stärka vården, för att
              stärka omsorgen och för att stärka skolan. Jag skulle tro att
              det även med en sådan satsning ändock, av siffrorna att döma,
              blir några kronor över, och kanske har vi trots detta inte balans
              utan ett litet plus i de offentliga finanserna.
            </seg>
          </u>
          <u>
            <seg>
              Det är egna pengar. De är inte lånade av Anne
            </seg>
          </u>
          <u>
            <seg>
              Wibble på Wall Street. Det är egna pengar. De är inte uppraggade
              av Lars Tobisson hos tyska bankirer. Det är egna pengar, inte
              sådant som en trängd statsminister har fått be om utomlands. Vi
              är där nu. Nu kan vi ställa ut löften om förbättringar i välfärdssystemet,
              inte utifrån lånade pengar utan utifrån egen produktion i Sverige.
              Det har inte varit lätt. Det har varit fyllt med spe och spott,
              och det har varit avhånat som politiskt projekt.
            </seg>
          </u>
          <u>
            <seg>
              Som traditionell socialdemokrat är jag av den uppfattningen att
              vi innan vi förbrukar pengarna också skall ha dem i handen. Det
              lärde jag mig av mina föräldrar. Det är den generationen socialdemokrater
              som i mångt och mycket har byggt det svenska folkhemmet. Vi är
              stolta över detta, och jag tror att den stoltheten delas av Centerpartiet.
            </seg>
          </u>
          <u>
            <seg>
              Förbättringar i vård, omsorg och utbildning ger inte bara en
              höjning av kvaliteten för människor i deras liv och i deras vardag,
              utan det ger också arbetstillfällen. Det är klart att vi inte
              kan acceptera att arbetslösheten innevarande år växer i kommuner
              och landsting. Vi kommer redan i vårbudgeten att lägga fram förslag
              av det slaget att vi under 1997 gör insatser som underlättar för
              kommuner och landsting att behålla sin personal. 1998 skall man
              kunna möta det med egna pengar i kommunerna och landstingen, för
              att fortsätta att utveckla vård och omsorg.
            </seg>
          </u>
          <u>
            <seg>
              Det är klart, det där tål inte löften om skattesänkningar. Det
              tål inga moderata attacker i form av storstilade omläggningar
              av systemet. Det där är socialt, kanske någon rent av skulle säga
              liberalt. Jag föredrar att säga socialdemokratiskt.
            </seg>
          </u>
          <u>
            <seg>
              Vi släpper inte greppet, när vi nu har fått det. Det är en hörnsten
              för vår del att pressa tillbaka arbetslösheten med hjälp av en
              utveckling i vård, omsorg och utbildning. Där behövs det folk.
              Nu har vi pengar till det. Vi har inte fått det gratis, vi har
              själva jobbat ihop det i Sverige.
            </seg>
          </u>
          <u>
            <seg>
              Den högre utbildningen måste vara nästa hörnsten när vi pressar
              tillbaka arbetslösheten. Vi har gjort en stor insats för att ge
              grundskolekompetens och gymnasiekompetens till dem som tidigare
              inte har det. I år sätts den stora utbildningssatsningen i sjön.
              100 000
            </seg>
          </u>
          <u>
            <seg>
              svenskar skall under fem år få en rejäl grundutbildning.
            </seg>
          </u>
          <u>
            <seg>
              Men det räcker inte. Vi skall ligga längst fram även när det
              gäller högre utbildning och forskning.
            </seg>
          </u>
          <u>
            <seg>
              För det krävs också resurser. Jag vill att de svenska ungdomar
              som nu går i gymnasieskolan skall kunna beredas plats på en högskola
              och få den start på vuxenlivet som de vill ha. Då måste också
              högskolan växa, spridas över landet och förses med forskningsresurser.
              Också till det räcker resurserna.
            </seg>
          </u>
          <u>
            <seg>
              Jag tycker att vi har ett bra näringsklimat i Sverige. Många
              nya företag startar. Vi har låg bolagsskatt, så låg att omvärlden
              klagar på den. Vi har en rekordartad investeringsnivå i industrin.
            </seg>
          </u>
          <u>
            <seg>
              Men det finns kritik, som kommer från framför allt de små företagarna
              och som man inte skall blunda för utan lyssna till. Vi vill, i
              samverkan med företagarna och deras organisationer, i programmet
              för att pressa tillbaka arbetslösheten också ha en rejäl satsning
              på de små företagen.
            </seg>
          </u>
          <u>
            <seg>
              Vi vill avveckla kärnkraften. Det ger nya jobb. De som hävdar
              motsatsen befinner sig i en väldigt konstig debattsituation. Den
              här kammaren är ju efter Lars
            </seg>
          </u>
          <u>
            <seg>
              Tobissons klargörande besked för några månader sedan överens
              om att det inte skall byggas någon ny kärnkraft i Sverige. Kärnkraften
              är inte evig, det begriper alla. Vad vi tvistar om, är om den
              skall gå i fem år, tio år eller tjugo år till.
            </seg>
          </u>
          <u>
            <seg>
              Vilket samhälle ser de människor framför sig som hävdar att avveckling
              av kärnkraft ger arbetslöshet, när de faktiskt har accepterat
              att de tolv verken skall fasas ut? Vi vill påbörja avvecklingen
              av kärnkraften.
            </seg>
          </u>
          <u>
            <seg>
              Vi vill, ännu bättre uttryckt, börja en radikal omställning av
              vårt energisystem baserat på inhemska förnybara energikällor.
              Det är ett ekologiskt samhällsbygge. Vi har talat mycket om det.
            </seg>
          </u>
          <u>
            <seg>
              Jag är övertygad om att välfärdspolitiken i framtiden kommer
              att behöva förknippas också med en dimension som vi kan kalla
              för ekologisk. Människor vill inte bara ha trygghet för sin egen
              del i form av trygghet mot inkomstbortfall i händelse av sjukdom
              och att veta att ungarna har det bra i skolan. Allt fler känner
              också att det vi lämnar efter oss i form av jord, vatten och luft
              skall vara rent. Vad är välfärd om inte detta är rent?
            </seg>
          </u>
          <u>
            <seg>
              Det ekologiska samhällsbyggets första stora projekt kommer att
              vara omställningen av energisystemen. Det finns något slags dysterhet
              i debatten som tar sig uttryck i att de som är kärnkraftsförespråkare
              men som ändock har sagt att den inte skall byggas ut mer är dystra.
              Det är moderaternas dilemma. De älskar kärnkraften, men den skall
              inte byggas ut mer. De som tror sig vara de enda som förespråkar
              en avveckling och enda som har rätt att driva dessa idéer, de
              gröna, är också dystra och sysslar med väldigt mycket av låga
              personangrepp och surmulen kritik.
            </seg>
          </u>
          <u>
            <seg>
              Var glada, ni gröna! Det kommer en samhällsförändring som ni
              aldrig själva skulle ha orkat driva fram. Är ni konstruktiva,
              öppna för diskussioner och kompromiss kommer ni kanske att vara
              med på den färden. Annars finns det andra med rejäl förankring
              i myllan som kommer att vara med och driva på regeringen i den
              här processen. Det kan jag försäkra er.
            </seg>
          </u>
          <u>
            <seg>
              Här har ni det: Kommunerna, den högre utbildningen, de små företagen
              och den ekologiska omställningen. Det är ett program som ger arbete
              på kort sikt, men det är en långsiktig samhällsförändring det
              handlar om.
            </seg>
          </u>
          <u>
            <seg>
              Det som i närtid kanske bekymrar mig mest av allt, och som regeringen
              inte förfogar över, är den process som arbetsmarknadens parter
              skall hantera som handlar om lönebildningen. Den måste också komma
              på plats och fungera för att vår strategi att halvera arbetslösheten
              skall lyckas. Regeringen äger inte själv projektet. Vi delar i
              den svenska modellen ansvaret med arbetsmarknadens parter. Nu
              har de ansvaret, och de skall redovisa under våren. Det är spännande
              att se vad de presterar.
            </seg>
          </u>
          <u>
            <seg>
              Tillbakapressandet av arbetslösheten är en del i ett politiskt
              bygge, i en vision, som också rymmer de klassiska socialdemokratiska
              värderingarna om trygghet, rättvis fördelning och solidaritet.
              Där bör vi titta på en del av effekterna av saneringsprogrammet.
            </seg>
          </u>
          <u>
            <seg>
              Det ansågs för några år sedan vara ett samhällsbygge som var
              omodernt. Det var det liberala som skulle gälla, och inte nog
              med det. Det var det nyliberala som skulle gälla. Sänk skatten.
              Sälj ut kommunernas och statens tillgångar. Avreglera. Privatisera.
            </seg>
          </u>
          <u>
            <seg>
              Bryt ner de gamla strukturerna. Öka löneskillnader.
            </seg>
          </u>
          <u>
            <seg>
              Gör att de fattigare blir fattigare och de rika blir rikare.
              Satsa på en sådan politik, säger nyliberalerna. Då får vi en god
              samhällsutveckling.
            </seg>
          </u>
          <u>
            <seg>
              Projektet är prövat med förfärande resultat. Det påbörjades en
              ansats också i Sverige, men motkrafterna var för starka. Det socialdemokratiska
              välfärdsbygget och våra värderingar går djupt in i det svenska
              folket. Den skattesänkarpolitik som Moderaterna lanserade och
              försökte sig på i regeringsställning, och som slutade med statsfinansiella
              bekymmer av sällan skådat slag, försöker man nu återigen lansera
              i olika programskrifter.
            </seg>
          </u>
          <u>
            <seg>
              Ni i det svenska Moderata samlingspartiet. Lars
            </seg>
          </u>
          <u>
            <seg>
              Tobisson, är snart ensamma kvar på den internationella scenen
              att driva det nyliberala projektet. Jag har ingenting emot att
              Moderaterna blir isolerade. Men det känns rent mänskligt litet
              tragiskt att se Tobisson så övergiven och borttappad. Skulle det
              inte vara klokt, Tobisson, att också de svenska moderaterna sade
              att det inte var någon bra idé?
            </seg>
          </u>
          <u>
            <seg>
              Vi behöver en gemensam svär där vi tar ansvar för varandra, där
              den svage vet att det finns en stödjande hand och de gamla känner
              att de har sin rätt precis som de unga och starka. Det behövs
              en solidaritet generationer emellan och grupper emellan i samhället.
            </seg>
          </u>
          <u>
            <seg>
              Välfärdspolitiken är ett uttryck för detta. Den har också varit
              oerhört effektiv och rationell ekonomiskt.
            </seg>
          </u>
          <u>
            <seg>
              Vi kan konstatera att uppslutningen i Sverige kring traditionell
              välfärdspolitik i dag opinionsmässigt kanske är större än på mycket
              länge. Vi gläds åt detta. Jag är säker på att när vi närmar oss
              valdagen kommer också väljarna att känna igen Socialdemokraterna
              i den positionen. Står Moderaterna kvar i det nyliberala, dessutom
              med de två andra stödpartierna, här företrädda av Alf Svensson
              och Lars Tobisson, förknippade med sig, räds inte jag den debatten.
            </seg>
          </u>
          <u>
            <seg>
              EMU ligger framför oss. Vi tar ställning i Sveriges riksdag,
              i den här församlingen, under hösten. När också det är utklarat
              tycker jag att det är bra att Lars
            </seg>
          </u>
          <u>
            <seg>
              Tobisson så tydligt deklarerar att det är riksdagen som bestämmer.
              Då kan vi lämna det bakom oss. Innan riksdagen går till beslut
              bör svenska folket ha fått tid att grunna litet. Människor måste
              få tänka efter och fundera: Vad betyder detta för mig? Det är
              inte Tobisson, jag och några andra som ensamma skall fatta detta
              beslut. Det skall vara förankrat i det svenska folket.
            </seg>
          </u>
          <u>
            <seg>
              För vår del, i ett folkrörelseparti, betyder det att man ger
              tid för människor att läsa och studera, ställa frågor och reflektera.
              Därefter går man över i en beslutsfas och tar ställning i demokratisk
              ordning. Vi har hela tiden sagt att vi tar ställning på vår kongress
              i höst för Socialdemokraternas räkning. Nu sitter studiecirklarna,
              nu diskuteras det på de socialdemokratiska föreningarna, nu samlas
              kvinnoklubbarna och fackföreningar och tänker och reflekterar
              kring den monetära unionen. Sedan får vi vårt underlag, och därefter
              tar vi ställning.
            </seg>
          </u>
          <u>
            <seg>
              Jag tänker inte låta mig drivas in i någon ja- eller nej-linje
              i förtid. Det kommer också att bli en sådan diskussion när vi
              från den socialdemokratiska partistyrelsen har formulerat vår
              uppfattning, och det blir flera månaders kampanj inför vår partikongress.
              Det tillhör demokratin. Jag är glad för att vi i den här stora
              frågan tog oss det utrymmet.
            </seg>
          </u>
          <u>
            <seg>
              Eftersom Moderaterna är så säkra på den monetära unionen besitter
              de väl svar på en del av de frågor som vi andra oroligt ställer
              oss. Vi har pekat på risken för att man med en monetär union också
              skulle få en finanspolitik på europeisk nivå, att skatter och
              avgifter och t.o.m. sociala reformer skulle börja formuleras på
              europanivå. Det har viftats bor i Sverige som nästintill tossigt.
            </seg>
          </u>
          <u>
            <seg>
              Jag har lyssnat på debatten i Europa. Jag har t.o.m.
            </seg>
          </u>
          <u>
            <seg>
              suttit med vid borden. Jag vet hur tongångarna går, och därför
              har jag ställt frågan.
            </seg>
          </u>
          <u>
            <seg>
              I förra veckan kom en bekräftelse från EU-
            </seg>
          </u>
          <u>
            <seg>
              kommissionen på att man just har startat ett sådant studiearbete.
              Jag skulle vilja fråga Lars Tobisson och moderaterna: Ser ni någon
              risk i att skattepolitiken blir europeisk? Ser ni någon risk i
              att den här församlingen tappar en del av sitt beslutsutrymme
              och det förs till Europanivå? Är det en utveckling som moderaterna
              skulle hälsa med tillfredsställelse, eller kommer ni att hålla
              emot i en sådan process?
            </seg>
          </u>
          <u>
            <seg>
              Till vårens stora dagordning hör också pensionsfrågan. Det är
              märkligt att Leijonborg försöker misstänkliggöra våra ambitioner.
              Vi vet väl bättre än något annat parti att det är bra för de grupper
              som av tradition stöder socialdemokratin om vi kan få en fempartiuppgörelse
              om ett pensionssystem som är stort, gemensamt finansierat och
              omfattar alla.
            </seg>
          </u>
          <u>
            <seg>
              Det är ett bra pensionssystem. Det har haft en del skavanker,
              som vi vill rätta till. Vi har dessutom tagit oss orådet före
              att innan vi går till beslut hålla ett rådslag bland våra medlemmar.
              Detta är ju trots allt ett av de största besluten riksdagen skall
              fatta, och man kan bara inte sitta i en liten grupp politiker
              och driva igenom en sådan jättereform. Den skall också förankras
              demokratiskt. Vi har sagt att det efter en sådan diskussion finns
              vissa skavanker som vi rimligen bör rätta till.
            </seg>
          </u>
          <u>
            <seg>
              Av partiledaröverläggningarna förra veckan gör jag bedömningen
              att detta nu går att driva med full fart framåt. Jag är mycket
              optimisisk om att vi får propositioner om ett nytt pensionssystem,
              signerade av Maj-Inger Klingvall. Också den saken tycks nu vara
              på plats.
            </seg>
          </u>
          <u>
            <seg>
              Sammanfattningsvis, herr talman, har det som vi genomfört kritiserats
              hårt av många, i dag t.o.m. här från talarstolen - som vanligt
              med attacker riktade mot min person. Det får man stå ut med. Jag
              inser det.
            </seg>
          </u>
          <u>
            <seg>
              Men nu är vi där - vi ser nu att det trots allt har gett resultat.
              Vi vet att vi nu får ett utrymme.
            </seg>
          </u>
          <u>
            <seg>
              Nu får de som säger sig företräda välfärdspolitiken välja. Det
              kommer naturligtvis, åtminstone från ett håll här i kammaren,
              att resas krav på att det nya utrymme som växer fram skall användas
              för skattesänkningar. Jag tycker att det skall användas för vården,
              skolan och utbildningen. Vi får väl så småningom se hur kammaren
              linjerar upp sig. Jag kan kanske förutskicka en gissning om att
              en och annan av dem som från talarstolen i dag uttryckt sig rätt
              så nedlåtande om regeringspolitiken kan få en del bekymmer vid
              ett sådant val.
            </seg>
          </u>
          <u>
            <seg>
              För mig som socialdemokrat har de här två åren varit tunga och
              besvärliga. Men de var mödan värd.
            </seg>
          </u>
          <u>
            <seg>
              Nu har vi lagt ett fundament för välfärdspolitiken. Nu kan vi
              återigen diskutera hur arbetslösheten skall pressas tillbaka,
              hur tryggheten skall utvecklas och hur detta skall ske rättvist
              och solidariskt. Det är inget dåligt läge för en socialdemokratisk
              regering mitt i en valperiod, och situationen blir inte sämre
              av att det har brett stöd i parlamentet och att det är förankrat
              bland två folkrörelsepartier.
            </seg>
          </u>
          <u>
            <seg>
              Herr talman! Jag tror att vårens arbete i riksdagen kommer att
              präglas av en helt annan ton än det vi nu har bakom oss. Bakom
              oss låg gnetandet, sparandet, det trista, det svåra och det som
              krävde oerhört mycket självövervinnelse. Framför oss ligger mer
              av traditionellt arbete för en politiker, åtminstone i Sveriges
              riksdag, nämligen hur samhället skall utvecklas och göras bättre
              - inte bara för de starkaste utan för alla människor. Det är det
              som politiken nu skall handla om. Tack för att ni har lyssnat.
            </seg>
          </u>
          <note>
            (Applåder)
          </note>
          <note type="speaker">
            Anf. 37 LARS TOBISSON (m) replik:
          </note>
          <u>
            <seg>
              Herr talman! Göran Persson lovade i sin replik till mig tidigare
              att återkomma med svar. Det gjorde han inte. Han sade inte vad
              han anser om EMU, men han ställde nya frågor. Jag skall svara
              på dem.
            </seg>
          </u>
          <u>
            <seg>
              Jag tror inte på möjligheten till någon gemensam finanspolitik
              eller gemensamma skattebeslut i EU.
            </seg>
          </u>
          <u>
            <seg>
              Det har varje land vetorätt emot, och jag själv är inte för detta.
              Däremot är jag övertygad om att det närmare samarbetet kommer
              att framtvinga en anpassning av ländernas skattestruktur till
              vad som gäller generellt, och i det avseendet har Sverige mycket
              att göra.
            </seg>
          </u>
          <u>
            <seg>
              Göran Persson vill gärna få det till att det var Moderaterna
              och de borgerliga som fördärvade ekonomin och skapade arbetslöshet.
              År 1991, när Socialdemokraterna lämnade makten, var arbetslösheten
              på snabb uppgång. Vi fick hejd på den uppgången, och när vi lämnade
              över 1994 sjönk arbetslösheten. Det dröjde ett år, och nu stiger
              den kraftigt igen. Vad tror Göran
            </seg>
          </u>
          <u>
            <seg>
              Persson att det beror på?
            </seg>
          </u>
          <u>
            <seg>
              Vi fick i går Industriförbundets rapport. Det finns inte mycket
              som tyder på att vi går mot en bättre utveckling. Tillväxten kommer
              att ligga kvar på ungefär en procent 1997. Det betyder att den
              rekordstora arbetslösheten växer ytterligare.
            </seg>
          </u>
          <u>
            <seg>
              Det saknas inte analyser av vad som behöver göras. Nyligen har
              två internationella bedömningar av den svenska ekonomin samstämmigt
              pekat på behovet av grundläggande strukturella reformer. Det är
              väl det som Göran Persson kallar för nyliberalism.
            </seg>
          </u>
          <u>
            <seg>
              Liksom oräkneliga gånger tidigare lyfter OECD i sin Sverigerapport
              fram behovet av reformer på arbetsmarknaden och vikten av en mindre
              offentlig sektor. Man säger att det är avgörande för vårt lands
              förmåga att trygga jobben och välfärden. Men regeringen passar.
              Det enda som hörs från Regeringskansliet är en förhoppning om
              att parterna själva till slutet av mars skall tala om hur de klarar
              lönebildningen.
            </seg>
          </u>
          <u>
            <seg>
              I förrgår presenterade SNS konjunkturråd sin årsrapport. Nytt
              för i år var att man låtit fem ledande utländska ekonomer bedöma
              Sverige utifrån ett internationellt perspektiv. Det blev kanske
              litet nyliberalt.
            </seg>
          </u>
          <u>
            <seg>
              Den isländske professorn Thorvaldur Gylfason konstaterade att
              när vi i Sverige diskuterar huruvida en liberalisering och decentralisering
              av arbetsmarknaden är bra eller dålig, genomförs sådana reformer
              i
            </seg>
          </u>
          <u>
            <seg>
              Nya Zeeland och flera andra länder. Samtidigt som arbetslösheten
              stiger i det handlingsförlamade Sverige sjunker den i Nya Zeeland.
            </seg>
          </u>
          <u>
            <seg>
              Tyvärr, herr statsminister, finns det mycket som tyder på att
              1997 blir ytterligare ett förlorat år för massarbetslöshetens
              regering. Eller kommer Göran
            </seg>
          </u>
          <u>
            <seg>
              Persson att våga ta de debatter och konflikter som krävs för
              att man skall kunna bedriva en politik som gör Sverige till ett
              växande samhälle? Min fråga är obesvarad och kvarstår: Vad vill
              statsminister Göran
            </seg>
          </u>
          <u>
            <seg>
              Persson använda den politiska makten till?
            </seg>
          </u>
          <note>
            Anf. 38 Statsminister GÖRAN PERSSON (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! För dem som lyssnade på vad jag sade framstår vådan
              av färdigskrivna repliker i all sin glans efter Tobissons inlägg.
            </seg>
          </u>
          <u>
            <seg>
              Vad vi skall göra linjerade jag tydligt upp. Jag talade också
              om att resurserna fanns. Det är ingen tvekan om att det är lätt
              att spika in programmet en gång till: Kommunerna - vård, omsorg,
              utbildning. Resurser finns för en sådan expansion. De små företagen,
              den högre utbildningen och omställningen till ett ekologiskt hållbart
              samhälle - där ligger stora insatser för sysselsättningen. Ett
              modernt och ekologiskt uthålligt Sverige - det är vad det handlar
              om.
            </seg>
          </u>
          <note>
            År 1996 var ett förlorat år för sysselsättningen.
          </note>
          <u>
            <seg>
              Det är riktigt, Lars Tobisson. Sverige satt tillsammans med andra
              länder i den sitsen. Vi hade heller inget statsfinansiellt utrymme
              att kunna hantera utvecklingen med motåtgärder. Vi var fortfarande
              för svaga.
            </seg>
          </u>
          <u>
            <seg>
              Lars Tobisson kan ju titta på utvecklingen i Tyskland, Sveriges
              viktigaste exportmarknad, för att se att den var precis den samma
              som i Sverige. Vad jag nu säger är att vi har återhämtat oss så
              pass och vunnit så pass mycket styrka att vi kan och orkar göra
              insatser själva för att pressa tillbaka arbetslösheten. Men att
            </seg>
          </u>
          <u>
            <seg>
              Kohls Tyskland gick snett under 1996 kan rimligen knappast lastas
              den svenska socialdemokratiska regeringens bristande beslutsförmåga.
              I så fall är den märklig till sin karaktär.
            </seg>
          </u>
          <u>
            <seg>
              Det som Tobisson sade om EMU tyckte jag var intressantare. Han
              sade att han inte vill ha en gemensam skattepolitik. Han ser inte
              det framför sig, han tycker inte att det är önskvärt och han är
              emot det.
            </seg>
          </u>
          <u>
            <seg>
              Men han säger också att EMU kan framtvinga en sådan utveckling.
              Är då EMU ett bra projekt om det kan framtvinga en utveckling
              som Lars Tobisson är emot? Det skulle vara intressant att få detta
              ytterligare belyst och utvecklat av Lars Tobisson.
            </seg>
          </u>
          <note type="speaker">
            Anf. 39 LARS TOBISSON (m) replik:
          </note>
          <u>
            <seg>
              Herr talman! Det är inte EMU som framtvingar en politik i den
              riktning som jag önskar. Det är i stället det förhållande att
              vi i Sverige oavsett om vi är med i
            </seg>
          </u>
          <u>
            <seg>
              EMU eller om vi står utanför - kanske ännu mer om vi står utanför
              - tvingas att anpassa vår skattestruktur så att den inte avviker
              på ett sätt som gör att Sverige konsekvent får lägre tillväxt
              än andra länder.
            </seg>
          </u>
          <u>
            <seg>
              Statsministern säger nu att han medger att från arbetslöshetssynpunkt
              var 1996 ett förlorat år. Det värsta är att vi nu får allt starkare
              belägg för att även
            </seg>
          </u>
          <u>
            <seg>
              1997 blir ett förlorat år därför att regeringen inte i tid har
              genomfört de strukturreformer som behövs.
            </seg>
          </u>
          <u>
            <seg>
              Göran Persson berömde sig i sitt inlägg av att inte spendera
              pengar som han inte har i handen. Sedan satte han ogenerat i gång
              att på olika ändamål fördela det överskott som han räknade med
              1998. Jag vågar påstå att med den politik som förs nu uppstår
              inte den situationen. Ta det lugnt på den punkten!
            </seg>
          </u>
          <u>
            <seg>
              Jag har flera gånger i dagens debatt frågat Göran
            </seg>
          </u>
          <u>
            <seg>
              Persson vad han vill göra med makten. Vill han använda den för
              att göra det bättre för människorna eller ser han politiken som
              ett spel för att hålla Carl Bildt borta från statsministerposten?
              Jag fick en motfråga om kärnkraften tidigare som jag tyckte tydde
              på att han egentligen ser kärnkraftsfrågan som ett positionsspel.
              Vi moderater kommer alltid att se den som en rent sakpolitisk
              fråga.
            </seg>
          </u>
          <u>
            <seg>
              Detta tycker jag är det tydligaste exemplet på hur det politiska
              spelet har fått tränga ut den seriösa analysen och diskussionen.
              Det som försiggår i förhandlingar om kärnkraftens framtid har
              för länge sedan lämnat den sans och balans som man kan kräva av
              en politisk diskussion.
            </seg>
          </u>
          <u>
            <seg>
              Det är nu inte osannolikt att man kommer att fatta ett beslut
              om att stänga av centrala delar av svensk energiproduktion. Hälften
              av all svensk el kommer från kärnkraften. Som en följd av det
              kommer fabriker att läggas ned och arbetstillfällen att försvinna.
              Statskassan belastas med kostnader på tiotals miljarder kronor
              som vi alla får betala tillsammans med det pris som en sämre miljö
              utgör. Regeringen kan på det här viset släcka ljuset för Sverige.
            </seg>
          </u>
          <u>
            <seg>
              I förra veckan vädjade företagsledare i företag med över 800
              000 anställda till regeringen att besinna sig. Avveckla avvecklingsförhandlingarna!
              var deras uppmaning. Det är framtiden för dessa företags
            </seg>
          </u>
          <u>
            <seg>
              800 000 anställda som är en del av insatsen i regeringens energipolitiska
              spel. Det handlar inte om några tekniska terawattimmar eller någon
              anonym aktieägare. Det handlar om 100 000-tals människor som riskerar
              att bli drivna från arbete, hus och hem om regeringen låter partitaktiken
              gå före en energipolitik som finner sin grund i den verklighet
              där människor har sin vardag.
            </seg>
          </u>
          <u>
            <seg>
              Jag vet att detta är en verklighetsbild som delas av en majoritet
              i denna kammare. Om den socialdemokratiska gruppen tilläts rösta
              fritt i frågan är jag övertygad om att det skulle bli en bred
              majoritet mot en förtida avveckling. Men om regeringen låter det
              politiska spelet, taktiserandet, vara avgörande kommer vi att
              få se arbetslöshetstal på runt 40 % på en del orter.
            </seg>
          </u>
          <u>
            <seg>
              Arboga, som det har talats så mycket om här, kommer att framstå
              som en sysselsättningspolitisk nysning i sammanhanget. Den regering
              som stänger av kärnkraften stryper också livsluften för orter
              som Hofors,
            </seg>
          </u>
          <note>
            Hagfors, Avesta, Vargön, Oxelösund och många fler.
          </note>
          <u>
            <seg>
              Det är svårt att tänka sig en politik som på ett mer systematiskt
              sätt slår mot förutsättningarna för människor i framför allt Norrland.
            </seg>
          </u>
          <u>
            <seg>
              Om regeringen genomför den här exempellösa kapitalförstöringen
              kommer alla svenskar att få betala en kostnad genom lägre välstånd.
              Många kommer att tvingas betala med sina jobb, och alla kommer
              att få betala med en sämre miljö. Detta för att det socialdemokratiska
              partiet vill uppnå ett politiskt pris som knappast kan vara till
              glädje för många utanför denna kammare eller utanför Regeringskansliet.
            </seg>
          </u>
          <u>
            <seg>
              Herr statsminister! Är det denna linje som regeringen väljer?
            </seg>
          </u>
          <note>
            Anf. 40 Statsminister GÖRAN PERSSON (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Regeringen tar konsekvenserna av den insikt som
              Lars Tobisson också har gett uttryck för här i kammaren. Han har
              ju sagt att det inte skall byggas någon ny kärnkraft i Sverige.
              Den är inte evig,
            </seg>
          </u>
          <u>
            <seg>
              Lars Tobisson. Redan nu är det uppenbart att det finns en del
              åldersförändringar i reaktorerna.
            </seg>
          </u>
          <u>
            <seg>
              Lars Tobisson flyr från frågan om vad som skall komma i stället
              för kärnkraftsel. Men en regering kan inte göra det. Lars Tobisson
              kunde ha denna något ansvarslösa hållning för 15 år sedan, då
              den första reaktorns påbörjade åldrande fortfarande låg långt
              fram i tiden. Men nu när reaktorerna når 25-årsåldern är det väl
              på sin plats att också de som har satt punkt för kärnkraftsutbyggnaden
              svarar på frågan: Hur skall vi förse Sverige med el i framtiden?
            </seg>
          </u>
          <u>
            <seg>
              Lars Tobisson och ni andra som sjunger kärnkraftens lov! Sätt
              inte oss i Sverige i ett sådant läge att vi inte har påbörjat
              en omställning och att någonting samtidigt inträffar i vår omvärld
              som inte får inträffa, som i Tjernobyl eller Harrisburg. Vi vet
              alla vilka politiska opinioner vi då kommer att möta. Vi vet alla
              hur känslig strömproduktionen i kärnkraftverken är för politiska
              stämningar. Vi vet alla att den har sin tekniska livslängd. Vi
              vet alla att inget ytterligare kärnkraftverk skall byggas.
            </seg>
          </u>
          <u>
            <seg>
              Jag vill ta ansvar för Oxelösund, Hofors, Hagfors och alla de
              andra bruksorterna som Lars Tobisson räknade upp. Det gör man
              inte som politiker genom att fly från kravet på att långsiktigt
              ställa om energisystemet. Ju tidigare vi börjar, desto större
              är sannolikheten att det kan ske på ett sätt där vi bevarar svensk
              industris konkurrenskraft. Ju längre vi tövar, desto större är
              risken att Tobisson och hans meningsfränder försätter oss i ett
              läge där elbrist kan komma att uppstå. Det är så frågan ser ut
              och det är så diskussionen måste föras om man tar den politiska
              aspekten på kärnkraften på allvar. Samtalen är konstruktiva och
              jag hoppas på ett resultat. De leds av energiministern.
            </seg>
          </u>
          <u>
            <seg>
              Från moderaternas sida talas det om strukturreformer. Säg vad
              det är för något, Lars Tobisson! De är ju ytterligare en av hörnpelarna
              i det nyliberala systemskiftet. Strukturreformerna innebär lägre
              lön för vissa och högre lön för andra. De innebär mer av skillnader
              och mer av klyftor. Piska och morot - piska åt den som har låg
              lön och morot åt den som har hög lön. Det är så strukturreformerna
              i det nyliberala systemskiftet har utvecklats.
            </seg>
          </u>
          <u>
            <seg>
              För att sammanfatta kritiken av denna nyliberalism skall jag
              låna ett uttryck från en känd amerikansk ekonom och professor
              som nyligen var på Sverigebesök. Visst är det något konstigt,
              sade han, med den ekonomiska politik där problemet sägs vara att
              de fattiga är för rika och de rika för fattiga. Det är nyliberalismen
              och strukturreformerna i ett nötskal.
            </seg>
          </u>
          <note type="speaker">
            Anf. 41 GUDRUN SCHYMAN (v) replik:
          </note>
          <u>
            <seg>
              Herr talman! Jag tycker att det var glädjande att höra att Göran
              Persson tycker att det är konstigt med ett ekonomiskt system som
              förespråkar sådana stora och växande orättvisor. Jag hoppas att
              han också kommer till insikt om att det är just det ekonomiska
              system som föreskrivs och dikteras inom ramen för den ekonomiska
              och monetära unionen.
            </seg>
          </u>
          <u>
            <seg>
              Jag sätter min tilltro till att det rådslag som Socialdemokraterna
              skall ha och den genomlysning av dessa problem som jag utgår ifrån
              att ni kommer att göra på ett mycket seriöst sätt leder både det
              socialdemokratiska partiet och dess ordförande fram till denna
              insikt. Då kan vi bli överens också i den frågan.
            </seg>
          </u>
          <u>
            <seg>
              Jag är glad över att Göran Persson instämmer i den kritik som
              jag tog upp i mitt huvudanförande. Jag kan också se att många
              av de punkter som statsministern tog upp är identiska med dem
              som jag föreslog när det gäller vad som behöver göras på kort
              sikt. Vi tycker att det är alldeles utmärkt att det ekonomiska
              utrymme som nu har uppkommit till följd av ett lyckosamt saneringsarbete,
              som till mycket stor del kom till stånd genom ett samarbete mellan
              regeringen och Vänsterpartiet, kan utnyttjas till konstruktiva
              åtgärder för att föra över pengar till vård, omsorg och utbildning.
            </seg>
          </u>
          <u>
            <seg>
              Men jag saknade statsministerns kommentar på en punkt. Det gäller
              arbetstidsfrågan. Den frågan debatteras på många håll. Den växer
              underifrån, och opinionen växer. Den växer bland fackföreningsrörelsens
              medlemmar, och den växer i intensitet i diskussionen i kvinnoförbunden
              osv. Den växer också på forskarsidan. Vi kommer att få se nätverk
              som driver på den här opinionen i riktning mot att Sverige måste
              börja gå in för en rättvis fördelning också när det gäller arbetstiden.
              Vi kan inte bara skörda frukterna av teknikens utveckling genom
              massarbetslöshet. Här gäller också den grundläggande principen
              om rättvis fördelning.
            </seg>
          </u>
          <u>
            <seg>
              Den modell som man har tagit fram i Växjö har vunnit stor acceptans
              bland olika politiska partier och fackföreningsrörelsen. Den bygger
              på frivillighet.
            </seg>
          </u>
          <u>
            <seg>
              Man växlar kortare arbetstid mot förväntad löneökning. Problemet
              med den är att lågavlönade inte har råd. Därför måste det också
              till ett statligt engagemang i den här frågan i väntan på att
              vi kommer fram till den nödvändiga och riktiga framtidsreformen,
              nämligen att vi definierar om normalarbetstidsveckan till kanske
              35 timmar i första steget och sedan till 30
            </seg>
          </u>
          <u>
            <seg>
              timmar. Det är inte en fråga om vi skall eller inte, utan det
              är en fråga om när. Jag tycker att det vore klokt att regeringen
              engagerade sig och tog initiativ också i den här frågan, eftersom
              den är positiv inte bara för sysselsättningen, men också för sysselsättningen.
              I
            </seg>
          </u>
          <u>
            <seg>
              Växjö har det visat sig att två tredjedelar av den förkortade
              arbetstiden har fyllts ut med nyanställningar.
            </seg>
          </u>
          <u>
            <seg>
              Det är ett mycket bra resultat.
            </seg>
          </u>
          <u>
            <seg>
              När det gäller EMU vill jag inte ta upp de tekniska frågorna
              utan jag vill ta upp demokratifrågan. Jag vill ställa en fråga
              till Göran Persson: Varför vill inte regeringen ha en folkomröstning
              i den här frågan?
            </seg>
          </u>
          <u>
            <seg>
              De flesta politiska partier har haft en mycket grundläggande
              debatt i frågan. Socialdemokraterna kommer att ha det nu också.
              Vi vet att frågan behöver ett folkbildningsinitiativ, eftersom
              det är en stor fråga.
            </seg>
          </u>
          <u>
            <seg>
              Den var inte uppe i valrörelsen. Den blev inte tillräckligt belyst
              i samband med valet till EU-
            </seg>
          </u>
          <u>
            <seg>
              parlamentet. Vi är flera partier som av demokratiska skäl vill
              ställa frågan i en folkomröstning. Jag undrar vad statsministern
              har emot det.
            </seg>
          </u>
          <note>
            Anf. 42 Statsminister GÖRAN PERSSON (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Jag har kort debattid kvar. Låt mig först ta upp
              arbetstiderna. Jag ser det som en stor välfärdsfråga. Dessa reformer
              är inte förbi. Vi har haft en parentes under 80-talet med arbetskraftsbrist.
              Jag tror att vi får en förnyad sådan diskussion. De fackliga organisationerna
              driver detta redan i avtalsrörelserna.
            </seg>
          </u>
          <u>
            <seg>
              Man tar ut det som en del av löneutrymmet. Vår grundhållning
              är naturligtvis att det är arbete som skapar välstånd. Det är
              inte ledighet som gör det. Men när välståndet skall fördelas,
              kan en del av välståndet tas ut i form av kortare arbetstid. Jag
              tror inte att vi har satt punkt för den diskussionen ännu. Den
              kommer att leva. Den blir stor på vår kongress i höst. Det är
              jag ganska säker på.
            </seg>
          </u>
          <u>
            <seg>
              Egentligen har Lars Tobisson och Miljöpartiet svarat på frågan
              om EMU och en folkomröstning.
            </seg>
          </u>
          <u>
            <seg>
              Lars Tobisson stod här i dag i kammaren och talade om att det
              är dags för en ny folkomröstning om kärnkraften. Miljöpartiet
              har talat om att det är dags för en ny folkomröstning i EU-frågan.
              Folkomröstningar löser ju uppenbarligen inte på lång sikt det
              de skall lösa, utan debatten lever vidare.
            </seg>
          </u>
          <u>
            <seg>
              Nu har vi ett utmärkt forum för detta, nämligen
            </seg>
          </u>
          <u>
            <seg>
              Sveriges riksdag. Erfarenheterna av folkomröstningar tidigare,
              inte minst ute i Europa, är att de splittrar nationer. De löser
              inte frågorna och enar inte nationerna. De splittrar nationerna
              i en ja- och en nej-sida.
            </seg>
          </u>
          <u>
            <seg>
              Låt riksdagen hantera frågan! Låt den här församlingen fatta
              detta svåra beslut! På så sätt hävdar vi också riksdagens betydelse
              även i ett läge där vi går mot alltmer av integrering med Europa
              i övrigt. Jag tror att det vore synd om vi startar en process
              som tar ifrån riksdagen svåra beslut och låter dem gå till folkomröstningar.
              Jag är principiellt tveksam, men även tveksam mot bakgrund av
              vad jag har sett, inte minst i dag från Lars Tobissons sida när
              det gäller kärnkraften. Jag är mycket tveksam till folkomröstningens
              kraft att lösa svåra frågor.
            </seg>
          </u>
          <note type="speaker">
            Anf. 43 GUDRUN SCHYMAN (v) replik:
          </note>
          <u>
            <seg>
              Herr talman! Nu skall vi väl vara överens om, Göran Persson,
              att det inte är Lars Tobisson som skall styra och ställa i det
              här landet. Det tycker jag har framgått inte minst av dagens debatt.
            </seg>
          </u>
          <u>
            <seg>
              Vi skall respektera demokratin. Då skall man naturligtvis inte
              begära en folkomröstning i en fråga där vi redan har haft en folkomröstning.
              Man skall naturligtvis inte heller ta ett förmodat resultat från
              en icke utförd folkomröstning som intyg för att det är just folkomröstningsinstitutet
              som det är fel på. Det är ju hanteringen av frågan som det är
              fel på. Det handlar ju om valhäntheten från den politiska sidan
              att faktiskt respektera folkets vilja. Jag ser folkomröstningsinstitutet
              som en utveckling av den representativa demokratin. Det är ett
              institut som lämpar sig mycket väl att använda just i stora komplicerade
              frågor, särskilt när frågan inte har varit uppe till debatt i
              någon valrörelse.
            </seg>
          </u>
          <u>
            <seg>
              Det är ju det unika med denna stora fråga. Vi är ju överens om
              att den är större än t.o.m. medlemskapet i den europeiska unionen.
              Den här frågan har inte behandlats i någon valrörelse. Inget politiskt
              parti har mandat att avgöra frågan. Det är därför som den bör
              föras ut till en folkomröstning. Jag hoppas att statsministern
              är beredd att tänka om också i den här frågan. Vi är ju flera
              politiska partier som har just den här uppfattningen.
            </seg>
          </u>
          <u>
            <seg>
              Under den korta tid jag har kvar skulle jag vilja ställa en fråga
              som också rör demokratin. Den gäller pensionssystemet och premiereserven,
              Göran Persson.
            </seg>
          </u>
          <u>
            <seg>
              Hur skall vi få ett demokratiskt inflytande över de innehållna
              lönepengar som pensionspengarna utgör?
            </seg>
          </u>
          <u>
            <seg>
              Hur tänker regeringen agera för att bredda det demokratiska inflytandet,
              få med fackföreningsrörelsen och förhindra en privatisering av
              pensionspengarna?
            </seg>
          </u>
          <u>
            <seg>
              Sedan skall jag be att få överlämna de protester som jag har
              fått. De är ett uttryck för folkets djupt kända mening.
            </seg>
          </u>
          <note type="speaker">
            Anf. 44 MARIANNE SAMUELSSON (mp):
          </note>
          <u>
            <seg>
              Herr talman! Det är alldeles rätt som statsministern säger. Vi
              vill ha en folkomröstning om EMU.
            </seg>
          </u>
          <u>
            <seg>
              Men jag måste säga att jag blir väldigt förvånad över statsministerns
              syn på demokratin och på folkomröstningen. En anledning till att
              man inte har en folkomröstning skulle vara att den splittrar nationen.
              Men det är väl precis då man skall ha folkomröstningar, när vi
              vet att människor tycker olika. Om alla vore ense fanns det ingen
              anledning att ha en folkomröstning. Jag måste säga att jag tycker
              att det var en något förvånande syn på demokratin. Jag tycker
              att man skall respektera demokratin, och jag tycker att EMU-
            </seg>
          </u>
          <u>
            <seg>
              frågan är så otroligt viktig för nationen att vi faktiskt behöver
              ha en folkomröstning om detta.
            </seg>
          </u>
          <u>
            <seg>
              Göran Persson sade att vi gröna skulle vara glada när det kommer
              ett förslag som innebär en omställning till ett kretsloppssamhälle.
              Det är klart att vi kommer att vara glada, men vi har inte tid
              att vänta hur länge som helst, herr statsminister. Vi hjälper
              naturligtvis till med förslag och goda idéer för att få till det
              här kretsloppssamhället. Vi har jobbat med den frågan sedan vårt
              parti bildades för 15 år sedan, så vi har mycket att komma med.
            </seg>
          </u>
          <u>
            <seg>
              Herr statsminister, det är inte vi som är emot samarbete. Det
              var regeringen som inte tyckte att vi skulle sitta med i energiförhandlingarna,
              förmodligen därför att Industriförbundet tyckte att vi var för
              radikala. Det kanske inte var så lämpligt att ha med ett så radikalt
              parti, som verkligen ville se till att kärnkraften blev avvecklad.
              Vi kommer nog att trycka på när det gäller folkomröstningen om
              kärnkraften, därför att den skall avvecklas. Den måste avvecklas
              för att vi skall få ett hållbart energisystem i landet som kan
              garantera att det finns energi till vår industri. Det kan naturligtvis
              inte kärnkraften. Under det gångna året har det varit över 400
              fel på kärnkraftverken. Stundtals är flera stycken kärnkraftverk
              ur drift. Det är ingen garanti för industrin att den får energi
              via alltmer utslitna kärnkraftverk.
            </seg>
          </u>
          <u>
            <seg>
              När det sedan gäller den hållbara utvecklingen och miljöfrågorna
              vill jag säga att om statsministern någon gång hade städat hade
              han vetat att ju smutsigare det blir, desto tyngre och svårare
              blir det att städa upp. På samma sätt är det med miljön. Ju mer
              vi håller på att slita ned, ju mer vi håller på att förstöra,
              desto svårare och kostsammare blir det att ställa om till kretsloppssamhället.
            </seg>
          </u>
          <u>
            <seg>
              Hitintills har miljömålen missats på i stort sett varenda punkt.
              Vi har inte nått fram till de miljömål som riksdagen har satt
              upp. Den infrastrukturproposition som kom och som gällde trafiken
              var en stor besvikelse när det gällde satsningarna på just kretsloppssamhället
              och ett hållbart samhälle. SJ varslar personal. I stället skall
              vi behöva åka buss. T.o.m.
            </seg>
          </u>
          <u>
            <seg>
              miljöministern kommer att tvingas åka buss, därför att
            </seg>
          </u>
          <u>
            <seg>
              SJ inte har möjlighet att köra sina tåg på grund av att staten
              inte är villig att satsa tillräckligt på SJ, som är det enda hållbara
              alternativet i ett kretsloppssamhälle och som det borde satsas
              mycket på i stället för att skäras ned.
            </seg>
          </u>
          <u>
            <seg>
              I övrigt finns också detta med kortare arbetstid.
            </seg>
          </u>
          <u>
            <seg>
              Tror verkligen Göran Persson att vi är det enda land i världen
              som skall ha både full sysselsättning och 40
            </seg>
          </u>
          <u>
            <seg>
              timmars arbetstid? Alla andra skär ned just av det skälet att
              människor skall kunna finnas i jobben och vara med i produktionen.
            </seg>
          </u>
          <u>
            <seg>
              Inom vården, omsorgen och skolan skulle det gå att spara på ett
              betydligt mer rättvist sätt. Det hade t.ex. varit bättre att höja
              barnbidraget, beskatta det och låta de barnfamiljer som verkligen
              har det svårt få del av det barnbidrag som de behöver, medan de
              som klarar sig ändå hade fått betala skatt för det. Då hade man
              fått en rättvis fördelningspolitik, en ekonomi där vi hade sparat.
            </seg>
          </u>
          <note type="speaker">
            Anf. 45 ALF SVENSSON (kd) replik:
          </note>
          <u>
            <seg>
              Herr talman! Jag tror att vi kan vara så självkritiska att vi
              tillstår att de flesta av oss är relativt förutsägbara när vi
              kommer upp i den här talarstolen. Det som är särskilt intressant
              - det är mycket som är intressant, så det var väl en underskattning
              - är att lägga märke till vilken ton Göran Persson anslår i sitt
              anförande.
            </seg>
          </u>
          <u>
            <seg>
              Det är vida mer intressant än innehållet, för innehållet har
              vi faktiskt hört tidigare.
            </seg>
          </u>
          <u>
            <seg>
              I dag var det något slags ömkande ton visavi Lars
            </seg>
          </u>
          <u>
            <seg>
              Tobisson. Lars Tobisson är isolerad. Göran Persson upplevde detta
              som tragiskt. Det var en replik som jag inte gärna vill ha till
              protokollet som for genom skallen. Ni vet: Hm hm, sa Relling.
              Jaså, någon kände igen den. Vi tror inte att Göran Persson känner
              så stor medömkan med Lars Tobisson.
            </seg>
          </u>
          <u>
            <seg>
              Men samtidigt som detta sägs, att Lars Tobisson är isolerad och
              att detta är något tragiskt, menar Göran Persson i nästa varv
              att Lars Leijonborg och jag är stödpartier åt Tobisson. Jag förstår
              inte vart isoleringen tar vägen då. Men jag har lagt märke till
              en sak, och det kanske är en ideologisk inställning som socialdemokratin
              har. Det framkom vid en utfrågning som ägde rum här en torsdag.
              Då frågade kristdemokraten
            </seg>
          </u>
          <u>
            <seg>
              Chatrine Pålsson så här: "Fru talman! Vi har under de senaste
              veckorna ett antal gånger här i kammaren hört argumentet att vi
              på något sätt skall ta ansvar för moderaternas politik. Vi kristdemokrater
              kämpar för vår politik. Regeringen och alla väljare skall veta
              att vi kristdemokrater kommer att arbeta för våra huvudfrågor,
              och för oss är vård och omsorg ett av de allra högst prioriterade
              områdena." Då svarade inrikesminister Jörgen Andersson: "Fru talman!
              Jag förstår att detta är besvärande för kd, men faktum är att
              ni vill regera tillsammans med moderaterna. Då får ni väl acceptera
              att det är den större av er som bestämmer, och denne har sagt
              att man vill dra bort 8 miljarder från kommun- och landstingssektorn."
              Jag har alltid undrat hur Olof Johansson uppfattade den repliken.
            </seg>
          </u>
          <u>
            <seg>
              Men så var det inte i fyrpartiregeringen. Och jag tror inte att
              det någonsin går att få en sådan maxim att fungera, om man vill
              ha samarbete, inte ens mellan socialdemokrater och centerpartister.
              Jag tror faktiskt att man får lyssna på varandra. Så sluta nu
              Göran
            </seg>
          </u>
          <u>
            <seg>
              Persson med att säga att vi stöttar och stöder Moderaterna. Det
              är inte så.
            </seg>
          </u>
          <u>
            <seg>
              Sedan kommer nästa sak. Det är orden "mot min person". Dem har
              jag hört Göran Persson säga ofta.
            </seg>
          </u>
          <u>
            <seg>
              Jag kan hålla med om att Göran Persson har varit utsatt för en
              del som har varit helt barnsligt, korkat och dumt. Men jag kan
              inte låta bli att en gång erinra om hur ert parti betedde sig
              mot mig förra valrörelsen. Jag har åtskilliga citat av Göran Persson,
              jag har affischer bevarade från arbetarkommunen i Uppsala, jag
              har affischer bevarade från SSU i Jönköping riktade mot min person,
              mot min familj. Ni får sannerligen akta er för det glashuset fortsättningsvis.
              Något så simpelt som det ni gjorde när ni tog hit den där konsulten
              och sysslade med tactics of fear får man leta efter. Ni skulle
              skrämma för kristdemokraterna genom att få oss lierade med andra
              grupper. Det var så dåligt, och där var min person involverad.
              Jag skall inte ta på mig någon martyrkrona i det här sammanhanget,
              men jag tycker att Göran Persson skall akta sig som har så mycket
              i sin egen fatabur just när det gäller detta.
            </seg>
          </u>
          <u>
            <seg>
              Vi kan gott berömma Göran Persson för hans besparingars storlek.
              Det är ett faktum. Det är ingen som kan förneka att Göran Persson
              har dragit ned och dragit in. Men vad vi måste ha rätt att kritisera,
              annars har vi inte i den här kammaren att göra, är sättet som
              besparingarna har gjorts på.
            </seg>
          </u>
          <note type="speaker">
            Anf. 46 LARS LEIJONBORG (fp) replik:
          </note>
          <u>
            <seg>
              Herr talman! Det är ingen tvekan om att Göran
            </seg>
          </u>
          <u>
            <seg>
              Perssons stora tillgång är hans talekonst. Man ser på de socialdemokratiska
              kamraterna här i kammaren som är tyngda av alla ilskna möten och
              kontakter med arga väljare att de riktigt rätar på ryggen när
              de hör
            </seg>
          </u>
          <u>
            <seg>
              Göran Persson tala: Nu är de tunga åren slut, och nu går vi in
              i det förlovade landet med sju goda år framför oss. Det är slut
              med de svåra ställningstagandena.
            </seg>
          </u>
          <u>
            <seg>
              Frågan är hur långt talekonst räcker. Man känner sig nästan litet
              hjärtlös när man påminner de socialdemokratiska kamraterna om
              att vi har hört detta många gånger förut. Låt mig bara plocka
              fram ett tillfälle ur högen. Minns ni när Ingvar Carlsson avgick
              för ett och ett halvt år sedan? Då var upplägget att man hade
              löst alla problem - FN:s problem, Europas problem och Sveriges
              ekonomiska problem - och därför tyckte Ingvar Carlsson att han
              kunde avgå. Han erkände att arbetslösheten ju återstod, men eftersom
              de ekonomiska problemen var lösta fanns det nu möjlighet att tiondel
              för tiondel tränga tillbaka arbetslösheten. Sedan dess har arbetslösheten
              ökat tiondel för tiondel.
            </seg>
          </u>
          <u>
            <seg>
              Jag beklagar att jag inte i Göran Perssons anförande ser de kraftfulla
              grepp som skulle kunna ändra på den situationen. Tvärtom oroar
              jag mig för hurdan tilltron till Sveriges ekonomi kommer att bli
              om man lägger ihop de besked som vi har fått här i dag och de
              besked som kan förväntas under våren, t.ex. nej till
            </seg>
          </u>
          <u>
            <seg>
              EMU, en ren linje 3-uppgörelse om kärnkraften, beskedet - det
              enda konkreta här - att 10 miljarder kronor skall användas för
              att öka de offentliga utgifterna och till allt detta att Thage
              G Peterson flyttar in i
            </seg>
          </u>
          <u>
            <seg>
              Statsrådsberedningen som förnyelse. Om man slår ihop allt det
              här ser man ganska oroande signaler. På något sätt är det ett
              för statiskt synsätt att säga att vi
            </seg>
          </u>
          <u>
            <seg>
              1996 inte har haft råd, men att vi ser att det uppstår ett utrymme
              1998, så då gör vi vissa saker.
            </seg>
          </u>
          <u>
            <seg>
              Sveriges läge är ju sådant att man måste omprioritera. Jag talade
              med Olof Johansson om de tio miljarder som lades ut på matmomsen.
              Tänk om de hade använts till strategiska insatser för att få fart
              på jobben!
            </seg>
          </u>
          <u>
            <seg>
              Jag tycker inte riktigt att dramatiken i Sveriges situation finns
              i Göran Perssons retorik. Sverige befinner sig i en mycket allvarlig
              situation. Det går inte att vänta till 1998. Det är nu åtgärderna
              måste komma. Spar dem inte till memoarerna, utan handla så länge
              maktinstrumenten finns där. Det är vad svenska folket förväntar
              sig.
            </seg>
          </u>
          <note>
            Anf. 47 Statsminister GÖRAN PERSSON (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Ja, vi rätar på ryggen, Lars Leijonborg, efter ett
              mycket tufft beting och efter en städuppgift där Folkpartiet var
              med och smetade till det hela. Nu rätar vi på ryggen.
            </seg>
          </u>
          <u>
            <seg>
              Visst, talekonst är viktig i politiken. Jag önskar att också
              folkpartistämman, som snart skall samlas och välja ny partiledare,
              får uppleva ett sådant inslag.
            </seg>
          </u>
          <note type="speaker">
            Anf. 48 MARIANNE SAMUELSSON (mp):
          </note>
          <u>
            <seg>
              Herr talman! Nyligen träffade jag Anna. Anna var heltidsarbetande
              och hade två småbarn, men kunde inte få någon barnomsorg. Kommunen
              hade inte råd, var svaret. Litet senare träffade jag en utbildad
              förskollärare. Hon kunde inte få något jobb, för kommunen hade
              inte råd. Men hon hade ersättning från arbetslöshetskassan för
              att inget göra. Och hon sade:
            </seg>
          </u>
          <u>
            <seg>
              Varför kan jag inte få jobba åtminstone de 75 % som jag får ersättning
              för, så att jag får hålla kontakten med mitt jobb, min kompetens
              och den kunskap jag har?
            </seg>
          </u>
          <u>
            <seg>
              Det är ju inte brist på personal egentligen i dag inom vård och
              omsorg, trots att de som behöver personalen där ständigt möts
              av brist på personal. Socialdemokraterna har bara valt att låta
              människor gå arbetslösa i stället för att låta dem arbeta med
              det de är bra på inom vård och omsorg, trots att AMS-
            </seg>
          </u>
          <u>
            <seg>
              statistiken visar att detta totalt sett bara medför en nettobesparing
              på ungefär 1 000 kr per månad för samhället. Det kan inte vara
              samhällsekonomiskt försvarbart att ha det på detta sätt. Dessutom
              säger
            </seg>
          </u>
          <u>
            <seg>
              AMS att om man skall sätta in arbetsmarknadsåtgärder för den
              som är arbetslös - men som egentligen behövs på sitt jobb - blir
              det en ökad kostnad för samhället i förhållande till om man får
              vara kvar på jobbet.
            </seg>
          </u>
          <u>
            <seg>
              Jag kan inte få det här att gå ihop. Jag tycker att det är helt
              oförsvarbart. Vi skriker efter personal inom vård, skola och barnomsorg
              därför att de som behöver omsorgen inte har personal som har tid
              med dem.
            </seg>
          </u>
          <u>
            <seg>
              Samtidigt betalar vi från samhällets sida människor för att inte
              göra de här viktiga jobben. Man borde se till att personalen får
              behållas.
            </seg>
          </u>
          <u>
            <seg>
              Jag hoppas verkligen, och det här är en uppmaning till Göran
              Persson, att Göran Persson ser till att pengarna kommer till kommuner
              och landsting så att inte ytterligare nedskärningar på personalsidan
              blir nödvändig. Det klarar inte de få människor som blir kvar.
              De kommer att bli utslitna, och vi kommer i nästa led att få en
              ökad kostnad på grund av att personalen som får jobba mer än vad
              de klarar av måste söka vård och hjälp på grund av utslitning.
            </seg>
          </u>
          <u>
            <seg>
              Det har varit en ganska lång debatt - det brukar det ju vara
              - och det är många frågor, viktiga frågor, som har tagits upp.
              Löften har i viss mån kommit. I
            </seg>
          </u>
          <u>
            <seg>
              alla fall har det antytts att det skall hända någonting på kärnkraftssidan,
              och kanske skall det bli ett kretsloppssamhälle med några förslag
              så småningom.
            </seg>
          </u>
          <u>
            <seg>
              Men vi är trötta på vackra ord. Nu, statsministern, vill vi se
              handling. Vi vill se att statsministern infriar alla de löften
              som vi har hört om ett bra samhälle i ekologisk och social balans.
              Jag hoppas att jag i nästa partiledardebatt skall slippa upprepa
              historien om skräddaren, den som slutar med att det inte bidde
              någonting.
            </seg>
          </u>
          <note type="speaker">
            Anf. 49 ALF SVENSSON (kd):
          </note>
          <u>
            <seg>
              Herr talman! Göran Persson sade ju alldeles rätt, och jag är
              övertygad om att det är någonting som man tar åt sig ute vid TV-apparater
              och radioapparater, i den mån man fortsätter att lyssna på oss.
              Han sade att innan man förbrukar pengar skall man ha dem i handen.
              Jag är övertygad om att det är en moral och en inställning som
              väldigt många anammar och tycker är rimlig, inte minst efter vad
              vi upplevde i slutet av
            </seg>
          </u>
          <u>
            <seg>
              1980-talet här i landet. Man uttrycker det ibland också så här:
              Innan man delar ut bröd måste man baka kakan.
            </seg>
          </u>
          <u>
            <seg>
              Poängen i vår kritik, Göran Persson, gäller inte att det har
              skett besparingar utan sättet på vilket det har skett och att
              man inte samtidigt som besparingarna gjordes har skapat ett bättre
              klimat för näringslivet och öppnat tjänstesektorn.
            </seg>
          </u>
          <u>
            <seg>
              Nu säger Göran Persson ordagrant: Nu ligger framför oss att pressa
              tillbaka arbetslösheten. Det har legat som er uppgift från första
              dagen i regeringen!
            </seg>
          </u>
          <u>
            <seg>
              Det är inte nu den uppgiften finns, utan den har funnits i ett
              par år. Ja, det kan man skaka på huvudet åt, men faktum är att
              arbetslösheten har ökat. Om då kakan hade bakats och blivit större
              - vi tycker att det är trist att så inte blev fallet - hade det
              funnits mer att dela ut. Det är detta som har varit önskemålet.
              Vi kritiserar att detta inte har skett.
            </seg>
          </u>
          <u>
            <seg>
              Vi vet att hemtjänsten i dag saknar resurser, att vården i dag
              har bekymmer, att skolan i dag har bekymmer. Då kan man inte tala
              om att vi har uppgifter framför oss. Vi har dem i dag. Det går
              inte att tala om tillvaron som hägringar som människor skall sätta
              tilltro till och gå och hoppas på.
            </seg>
          </u>
          <u>
            <seg>
              Jag kan inte låta bli att göra en reflexion, även om det kanske
              är onödigt. Vi finns med i Sundströms grupp och pratar om kärnkraften.
              Vi har lyckats hålla oss kvar där, eller hur man skall beteckna
              det. Då säger Göran Persson att de som talar i enlighet med
            </seg>
          </u>
          <u>
            <seg>
              Lars Tobisson - han hade inga sekunder kvar - inte tar ansvar
              för Hofors, Hagfors och Arboga. Men hur skall LO uppfatta det
              budskapet? Skulle inte LO då ta ansvar för Hofors, Hagfors och
              alla de bruksorter som räknades upp? Jag tror inte att det är
              riktigt så enkelt att man kan strö den typen av demagogi omkring
              sig.
            </seg>
          </u>
          <u>
            <seg>
              Problemet i dag och den allra närmaste tiden gäller hemtjänst,
              sjukvård, skola och energi. Vi måste ta tag i det och inte stå
              här och presentera hägringar.
            </seg>
          </u>
          <note type="speaker">
            Anf. 50 OLOF JOHANSSON (c):
          </note>
          <u>
            <seg>
              Herr talman! Jag ställde i inledningen av debatten ett antal
              frågor, men jag fick inget svar. Det händer ibland i politiska
              debatter, i varje fall om det är besvärande att svara på frågorna.
              Jag ställde frågan om det var myndigheter och marknaden som skulle
              avveckla kärnkraften och varför man då ställde upp på folkomröstningen
              1980.
            </seg>
          </u>
          <u>
            <seg>
              Att inte få något svar är också ett svar. Därmed har man sagt
              att man egentligen inte ville ha folkomröstningen men att man
              var tvingad under Harrisburgs galge. Jag vill påminna om att det
              kan hända igen.
            </seg>
          </u>
          <u>
            <seg>
              Det fördes en diskussion om kärnkraften här på slutet, och jag
              vill bara konstatera att det inte finns några exempel på att reaktorer
              anmäler i förväg att de tänker lägga av eller hur de tänker göra
              det. Det är en del i den dialog som har förts här på slutet.
            </seg>
          </u>
          <u>
            <seg>
              Det är kärnkraften som är sin egen värsta fiende.
            </seg>
          </u>
          <u>
            <seg>
              Det är när den oplanerat lägger av som det blir elbrist.
            </seg>
          </u>
          <u>
            <seg>
              Då kan vi inte hur snabbt som helst sätta in reserver.
            </seg>
          </u>
          <u>
            <seg>
              Men det är riktigt att kärnkraften kräver enorma reserver, som
              oljekondenskraftverk, för att det skall fungera.
            </seg>
          </u>
          <u>
            <seg>
              Kärnkraften är också sin egen värsta fiende när det gäller olycksrisker,
              avfallets evighetsproblem och just, som jag sade, sårbarheten
              och storskaligheten.
            </seg>
          </u>
          <u>
            <seg>
              Får jag avslutningsvis bara säga en sak för att rätta till ett
              missförstånd här. När vi har förordat sänkt skatt på nödvändig
              konsumtion är det i övertygelsen om att det är det viktigaste
              för människorna. Vi är motståndare till hög skatt på nödvändig
              konsumtion. Det är därför vi har varit anhängare av sänkt matmoms.
              Det är därför vi har arbetat för att få ned räntorna på bostäderna
              och för att persontransporterna skall ha en särskild skatteklass.
              Detta är ingen subvention; det är bara ekonomiska teoretiker som
              uppfattar det som en subvention. Det är rimlig fördelningspolitik.
            </seg>
          </u>
          <note>
            (forts. 7§)
          </note>
          <note>
            Ajournering
          </note>
          <note>
            Kammaren beslöt kl. 12.26 att ajournera förhandlingarna till
            kl. 14.00.
          </note>
          <u>
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 14.00.
          </note>
          <note>
            3 § Anmälan om ny ordförande i den svenska delegationen till
            Parlamentariska församlingen i konferensen om säkerhet och samarbete
            i Europa
          </note>
          <note>
            Andre vice talmannen meddelade att Viola Furubjelke (s) den 20
            december 1996 utsetts till ordförande i den svenska delegationen
            till Parlamentariska församlingen i konferensen om säkerhet och
            samarbete i
          </note>
          <u>
            <seg>
              Europa (OSSE).
            </seg>
          </u>
          <note>
            4 § Anmälan om ny vice ordförande i försvarsutskottet
          </note>
          <note>
            Andre vice talmannen meddelade att Sven Lundberg (s) utsetts
            till vice ordförande i försvarsutskottet fr.o.m. den 21 januari
            1997.
          </note>
          <note>
            5 § Anmälan om kompletteringsval till justitieutskottet
          </note>
          <note>
            Andre vice talmannen meddelade att Socialdemokraternas riksdagsgrupp
            under Nalin Baksis ledighet anmält hennes ersättare Majvi Andersson
            som suppleant i justitieutskottet och i utbildningsutskottet.
          </note>
          <note>
            Andre vice talmannen förklarade vald till
          </note>
          <note>
            suppleant i justitieutskottet
          </note>
          <note>
            Majvi Andersson (s)
          </note>
          <note>
            suppleant i utbildningsutskottet
          </note>
          <note>
            Majvi Andersson (s)
          </note>
          <note>
            6 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1996/97:69 till socialförsäkringsutskottet
          </note>
          <note>
            1996/97:70 till konstitutionsutskottet
          </note>
          <note>
            Motioner
          </note>
          <note>
            1996/97:T8-T52 till trafikutskottet
          </note>
          <note>
            7 § (forts. från 2 §) Allmänpolitisk debatt
          </note>
          <u>
            <seg>
              En hållbar samhällsutveckling på längre sikt
            </seg>
          </u>
          <note type="speaker">
            Anf. 51 PER UNCKEL (m):
          </note>
          <u>
            <seg>
              Fru talman! Det finns något brutalt över politiken i
            </seg>
          </u>
          <u>
            <seg>
              Sverige i dag. Det skärs ned och det bantas för att få statliga
              och kommunala budgetar att gå ihop. Sjukvården och åldringsvården
              får det snålare, ersättningen till de arbetslösa sänks. Ekonomiskt
              sackar Sverige efter omvärlden.
            </seg>
          </u>
          <u>
            <seg>
              Att staten och kommunerna sparar är inget fel.
            </seg>
          </u>
          <u>
            <seg>
              Tvärtom är det bra att krav ställs också på den offentliga verksamheten,
              att vården och omsorgen sköts på ett sätt som gör att varje krona
              används effektivt. Det är heller inte i besparingarna som det
              brutala ligger.
            </seg>
          </u>
          <u>
            <seg>
              Problemet är att det skärs ned utan att annat samtidigt ges chansen
              att växa. Andra sätt att organisera vård, omsorg, sjukvård och
              skola sitter snålt, samtidigt som det statliga och kommunala,
              som sagt, får allt svårare att leva upp till människors förväntningar.
            </seg>
          </u>
          <u>
            <seg>
              Det är detta fenomen som kommit att ses som ett uttryck för en
              torftig kamrerarsjäl. Det skulle också lika gärna kunna betecknas
              som det socialdemokratiska projektets kollaps inför en ny tids
              verklighet.
            </seg>
          </u>
          <u>
            <seg>
              Socialdemokraterna brukar ursäkta sig med att det snåla nu snart
              är över. Saneringen av statsfinanserna är avslutad, det svåra
              är gjort. Runt hörnet väntar det gamla vanliga igen.
            </seg>
          </u>
          <u>
            <seg>
              Men så är det ju inte. Det gamla kommer inte tillbaka. Den stora
              staten har gått i väggen, och gjort det för gott. Den fungerar
              inte, vare sig i förhållande till enskilda människors alla skiftande
              ambitioner eller med tanke på de stora förändringar som den yttre
              verkligheten genomgår.
            </seg>
          </u>
          <u>
            <seg>
              Det är där vi nu står. Vi står vid vändkorset. Åt vilket håll
              skall vi gå? Framåt eller bakåt? Den gamla välfärdsstaten faller
              sönder, men till förmån för vad?
            </seg>
          </u>
          <u>
            <seg>
              Ett skitsamhälle, fruktar samhällsdebattören Lorentz
            </seg>
          </u>
          <u>
            <seg>
              Lyttkens, om vi inte medvetet byter kurs.
            </seg>
          </u>
          <u>
            <seg>
              Det är på den nya kursen diskussionen nu borde fokuseras. Tyvärr
              är emellertid Sverige långt därifrån.
            </seg>
          </u>
          <u>
            <seg>
              Statsledningen koncentrerar sig i stället på att för folket predika
              att egentligen ingenting har hänt, mer än att någon kortsiktig
              felhantering inträffat av välfärdsstatens rattar. I statsministerns
              kansli förbereder en arkitektprofessor - symboliken kunde inte
              varit tydligare - planritningen för statsinterventionismens renässans.
              Denna gång förebärande att det är nödvändigt för den s.k. ekologiska
              balansens skull. Ett högstämt crescendo utgörs av rivningen av
              viktiga delar av den svenska energiproduktionsförmågan.
            </seg>
          </u>
          <u>
            <seg>
              Med en sådan politik, fru talman, kommer brutaliteten att förstärkas.
              Ännu fler får det trångt på sjukhus och vårdhem. Ännu fler kommer
              att bli arbetslösa.
            </seg>
          </u>
          <u>
            <seg>
              Mitt i allt detta växer den svenska vänstern. Kanske är det inte
              så konstigt att det är detta som sker.
            </seg>
          </u>
          <u>
            <seg>
              Nostalgiskt söker sig en del i vilsenhet tillbaka till förhoppningen
              att det gamla på ett eller annat sätt ändå kan bestå. Och faktiskt
              är det ju detta som också regeringen säger. Så varför inte söka
              sig till ett parti som lovar allt detta utan extra krumbukter.
              Socialdemokraternas oförmåga att inse att tiden flytt den gamla
              idén är en välsignelse för det svenska vänsterpartiet.
            </seg>
          </u>
          <u>
            <seg>
              Jag tror emellertid inte, fru talman, att vänstern i
            </seg>
          </u>
          <u>
            <seg>
              Vänsterpartiet eller i socialdemokratisk skepnad kommer att ha
              så värst mycket att bidra med i debatten om framtiden. De är båda
              industrisamhällets partier. Den massproducerande löpande-band-industrin
              hade i vänstern ett slags logisk fortsättning i politiken.
            </seg>
          </u>
          <u>
            <seg>
              Opersonligt, kollektivt, hierarkiskt, utbytbart. Både
            </seg>
          </u>
          <u>
            <seg>
              Vänsterpartiet och socialdemokraterna går åt fel håll i vändkorset.
            </seg>
          </u>
          <u>
            <seg>
              De vill inte se att framtiden nu ser annorlunda ut.
            </seg>
          </u>
          <u>
            <seg>
              Nu bryts enhetligheten isär till förmån för det unika och det
              personliga. Den enskildes växt, självförverkligande och ambitioner
              har blivit en mäktigare kraft än överhetens alla samlade maktambitioner.
              Krav ställs i dag från miljoner medborgare att tillerkännas ett
              slags ny myndighet. Den utgår bl.a. från att god och bred utbildning
              och en trots allt hyggligare ekonomi än förr inte ställer samma
              krav på statlig inblandning som gamla tiders fattigdom möjligen
              kunde motivera.
            </seg>
          </u>
          <u>
            <seg>
              En ny politik måste byggas upp med sikte på att göra det möjligt
              för fler att växa själva. Att så sker är mänskligt nödvändigt
              av flera orsaker.
            </seg>
          </u>
          <u>
            <seg>
              När enskilda människor växer, då växer hela Sverige. Det gör
              vårt samhälle rikare. Och det behövs verkligen. Det är ju ur välståndet
              våra personliga och gemensamma krav en gång ändå måste betalas.
            </seg>
          </u>
          <u>
            <seg>
              Att sträva efter välstånd, efter mänsklig och ekonomisk växt,
              är alltså ett gott värde. Det är samtidigt ansvarsfullt. Världens
              viktigaste hot i dag är fattigdomen. Den föröder människors livsprojekt
              samtidigt som den föröder naturen.
            </seg>
          </u>
          <u>
            <seg>
              Att fler kan växa själva är emellertid också nödvändigt för att
              de som inte har förutsättningarna skall kunna få vårt generösa
              stöd. Ett samhälle där alltfler, som i dag, måste bli försörjda
              av allt färre kommer till slut att bryta samman. När det sker
              är det de som har de största behoven, de som vi egentligen aldrig
              kan tillåta oss att svika, som kommer att försakas först.
            </seg>
          </u>
          <u>
            <seg>
              Dagens Sverige är tyvärr fullt av exempel på att just detta sker
              just nu.
            </seg>
          </u>
          <u>
            <seg>
              Ett samhälle med en ny inriktning sätter naturligtvis sina avtryck
              också i själva politiken. Det får konsekvenser för hela det politiska
              uppdragets karaktär.
            </seg>
          </u>
          <u>
            <seg>
              Stimulerande, t.o.m. uppfordrande, institutioner behöver sättas
              i de reglerande och kontrollerandes ställe.
            </seg>
          </u>
          <u>
            <seg>
              Skapandet blir vårt viktigaste mål. Låt mig exemplifiera vad
              jag menar.
            </seg>
          </u>
          <u>
            <seg>
              För det första: Menar man allvar med att ge alla chansen att
              växa kan man inte straffbeskatta låginkomsttagare. I dag betalar
              de lägsta inkomsttagarna
            </seg>
          </u>
          <note>
            70 % i skatter och obligatoriska avgifter - allra minst.
          </note>
          <u>
            <seg>
              Detta just innan de förlorar jobbet. Det skapar arbetslöshet,
              sociala svårigheter, utslagning. Det gamla samhällets skattepolitik
              blir i det nya samhället direkt asocial. Arbetslöshet och utsatthet
              skapas av politiken där denna i stället borde lindra och stödja.
            </seg>
          </u>
          <u>
            <seg>
              För det andra: De sociala försäkringarna måste ge utrymme för
              alla de variationer som människors önskemål uppvisar. Det ligger
              ingen rättfärdighet i att tvinga alla att göra precis lika. Vår
              gemensamma sociala förpliktelse är att säkerställa att alla har
              ett fullgott skydd. Det blir både mänskligare och effektivare
              om insatserna koncentreras till detta, snarare än att vi pekpinnemässigt
              lägger oss i hur fullvuxna människor väljer att utforma just sina
              liv.
            </seg>
          </u>
          <u>
            <seg>
              För det tredje: Skolan måste få ett ordentligt lyft.
            </seg>
          </u>
          <u>
            <seg>
              Det kommer emellertid aldrig att gå med mindre än att politiken
              erkänner sin begränsning för att i stället ge utrymme för lärares,
              elevers och föräldrars hela kreativa förmåga. Dagens betygskaos
              är egentligen en välsignelse, eftersom det äntligen sätter strålkastaren
              på vad eleverna kan eller inte kan. Resultatet blir nu viktigare
              än formen. Kanske kan elevernas framtid till sist bli en lika
              central fråga som samhällsingenjörernas alla illusioner.
            </seg>
          </u>
          <u>
            <seg>
              För det fjärde: Samhällen som växer sätter företagsamhet som
              värde och som dygd i högsätet. Gör man inte det blir det ingenting
              av vare sig tryggheten eller rikedomen. Det måste en regeringen
              inse och tala om för sina valmän. Den expansion av enskilda människors
              mer eller mindre organiserade företagsamhet som Sverige i dag
              behöver är av en storleksordning väl i klass med det sena 1800-talets
              industriella revolution.
            </seg>
          </u>
          <u>
            <seg>
              Fru talman! Sverige behöver en renässans för tron på människans
              förmåga, ansvar och utvecklingskraft.
            </seg>
          </u>
          <u>
            <seg>
              För politiken innebär det förvisso en annorlunda roll, men den
              är långt ifrån oviktig. I dag är Sveriges problem dess politiker.
              Folket vet nästan alltid bättre.
            </seg>
          </u>
          <u>
            <seg>
              Jag tror att det är betydelsefullt att ha en optimistisk utgångspunkt
              när framtiden skall byggas. Det gäller möjligheterna att föra
              hela världen ur fattigdomen, men det gäller också Sveriges möjligheter
              att på nytt bli en första rangens nation med jobb och välstånd
              i nivå med andra utvecklade länders.
            </seg>
          </u>
          <u>
            <seg>
              Fattigdom, otrygghet och arbetslöshet är inga ofrånkomliga konsekvenser
              av opåverkbara skeenden.
            </seg>
          </u>
          <u>
            <seg>
              Politikens uppgift nu, hundra år efter industrialismens genombrott,
              är emellertid en annan än vid det förra sekelskiftet. Ett kunnigt
              folk har lagt den bokstavliga fattigdomen bakom sig. Det naturliga
              hade varit att vars och ens rådighet över det egna livet hade
              förstärkts i takt med att tryggheten ökat och välståndet växt.
              Paradoxalt nog har det blivit precis tvärtom. Vid det sekelskifte
              som nu närmar sig är politikens dominans större än någonsin.
            </seg>
          </u>
          <u>
            <seg>
              Det vill, fru talman, vi moderater ändra på. Sverige borde vara
              ett land av myndiga medborgare. Vi behöver inte så många företrädare
              för var eviga utmaning vi möter i livet. Vi kan själva, var och
              en av oss, om vi får, om politiken tillåter oss och om vi får
              utmanas att spränga våra egna gränser. Det är den möjligheten,
              fru talman, vi moderater vill öppna för att ge hela Sverige en
              välbehövlig ny start.
            </seg>
          </u>
          <note type="speaker">
            Anf. 52 HANS ANDERSSON (v) replik:
          </note>
          <u>
            <seg>
              Fru talman! Brutalt, sade Per Unckel, om det som sker i välfärden.
              Jag håller med. Men med er politik,
            </seg>
          </u>
          <u>
            <seg>
              Per Unckel, bäddar ni för en långt mer brutal verklighet. Ni
              tar pengar från kommunerna. Ni tar pengar från välfärden. Ni har
              inget att erbjuda de arbetslösa annat än just fattigdom, för att
              inte tala om vad ni har att erbjuda utvecklingsländer som lever
              i misär. Vad gäller bistånd har regeringen ingen svårighet att
              dra ned med Moderaternas hjälp.
            </seg>
          </u>
          <u>
            <seg>
              Det är de lätta lösningarna Per Unckel har - de ideologiskt tjusiga
              lösningarna: sänk skatterna, avreglera arbetsmarknaden. Men de
              svåra lösningarna är att ställa om Sverige till ett miljömässigt
              riktigt samhälle.
            </seg>
          </u>
          <u>
            <seg>
              Det är att orka avveckla kärnkraften och bygga upp alternativa
              energisystem. Det är att genomföra en arbetstidsförkortning så
              att man drar nytta av den produktivitetsutveckling som finns i
              näringslivet. Det är att se till att klara finansieringen av viktiga
              välfärdsfrågor och inte bara öka klyftorna.
            </seg>
          </u>
          <u>
            <seg>
              Politiken har för starkt herravälde fram emot sekelskiftet, säger
              Per Unckel. Det är verkligen nattsvart mörker hos herr Unckel.
              Politiken har tappat inflytande. Brysselbyråkraterna har tagit
              över mycket, och de internationella kapitalmarknaderna har tagit
              resten.
            </seg>
          </u>
          <u>
            <seg>
              Då är väl moderaterna nöjda? De vill inte ha så mycket av demokrati
              och politik. De vill inte ha så mycket av välfärd. Det är en riktigt
              ohållbar politik som Per Unckel talar för.
            </seg>
          </u>
          <note type="speaker">
            Anf. 53 PER UNCKEL (m) replik:
          </note>
          <u>
            <seg>
              Fru talman! Med Hans Andersson skall jag inte gräla. Över den
              avgrunden klarar ingen att hoppa.
            </seg>
          </u>
          <u>
            <seg>
              Vad vi kan erbjuda svenska folket är ett samhälle som växer och
              utvecklas. Vad Hans Andersson kan erbjuda är en dröm om ett samhälle
              som en hel världshistoria redan har dömt ut.
            </seg>
          </u>
          <note type="speaker">
            Anf. 54 HANS ANDERSSON (v) replik:
          </note>
          <u>
            <seg>
              Fru talman! Tvärtom - det krävs en mycket stor förnyelse. Vad
              jag fick erfara under den tid Per
            </seg>
          </u>
          <u>
            <seg>
              Unckel och hans kamrater satt i regeringen var en total oförståelse
              för vad balans i budgeten innebar, en total likgiltighet för växande
              arbetslöshet och ett totalt missförstånd när det gäller vad välfärd
              är för folkflertalet. Tänk på det, Per Unckel!
            </seg>
          </u>
          <note type="speaker">
            Anf. 55 PER UNCKEL (m) replik:
          </note>
          <u>
            <seg>
              Fru talman! Ja, Sverige behöver en stor förnyelse.
            </seg>
          </u>
          <u>
            <seg>
              Men det är inte historiens kommunister som kan leda den.
            </seg>
          </u>
          <note type="speaker">
            Anf. 56 JAN BERGQVIST (s) replik:
          </note>
          <u>
            <seg>
              Fru talman! Per Unckel predikade med sedvanlig rapp tunga över
              en text i Moderaternas programarbete som är väl känd: Varje ingrepp
              i medborgarnas liv, varje reglering, varje skatt försvårar planer
              och dödar livsprojekt. Innebörden av detta är att vi, när vi har
              tagit ut skatt för att förbättra villkoren för t.ex. handikappade
              och pensionärer, skulle ha minskat friheten i
            </seg>
          </u>
          <u>
            <seg>
              Sverige och dödat livsprojekt.
            </seg>
          </u>
          <u>
            <seg>
              I frihetens namn vill Per Unckel vingklippa kommunerna. I frihetens
              namn vill ha ta stora resurser från landstingen. I frihetens namn
              vill han sänka skatterna på ett sådant sätt att det kan skapa
              motsättningar och växande klyftor i Sverige.
            </seg>
          </u>
          <u>
            <seg>
              Unckel anklagade Socialdemokraterna. Han hade en formulering
              med innebörden att arbetslöshet skapas, i stället för att förhindras,
              av politiken. Det var i så fall en recension av den politik som
              fördes när
            </seg>
          </u>
          <u>
            <seg>
              Unckel själv satt i regeringen.
            </seg>
          </u>
          <u>
            <seg>
              Många av de anklagelser som Unckel för fram slår ju som en bumerang
              tillbaka på den egna trovärdigheten. Vi vet att bidragsberoendet
              aldrig har ökat så snabbt som när Unckel satt i regeringen. Aldrig
              har de offentliga utgifterna som andel av vår ekonomi nått en
              sådan rekordnivå som när Unckel regerade. Aldrig har vådan av
              en moderat skattepolitik visat sig tydligare.
            </seg>
          </u>
          <u>
            <seg>
              Vi socialdemokrater vill betala av statsskulden.
            </seg>
          </u>
          <u>
            <seg>
              Då minskar vi statsskuldsräntorna. Då anklagar Moderaterna oss
              för överbeskattning. Anser ni alltså att det var normalbeskattning
              när staten lånade till var tredje utgiftskrona? Skall man bara
              skuldsätta sig, Per
            </seg>
          </u>
          <u>
            <seg>
              Unckel? Skall inte staten någon gång börja betala tillbaka på
              sina skulder?
            </seg>
          </u>
          <note type="speaker">
            Anf. 57 PER UNCKEL (m) replik:
          </note>
          <u>
            <seg>
              Fru talman! Får jag replikera med en motfråga, som Jan Bergqvist
              kan svara på, som illustrerar bristen på logik i hans resonemang?
              Var ligger moralen i att be en människa som får 10 000 kr i lön
              att betala
            </seg>
          </u>
          <note>
            70 % i skatt?
          </note>
          <note type="speaker">
            Anf. 58 JAN BERGQVIST (s) replik:
          </note>
          <u>
            <seg>
              Fru talman! Det var inte mycket till svar på mina frågor. Jag
              skall omedelbart svara på den fråga som
            </seg>
          </u>
          <u>
            <seg>
              Per Unckel ställde. Vi skall inte ta ut högre skatter än vad
              som är nödvändigt. Tyvärr har vi tvingats komma upp i ganska höga
              skattenivåer. En förklaring är att vi, genom att det har skapats
              så höga statskuldsräntor, nu tvingas att ha skatter på en betydligt
              högre nivå än vad som annars hade varit nödvändigt.
            </seg>
          </u>
          <u>
            <seg>
              Vad säger då moderaterna om detta? Jo, de säger följande: Om
              det är statsskuldräntorna som är problemet så finns inte problemet.
              Det är bara att sänka skatten. Det är Bo Lundgren som säger detta
              den 21
            </seg>
          </u>
          <u>
            <seg>
              november. Det började så hösten 1991 - stora ofinansierade skattesänkningar.
              I dag betalar vi dem med ränta på ränta.
            </seg>
          </u>
          <u>
            <seg>
              Det finns en myt om att Moderaterna är speciellt strama i sin
              budgetpolitik. Sådan är inte verkligheten.
            </seg>
          </u>
          <u>
            <seg>
              Verkligheten är kanske att Sträng m. fl. kunde presentera rejäla
              svångremsbudgetar när behovet fanns, men
            </seg>
          </u>
          <u>
            <seg>
              Moderaternas politik har snarast varit de lösa hängslenas politik.
            </seg>
          </u>
          <note type="speaker">
            Anf. 59 PER UNCKEL (m) replik:
          </note>
          <u>
            <seg>
              Fru talman! Skälet till att jag ville att Jan
            </seg>
          </u>
          <u>
            <seg>
              Bergqvist skulle svara på frågan om moralen vad gäller låginkomsttagarna
              var att svaret ger en ganska bra illustration av vad den egentliga
              motsättningen oss emellan består i.
            </seg>
          </u>
          <u>
            <seg>
              Jag tycker inte att det är god moral att beskatta låginkomsttagare
              in på bara kroppen. Jag tycker inte heller att det är en förnuftig
              ekonomi att göra det och att därigenom tvinga ut dem i en arbetslöshet
              som de inte kan ta sig ifrån. Där ligger den verkliga skillnaden
              mellan Jan Bergqvist och mig.
            </seg>
          </u>
          <note type="speaker">
            Anf. 60 BIRGER SCHLAUG (mp) replik:
          </note>
          <u>
            <seg>
              Fru talman! En del av Per Unckels resonemang är ganska intressant.
              Det är inte så ofta jag och Per
            </seg>
          </u>
          <u>
            <seg>
              Unckel har samma uppfattning, men här kan jag instämma i åtminstone
              två punkter.
            </seg>
          </u>
          <u>
            <seg>
              För det första är det naturligtvis riktigt att låginkomsttagare
              måste få lägre skatt. Det är rimligt. Man skall kunna leva på
              sin lön.
            </seg>
          </u>
          <u>
            <seg>
              För det andra hade Per Unckel en bra framtoning och profil när
              han sade att folket nästan alltid vet bättre än politiker. Det
              är intressant. Det borde betyda att Per Unckel tycker att det
              är rimligt med en folkomröstning om t.ex. EMU. Och det måste väl
              vara rimligt med en folkomröstning om det nya avtal som
            </seg>
          </u>
          <u>
            <seg>
              EU håller på att diskutera, eftersom Per Unckel tycker att politiker
              skall ha mindre att säga till om.
            </seg>
          </u>
          <u>
            <seg>
              Jag tycker också att dessa frågor skall underställas folket i
              folkomröstningar. Det vore roligt att höra Per
            </seg>
          </u>
          <u>
            <seg>
              Unckel utveckla frågan om människors inflytande kontra de riktigt
              stora frågorna om EMU och medlemskapet i EU. Danskarna skall ju
              t.ex. få rösta. Det kanske också Per Unckel tycker att de skall
              få göra.
            </seg>
          </u>
          <u>
            <seg>
              Det vore intressant att veta.
            </seg>
          </u>
          <u>
            <seg>
              Sedan hänger jag inte riktigt med. Per Unckel målar ut Vänsterpartiet
              och Socialdemokraterna som industrialismens partier. Det håller
              jag med om. Men vad i Herrans namn är då Moderaterna? Är det något
              parti som är föråldrat vad gäller synen på ny industriell utveckling
              så är det väl Moderaterna. Titta bara på energipolitiken! Ni håller
              ju benhårt fast vid det gamla. Moderaternas syn är den verkligt
              traditionellt industrialistiska; och det är beklagligt.
            </seg>
          </u>
          <u>
            <seg>
              Jag skulle gärna vilja sätta Moderaterna - och även Folkpartiet
              - i samma bur som Vänsterpartiet och Socialdemokraterna just när
              det gäller den biten.
            </seg>
          </u>
          <note type="speaker">
            Anf. 61 PER UNCKEL (m) replik:
          </note>
          <u>
            <seg>
              Fru talman! Vad gäller den senare frågan består väl motsättningen
              mellan Birger Schlaug och mig i att jag aldrig riktigt har begripit
              att välstånd skapas genom att riva kärnkraftverk.
            </seg>
          </u>
          <u>
            <seg>
              I fråga om EMU är svaret mycket enkelt. Jag tyckte också att
              man skulle fråga folket. Det har vi gjort. Folket sade ja till
              medlemskapet och ja till
            </seg>
          </u>
          <note>
            EMU.
          </note>
          <note type="speaker">
            Anf. 62 BIRGER SCHLAUG (mp) replik:
          </note>
          <u>
            <seg>
              Fru talman! Nyss hörde vi Tobisson säga att ett medlemskap i
              EU rent juridiskt leder till att man skall gå med i EMU men att
              det egentligen är en politisk fråga. Det vore bra om Lars Tobisson
              och Per Unckel kunde reda ut det.
            </seg>
          </u>
          <u>
            <seg>
              Då kommer jag till min följdfråga. Folket - människor och individer
              - är så viktigt, enligt Per Unckel.
            </seg>
          </u>
          <u>
            <seg>
              Skall det svenska folket då få ta ställning i EU-
            </seg>
          </u>
          <u>
            <seg>
              frågan? Skall svenska folket, precis som folk i andra länder,
              få ta ställning i en folkomröstning när ett nytt avtal förhandlas
              fram? Eller tycker folket fel då?
            </seg>
          </u>
          <u>
            <seg>
              Tycker Per Unckel att man då inte skall lägga sig i?
            </seg>
          </u>
          <u>
            <seg>
              När det gäller kärnkraften skulle jag vilja veta vad
            </seg>
          </u>
          <u>
            <seg>
              Per Unckel har för syn på den annonskampanj som
            </seg>
          </u>
          <u>
            <seg>
              Industriförbundet och andra har gått ut med ganska hårt. Man
              säger att det inte blir några investeringar i
            </seg>
          </u>
          <u>
            <seg>
              Sverige om man plockar en reaktor. Hur hänger det ihop med Per
              Unckels tänkande? Blir det inte investeringar i samhället om man
              skapar en marknad för nya produkter, t.ex. nya energiformer? Är
              det inte så man får investeringar? Vad är det som säger att det
              blir investeringar om man behåller kärnkraften?
            </seg>
          </u>
          <u>
            <seg>
              Vad gäller EU-medlemskapet hörde vi också att investeringarna
              skulle komma bara vi blev medlemmar i EU. Sedan kan man jämföra
              Norge, Sverige,
            </seg>
          </u>
          <u>
            <seg>
              Schweiz och Österrike. Då ser man att EU-
            </seg>
          </u>
          <u>
            <seg>
              medlemskapet inte hängde ihop med investeringarna.
            </seg>
          </u>
          <u>
            <seg>
              Leder det inte till investeringar i samhället om man skapar en
              marknad och en efterfrågan på något nytt och hållbart?
            </seg>
          </u>
          <note type="speaker">
            Anf. 63 PER UNCKEL (m) replik:
          </note>
          <u>
            <seg>
              Fru talman! Jodå, det blir säkert en och annan investering om
              vi stänger av kärnkraftverken. Det är bara det att samma skattebetalare
              som inte ens kan få vård och omsorg kommer att få betala det med
              sina skatter.
            </seg>
          </u>
          <note type="speaker">
            Anf. 64 ANDREAS CARLGREN (c):
          </note>
          <u>
            <seg>
              Fru talman! När jag växte upp brukade vi barn tala om att Sverige
              var ett av världens rikaste länder. Bara
            </seg>
          </u>
          <u>
            <seg>
              Schweiz och USA var rikare. Så är det inte längre.
            </seg>
          </u>
          <u>
            <seg>
              Det är lätt att låta sig vilseledas av att den här tillbakagången
              har kommit smygande. Men när människor tvivlar på att pengarna
              räcker i vården och är rädda för att massarbetslösheten skall
              slå rot krackelerar den svenska självbilden, och besvikelsen griper
              omkring sig. En kall vind drar genom samhället. I
            </seg>
          </u>
          <u>
            <seg>
              nästa steg kan besvikna och utsatta människor börja söka syndabockar
              bland minoriteter. Man kan skylla på arbetslösa som tar emot bidrag,
              på invandrare, på homosexuella eller på andra grupper.
            </seg>
          </u>
          <u>
            <seg>
              Det här är det centraliserade stordriftssamhällets misslyckande.
              Det har gett en stagnerande ekonomi som på sikt kan bli ett allvarligt
              hot mot det öppna samhället. Demokratin förlorar trovärdighet
              när den inte kan leverera goda beslut.
            </seg>
          </u>
          <u>
            <seg>
              Vi måste lyfta Sverige ur den ekonomiska stagnationen. Men vi
              kan inte välja en traditionell ekonomisk tillväxt som är ekologiskt
              omöjlig. Vi måste lägga om kurs, skydda miljön och hushålla med
              naturens resurser för att rädda oss undan ett globalt ekologiskt
              sammanbrott. Sverige bör ta täten bort från det centraliserade
              stordriftssamhället och gå i spetsen för den ofrånkomliga och
              spännande omställningen till det ekologiskt hållbara samhället
              - kretsloppssamhället.
            </seg>
          </u>
          <u>
            <seg>
              Den första stora uppgiften är alltså att skapa det ekologiska
              lyftet för Sverige. När naturen tar emot avfall bryter den ned
              det och plockar isär och återanvänder materialet till nytt liv.
              Kretsloppssamhället skapas genom att den mänskliga kulturen ordnas
              lika klokt som naturen själv. Det innebär en mäktig förnyelse
              som berör varje del av samhället, inte bara en miljösektor eller
              en "grön sektor". Energiomställningen, med avvecklingen av kärnkraften,
              är ryggraden i denna förnyelse.
            </seg>
          </u>
          <u>
            <seg>
              Jag blev fascinerad när jag nyss lyssnade på Per
            </seg>
          </u>
          <u>
            <seg>
              Unckel. Han kunde inte förstå hur rivning av energiproduktionskapacitet
              var förnyelse. Jag kommer ihåg precis hur det har låtit när Sverige
              har behövt ställa om varv eller göra andra stora strukturförändringar
              som har varit nödvändiga för att klara ekonomin på sikt. Det har
              alltid funnits bakåtsträvare som säger att man inte kan göra sådana
              förändringar. Den här gången är det nya möjligen att det är Moderaterna
              som står för reaktionen, tillbakagången. Det är inte nytt med
              tanke på högerns historiska rötter, men det är nytt med tanke
              på hur man de senaste tio åren har försökt putsa upp en annan
              fasad.
            </seg>
          </u>
          <u>
            <seg>
              I varje del av ekonomin krävs forskning eller teknisk utveckling
              till följd av den här förnyelsen. Det krävs nya produkter och
              investeringar. I varje steg av skapandet av det ekologiska samhället
              skapas behov av nya arbeten. Denna förnyelse är det starkaste
              vapnet mot arbetslösheten.
            </seg>
          </u>
          <u>
            <seg>
              Vi måste överge synsättet "först ekonomisk tillväxt och sedan
              miljöåtgärder". Själva omställningen till kretslopp måste i stället
              bli den motor som skapar utveckling och därmed tillväxt. Det ekologiska
              lyftet innebär att Sverige också lyfts ur arbetslöshet, säkrar
              saneringen av statens finanser och stärker näringslivets konkurrenskraft.
            </seg>
          </u>
          <u>
            <seg>
              Vi kommer inte dit genom statliga toppstyrda program, inte genom
              centralplanering uppifrån utan genom företagande, personligt ansvarstagande
              och lokal samverkan. Det ekologiskt hållbara samhället innebär
              ett ännu mer avancerat kunskapssamhälle, en legering av, om man
              så vill, "högekologi" och högteknologi.
            </seg>
          </u>
          <u>
            <seg>
              Därför hör massiva satsningar på kunskap och utbildning till
              de viktigaste framtidsuppgifterna. Kretsloppssamhället kan inte
              förverkligas utan humanismens bildningsideal.
            </seg>
          </u>
          <u>
            <seg>
              De gröna vänstertraditionalisterna har i grunden fel när de ifrågasätter
              tillväxten och attackerar marknadsekonomin. Det är här Miljöpartiet
              och Vänsterpartiet sviker. Vägen till ett hållbart samhälle handlar
              inte om återtåg eller återgång till äldre tiders samhälle utan
              om en mer utvecklad och avancerad marknadsekonomi. Vi kan bara
              komma till det ekologiskt hållbara samhället genom att uppmuntra
              innovationer, entreprenörskap och dynamik - sådant som är marknadsekonomins
              själva dygder. Genom att inte inse det är vänsterblocket ett hinder
              i vägen mot det ekologiskt hållbara samhället. Vi måste inte stoppa
              tåget eller stanna tillväxten utan växla spår och ge den ekonomiska
              utvecklingen en annan inriktning.
            </seg>
          </u>
          <u>
            <seg>
              Den andra stora uppgiften är att ingjuta omtanke och värme i
              samhället genom mer lokal makt. Om vi skall råda bot på känslan
              av maktlöshet och kyla, måste vi bygga på människors inititativkraft
              och möjligheterna till lokal samverkan. Skolor där föräldrar i
              beslutsställning samverkar med lärare och elever ger mindre mobbning
              och bättre användning av pengarna.
            </seg>
          </u>
          <u>
            <seg>
              Självstyrande enheter inom vården med mer egen makt, inte toppstyrda
              pyramider, ger större möjlighet att använda varje krona så att
              den ger omvårdnad, inte bara medicinsk teknik. Den framväxande
              byarörelsen och de lokala utvecklingsgrupperna runt om i våra
              bygder visar vilken kraft som ligger i människors vilja till eget
              ansvar och lokal makt. Staten skall ha mindre makt och de lokala
              samhällena mer makt. Lägg fler beslut lokalt och färre beslut
              i Stockholm. Vägen till framtiden går genom decentralisering av
              makt och beslut i hela samhället.
            </seg>
          </u>
          <u>
            <seg>
              Högerpolitiken är ett hot mot den ekonomiska utvecklingen i samhället.
              I land efter land föreslår den politiska högern nedskärningar
              av den sociala välfärden som är så stora att en förlamande rädsla
              och oro sprider sig bland människorna. I vårt land är det Moderaterna
              som går i spetsen för sådana nedskärningsförslag i skolan och
              i vården att man hotar att rycka undan grunden för den sociala
              trygghet som är förutsättningen för god ekonomisk utveckling.
            </seg>
          </u>
          <u>
            <seg>
              När människor har gemensamma angelägenheter och makt lokalt skapas
              band av förtroende och tillit.
            </seg>
          </u>
          <u>
            <seg>
              När människor känner trygghet föds i sin tur vilja att handla
              och mod att våga satsa. Det är därför ett decentraliserat samhälle,
              med många sociala nätverk mellan människor, föreningar och företag,
              också skapar bättre social och ekonomisk utveckling. Det decentraliserade
              samhället ger den sociala tillit som behövs för att ekonomin skall
              kunna utvecklas.
            </seg>
          </u>
          <u>
            <seg>
              Projektet att ersätta de olika nationella valutorna med en gemensam
              EU-valuta, det som kallas EMU, riskerar tvärtom att bli ett skruvstäd
              som tvingar fram mer centralisering - varv efter varv förflyttas
              viktiga avgöranden i den ekonomiska politiken till Bryssel, varv
              efter varv ökar avståndet mellan väljare och valda, varv efter
              varv riskerar demokratin att förlora kraft.
            </seg>
          </u>
          <u>
            <seg>
              Den tredje huvuduppgiften är tvärtom att visa demokratins handlingskraft.
              Det finns en uppgivenhet i
            </seg>
          </u>
          <u>
            <seg>
              EMU-debatten, där det sägs att Sveriges politiker inte törs fatta
              de beslut som är nödvändiga för att vi skall kunna stå utanför.
              Men det är att abdikera och ge upp tron på demokratins handlingsförmåga.
              Vilka beslut är det som Moderaterna inte törs driva igenom i Sverige
              utan fly till Brysselmaskineriet för att få hjälp?
            </seg>
          </u>
          <u>
            <seg>
              I den här kammaren kan vi fatta de beslut som krävs för att lägga
              en ekonomisk grund som gör det möjligt att stå utanför EMU. Ingen
              i denna kammare har en chans att försöka smita undan. Det går
              att fatta dessa beslut här. Saneringsprogrammet är första steget
              som skall leda till permanenta överskott i statens finanser. Att
              bekämpa inflationen med en ny lönebilding är ett nödvändigt nästa
              steg. En rörlig växelkurs, fortsatt reformering av arbetsmarknaden
              och ett drivshusklimat för företagande och förnyelse i den ekologiska
              omställningens spår är den fortsatta vägen.
            </seg>
          </u>
          <u>
            <seg>
              Jag vill att mitt parti, Centerpartiet, skall bidra till att
              skapa ett långsiktigt samarbetsmönster oberoende av den förstelnade
              blockpolitiken. Vi ser alltmer hur en högergruppering flockas
              kring Moderaterna och hur Vänsterpartiet och Miljöpartiet bildar
              ett nytt vänsterblock i politiken. Men framtidens politik skapas
              i politikens mitt. Och det är här vi kan skapa det breda samarbete
              som jag hoppas skall kunna återvinna förtroendet för politiken.
            </seg>
          </u>
          <u>
            <seg>
              I politikens värld riskerar "utspel" och
            </seg>
          </u>
          <u>
            <seg>
              "profilering" att dominera. Men det är farligt för demokratins
              framtid om politiker bara syns utan att verka. Tvärtom är politikens
              uppgift att verka, att handla. Parlamentet måste kunna skapa handlingskraftiga
              majoriteter som betvingar alltför mäktiga särintressen, annars
              förtvinar förtroendet och bleknar tilltron till demokratin. Och
              det är i detta - att bevisa demokratins styrka, och därmed försvara
              det öppna samhället - som politiken kommer att finna sin mening.
            </seg>
          </u>
          <note type="speaker">
            Anf. 65 OLA STRÖM (fp) replik:
          </note>
          <u>
            <seg>
              Fru talman! Jag tycker alltid att det är intressant att lyssna
              på Andreas Carlgren. Han är en mycket liberal centerpartist, om
              jag får säga så. Det är en komplimang.
            </seg>
          </u>
          <u>
            <seg>
              Däremot har jag litet svårt att få detta att gå ihop.
            </seg>
          </u>
          <u>
            <seg>
              Mycket av det som han sade i sitt anförande tycker jag var mycket
              bra. Han sade att centraliserade strukturer har fört mycket ont
              med sig. Men samtidigt samarbetar Centern med Socialdemokraterna,
              som kanske är symbolen för centralistisk politik. Han säger att
              mer avancerad marknadsekonomi är lösningen på miljöproblem, tillväxt
              och annat. Men samtidigt samarbetar Centerpartiet med ett parti
              där själva ordet marknadsekonomi nästan är ett skällsord. Han
              säger att det är närdemokrati och annat som är lösningen för att
              få människor delaktiga i samhället. Samtidigt samarbetar Centerpartiet
              med Socialdemokraterna som hyllar kollektivism. Han talar om det
              ekologiskt hållbara samhället. Samtidigt samarbetar Centern med
            </seg>
          </u>
          <u>
            <seg>
              Socialdemokraterna om en budget som drastiskt skär ned utgifterna
              inom miljöområdet.
            </seg>
          </u>
          <u>
            <seg>
              Jag har oerhört svårt att få detta att gå ihop. Kanske Andreas
              Carlgren kan förklara vad frukten av detta samarbete är och hur
              väl det stämmer överens med de idéer som Andreas Carlgren gav
              uttryck för i sitt anförande.
            </seg>
          </u>
          <note type="speaker">
            Anf. 66 ANDREAS CARLGREN (c) replik:
          </note>
          <u>
            <seg>
              Fru talman! Om vi äntligen börjar omställningen till det ekologiskt
              hållbara samhället genom att inleda kärnkraftsavvecklingen, om
              vi äntligen ordentligt får ned räntan - till nytta för de små
              företagen - om vi steg för steg kan lägga om kursen, så att det
              blir bättre villkor för företagandet i Sverige, och dessutom vet
              att det är så brett beslutat här i riksdagen att det inte kan
              kullkastas av första vindpust från LO och om vi kan få igenom
              den satsning på utbildning som vi i många år har slagits för,
              är väl det i själva verket mycket bra också för just det slags
              liberala värderingar som jag tror att Ola Ström gillar. Jag tror
              att det egentligen finns förutsättningar för en ganska bred social-liberal
              samverkan, om man så vill, mellan partierna i mitten. Jag tror
              att vi är flera som skulle önska att också Folkpartiet ville vara
              med om det.
            </seg>
          </u>
          <note type="speaker">
            Anf. 67 OLA STRÖM (fp) replik:
          </note>
          <u>
            <seg>
              Fru talman! Vi i Folkpartiet har aldrig kritiserat
            </seg>
          </u>
          <u>
            <seg>
              Centern för själva samarbetet med Socialdemokraterna, utan det
              är i sakfrågorna som vi tycker att det har varit litet märkligt
              med det centerparti som vi känner och med många av de delar i
              Centerpartiets politik som vi uppskattar. Vi tycker att Centerpartiet
              har fått dåligt genomslag för småföretagaråtgärder.
            </seg>
          </u>
          <u>
            <seg>
              Regeringen har ju i själva verket genomfört en lång rad saker
              som har försämrat för småföretagen. Vi tycker att det är dåligt
              att samarbeta med en regering som talar om ett ekologiskt uthålligt
              samhälle, men som i praktiken i budgetarbetet drar in pengar.
              Naturvårdsverkets budget skall ju minskas med 25 % på två år.
              Det är knappast ett stort steg framåt i miljöarbetet.
            </seg>
          </u>
          <u>
            <seg>
              På punkt efter punkt har det i fråga om vårt ställningstagande
              inte stämt överens med det som vi i praktisk politik vill genomföra.
              Därför har vi sagt:
            </seg>
          </u>
          <u>
            <seg>
              Som Socialdemokraterna nu agerar kan inte ett samarbete mellan
              dem och Folkpartiet bli möjligt. Så är det i nuläget. Vi får väl
              hoppas att Socialdemokraternas liberala falang får litet mera
              vind. Kanske kan
            </seg>
          </u>
          <u>
            <seg>
              Centerpartiet hjälpa till med det. Det kan vi alltid hoppas på.
              Men jag hoppas kanske mera på ett fruktbart samarbete i en opposition,
              där mitten kan bli stark och där vi kan få bättre genomslag för
              företagsamheten. Det är ju vår viktigaste uppgift nu när jobben
              snart måste komma i detta massarbetslöshetens
            </seg>
          </u>
          <u>
            <seg>
              Sverige.
            </seg>
          </u>
          <note type="speaker">
            Anf. 68 ANDREAS CARLGREN (c) replik:
          </note>
          <u>
            <seg>
              Fru talman! Jag skulle, som jag brukar göra på våra möten, kunna
              räkna upp allt som vi har uppnått i samarbetet. Men snabbt skulle
              det då bli den vanliga politiska debatten. Jag tror att poängen,
              Ola Ström, i stället är att ta fasta på att det faktiskt har skett
              stora förändringar till följd av vår samverkan. Centerpartiet
              har nått goda resultat i det samarbetet. Jag tror att också Folkpartiet
              skulle kunna nå resultat om man ville vara med och om man ville
              anstränga sig och ge ett handtag. Det är bara att hoppas att den
              viljan växer i Folkpartiet. Ni är välkomna!
            </seg>
          </u>
          <note type="speaker">
            Anf. 69 BIRGER SCHLAUG (mp) replik:
          </note>
          <u>
            <seg>
              Fru talman! Andreas Carlgren säger att framtiden skapas i den
              politiska mitten.
            </seg>
          </u>
          <u>
            <seg>
              Det är bara att läsa gamla centerskrifter, särskilt från exempelvis
              CUF och från den tid då Andreas
            </seg>
          </u>
          <u>
            <seg>
              Carlgren var yngre. Jag tror att även han insåg att politiken
              innehåller fler dimensioner. Att Andreas
            </seg>
          </u>
          <u>
            <seg>
              Carlgren har blivit så konserverad i industrisamhällets tankegångar
              att det nu är bara höger-vänster som gäller är ganska tragiskt.
              Jag tror inte att framtiden skapas i en mitt mellan höger och
              vänster, utan jag tror att framtiden skapas i en helt ny politisk
              dimension - mellan grått och grönt. Grått står för traditionell
              ekonomisk tillväxt, centralisering och supermaktsbygge. Grönt
              står för decentralisering och ekologisk hänsyn. Det är i den gröna
              sektorn som framtiden skapas, inte i en traditionell höger-vänster-mitt.
            </seg>
          </u>
          <u>
            <seg>
              Andreas Carlgren sade - vilket förvånar mig, eftersom det är
              ganska utmanande: Varv efter varv ökar avståndet mellan väljare
              och politiker. Men hur har
            </seg>
          </u>
          <u>
            <seg>
              Andreas Carlgren inför EU-folkomröstningen agerat för att minska
              det avståndet? Var det inte Andreas
            </seg>
          </u>
          <u>
            <seg>
              Carlgren och andra centerpartister som åkte land och rike runt
              och ljög svenska folket rakt upp i ansiktet?
            </seg>
          </u>
          <u>
            <seg>
              Det sades ju i många debatter, även i debatter med mig: Inom
              EU finns det en miljögaranti. Varje land har rätt att gå före.
            </seg>
          </u>
          <u>
            <seg>
              Hur var det, Andreas Carlgren? Visste ni inte bättre, eller ljög
              ni?
            </seg>
          </u>
          <u>
            <seg>
              Hur har EU-medlemskapet påverkat och bidragit till det som Andreas
              Carlgren så vackert talar om, nämligen ökad demokrati, ökad delaktighet
              och ökad decentralisering? Vill Andreas Carlgren redovisa på vilket
              sätt EU-medlemskapet, som han själv aktivt företrätt, har lett
              till de mål som han i fina ordalag beskriver?
            </seg>
          </u>
          <note type="speaker">
            Anf. 70 ANDREAS CARLGREN (c) replik:
          </note>
          <u>
            <seg>
              Fru talman! Jag hoppas att alla som lyssnar på debatten lagt
              märke till att Birger Schlaug inte med ett ord försöker besvara
              den fråga som jag ställt till både
            </seg>
          </u>
          <u>
            <seg>
              Miljöpartiet och Vänsterpartiet. I det avseendet är han i den
              här debatten väldigt lik Per Unckel, som inte heller svarade på
              någon av de frågor som hade ställts till honom.
            </seg>
          </u>
          <u>
            <seg>
              Är det ändå inte märkligt, Birger Schlaug - om det nu är så viktigt
              att förändra den politik i grön riktning som jag tror att Miljöpartiet
              och som jag vet att Centerpartiet önskar - att Miljöpartiet alltid
              hoppar av när man har chansen att nå resultat?
            </seg>
          </u>
          <u>
            <seg>
              Nu skall vi ju påbörja kärnkraftsavvecklingen.
            </seg>
          </u>
          <u>
            <seg>
              Men vips ser man Miljöpartiet försvinna ut ur de rum där besluten
              skall tas. Då är det viktigare att skriva öppna brev och att protestera,
              inte att nå resultat i verkligheten. Det gäller ju att uppnå den
              kärnkraftsavveckling som vi så hett har drömt om. Inte med ett
              enda ord nämner Birger Schlaug varför han gång på gång attackerar
              marknadsekonomin, som är en förutsättning för omställningen till
              ett ekologiskt samhälle. Gång på gång attackerar han i stället
              den förnyelse som behövs och vill reglera och säga nej och stopp,
              utan att verkligen gå i spetsen för denna förändring.
            </seg>
          </u>
          <u>
            <seg>
              Till sist några ord om EU. Försök inte! Motivet för att gå med
              i EU var ju att se till att öst och väst kan läka samman. Motivet
              för att nu säga nej till
            </seg>
          </u>
          <u>
            <seg>
              EMU, som ju är en annan sak, är att beslut inte skall centraliseras.
              Bägge de linjerna har vi drivit, och vi är mycket konsekventa.
              Det är naturligtvis också konsekvent att alltid protestera, som
              Birger Schlaug gör.
            </seg>
          </u>
          <u>
            <seg>
              Å andra sidan når ni inget grönt resultat.
            </seg>
          </u>
          <note type="speaker">
            Anf. 71 BIRGER SCHLAUG (mp) replik:
          </note>
          <u>
            <seg>
              Fru talman! Det är riktigt att det är svårt att nå gröna resultat
              i Sveriges riksdag. 95 % av väljarna har ju valt andra partier.
              Men vi hoppas på ett bättre val nästa gång.
            </seg>
          </u>
          <u>
            <seg>
              Jaha, det var intressant. Jag hoppas att alla som lyssnar på
              debatten, även journalisterna, beskriver vad
            </seg>
          </u>
          <u>
            <seg>
              Andreas Carlgren sade. Plötsligt sade han ju att miljön inte
              var något argument för EU - intressant!
            </seg>
          </u>
          <u>
            <seg>
              Jag ber er gå tillbaka till alla de debattinlägg i exempelvis
              tidningar som Andreas Carlgren och andra skrev före folkomröstningen.
              Fred skapades ju inte via EU. Fred skapades via samarbete och
              samarbetsavtal mellan olika länder - det som föregick EU.
            </seg>
          </u>
          <u>
            <seg>
              Supermaktsunioner har aldrig skapat fred. Samarbete har skapat
              fred.
            </seg>
          </u>
          <u>
            <seg>
              Jag svarade på frågan om var framtiden finns. Jag menar att den
              inte skapas i en sorts traditionell politisk mitt på vänster-höger-skalan,
              utan jag hävdar att den skapas i ett grönt fält. Grönt står där
              för decentralisering, delaktighet och ett uthålligt samhälle.
            </seg>
          </u>
          <u>
            <seg>
              Så till frågan om marknadsekonomin. Jag tror att
            </seg>
          </u>
          <u>
            <seg>
              Centern och vi delvis har samma uppfattning. I dag saknas väsentliga
              delar i marknadsekonomin. Naturen har ingen röst på marknaden.
              Det är ett avgörande problem. Kommande generationer har ingen
              röst på marknaden. Det är ett avgörande problem.
            </seg>
          </u>
          <u>
            <seg>
              Att kapital numera flödar i datakablar - mot att förut ha bestått
              av mark, jord och skog - är ett problem, som också gamla marknadsekonomiska
              liberaler insåg. Vi försvarar t.o.m. marknaden, men det innebär
              att det måste finnas spelregler i marknadsekonomin. Annars ser
              vi nämligen en utveckling som stenhårt förstör naturen. Vilket
              argument hade för övrigt Andreas Carlgren när han röstade för
              att skatteväxling inom jordbruket skulle motverkas i Sveriges
              riksdag? Ni, även Andreas Carlgren, såg ju aktivt till att skatten
              på konstgödsel minskade. Felet med marknadsekonomin var att naturen
              inte hade någon röst på marknaden. Vi politiker skulle lägga på
              en skatt just för att gynna en ekologiskt hållbar utveckling.
              Centerpartiet är ju ett traditionellt intresseparti, inte ett
              ekologiskt grundat parti.
            </seg>
          </u>
          <note type="speaker">
            Anf. 72 ANDREAS CARLGREN (c) replik:
          </note>
          <u>
            <seg>
              Fru talman! Den som har några års vana vid att lyssna på Birger
              Schlaug vet ungefär hur valsen går.
            </seg>
          </u>
          <u>
            <seg>
              Den går runt, runt, runt. Det sistnämnda har vi hört några gånger.
              Men om det är några som verkligen är experter på hur naturen fungerar
              och på hur vi skall bygga ekonomin i enlighet med naturens kretslopp,
              så är det naturligtvis de som varje dag arbetar med den, dvs.
              Sveriges bönder.
            </seg>
          </u>
          <u>
            <seg>
              När det sedan gäller demokratin och marknaden tror jag att vi
              skall använda demokratin till att besluta det vi gemensamt vill.
              Däremot skall vi använda marknadens kraft när det gäller att förändra.
              Det är där som jag tycker att Miljöpartiet missar och i stället
              bara kör med retorik emot.
            </seg>
          </u>
          <u>
            <seg>
              Det visar sig också i resultaten. När man äntligen skall nå gröna
              resultat försvinner man ur de rum där besluten om avstängning
              och avveckling av kärnkraft skall tas. EU finns, Birger Schlaug,
              och det är mycket viktigt att vara med och påverka för att nå
              resultat.
            </seg>
          </u>
          <u>
            <seg>
              Men det stora målet för Sverige med medlemskapet är freden, samarbetet
              och utvidgningen österut.
            </seg>
          </u>
          <note type="speaker">
            Anf. 73 PER UNCKEL (m) replik:
          </note>
          <u>
            <seg>
              Fru talman! Jag har en fråga till Andreas Carlgren, men först
              en reflexion. Andreas Carlgren har fått detta med social nedrustning
              om bakfoten. Om jag förstod honom rätt var Moderaterna enligt
              honom bara intresserade av social nedrustning. Ingenting kunde
              vara med felaktigt.
            </seg>
          </u>
          <u>
            <seg>
              Social nedrustning inträffar när man på en gång skär ned i statens
              och kommunernas utgifter, höjer skatten och beskär alternativen.
              Då blir det alltså social nedrustning. De som bedriver den typen
              av politik, Andreas Carlgren, är Jan Bergqvists parti, som ni
              så gärna samarbetar med. Vi vill inte vara med om någon social
              nedrustning. Därför bestämmer sig
            </seg>
          </u>
          <u>
            <seg>
              Moderaterna alltid för att, samtidigt som vi hushållar med statens
              och kommunernas utgifter, säkerställa att skatten sänks och att
              alternativen får möjlighet att växa. Det är växtpolitik, inte
              nedskärningspolitik.
            </seg>
          </u>
          <u>
            <seg>
              Så till min fråga. Kan Andreas Carlgren försäkra för denna kammare
              här och nu att Centerpartiet icke kommer att medverka till en
              stängning av kärnkraftverk som innebär att vi får ökade kostnader
              på statsbudgeten, att någon boende belastas med högre uppvärmningskostnader
              eller att industrin får ökade produktionskostnader?
            </seg>
          </u>
          <note type="speaker">
            Anf. 74 ANDREAS CARLGREN (c) replik:
          </note>
          <u>
            <seg>
              Fru talman! Först om den sociala nedskärningen.
            </seg>
          </u>
          <u>
            <seg>
              Per Unckel gör ungefär som Socialdemokraterna när de var i opposition,
              fast tvärtom. Han lovar ständigt mer pengar på olika sätt, i det
              här fallet skattesänkningar, och talar aldrig om var de pengarna
              skall tas.
            </seg>
          </u>
          <u>
            <seg>
              Socialdemokraterna gjorde samma misstag, lovade bidrag av olika
              slag och talade inte om var pengarna skulle tas. De har fått betala
              dyrt med väljarmisstroende. Jag tror att Moderaterna kommer att
              få göra det också.
            </seg>
          </u>
          <u>
            <seg>
              Nu var det riktigt nyspråk. Moderaterna vill - den som orkar
              fördjupa sig i de olika tabellerna kan se det
            </seg>
          </u>
          <u>
            <seg>
              - dra ned pengar på vård och sjukvård både i statens budget och
              i kommunernas budget. Dessutom tvingas man genomföra stora nedskärningar
              för skolan om man skall kunna genomföra sina stora skattesänkningar.
              Det kallas av Per Unckel för växtpolitik. Lyssna på det: Att skära
              ned för skola, omsorg och vård är med
            </seg>
          </u>
          <u>
            <seg>
              Per Unckels språkbruk växtpolitik. Jag får säga som någon annan
              har sagt en gång: Lycka till!
            </seg>
          </u>
          <u>
            <seg>
              Sedan kort om kärnkraft. Det är självklart att vi skall genomföra
              en kärnskraftsavveckling, också med den första reaktorn, på ett
              sätt som är i överensstämmelse med den förnyelse som jag talar
              om. Det är en förnyelse av Sveriges ekonomi genom ekologisk omställning,
              inte genom att sabotera vare sig elförsörjning eller ekonomi.
            </seg>
          </u>
          <note type="speaker">
            Anf. 75 PER UNCKEL (m) replik:
          </note>
          <u>
            <seg>
              Fru talman! Jag vill bli litet mera konkret. Kommer den kärnkraftsavveckling
              som ni slår in på att inte innebära någon belastning på statsbudgeten,
              inte innebära att någon boende får högre boendekostnader eller
              att något företag får ökade produktionskostnader? Det är enkla
              frågor. Ja, ja, ja, skulle jag vilja höra. Kan jag få det svaret
              i nästa replik, Andreas
            </seg>
          </u>
          <u>
            <seg>
              Carlgren, tror jag åtminstone några i denna församling skulle
              bli aningen lugnare än vad de är för stunden.
            </seg>
          </u>
          <u>
            <seg>
              Vad gäller frågan om växt och neddragning beklagar jag att Andreas
              Carlgren, som är en klok, förnuftig, insiktsfull och intellektuell
              person normalt, inte begriper sambandet mellan att få saker och
              ting att växa och att bedriva den torftiga neddragningspolitik
              som Jan Bergqvists parti är företrädare för. Det är den politiken
              som slänger ut hundratusentals människor i ökat bidragsberoende.
              Det är de höga skatterna för låginkomsttagare som gör att människor
              blir utan arbete trots att det finns massor av arbete att utföra.
            </seg>
          </u>
          <u>
            <seg>
              Det gör att människor i dag inte får möjlighet att ge av sin
              fulla kapacitet. Vad i hela friden skall Centern beblanda sig
              med en sådan politik för?
            </seg>
          </u>
          <note type="speaker">
            Anf. 76 ANDREAS CARLGREN (c) replik:
          </note>
          <u>
            <seg>
              Fru talman! Försök inte låtsas något annat än att
            </seg>
          </u>
          <u>
            <seg>
              Centerpartiet är precis lika centerpartistiskt som tidigare.
              Däremot kan vi uppnå resultat, och det tycker vi är bra.
            </seg>
          </u>
          <u>
            <seg>
              Jag hoppas att alla lade märke till att Per Unckel inte med ett
              ord försökte bestrida de enorma nedskärningar det blir för social
              omsorg, vård och skola.
            </seg>
          </u>
          <u>
            <seg>
              Däremot låtsas han att nedskärningar i sig skall leda till växt.
              Det krävs möjligen en större tänkare än Per
            </seg>
          </u>
          <u>
            <seg>
              Unckel att bevisa det.
            </seg>
          </u>
          <u>
            <seg>
              Kan Per Unckel svara ja på motsvarande frågor om kärnkraften?
              Det kan han inte därför att det inte finns någonting som garanterar
              att inte elpriserna stiger också med kärnkraft och därmed leder
              till högre boendekostnader. Jag kan ge det allra enklaste exemplet:
              Vi hade i Sverige ett kärnkraftverk som är stängt sedan 1992,
              men har det höjt elpriserna, Per Unckel?
            </seg>
          </u>
          <u>
            <seg>
              Har det saboterat för de boende?
            </seg>
          </u>
          <note type="speaker">
            Anf. 77 HANS ANDERSSON (v) replik:
          </note>
          <u>
            <seg>
              Fru talman! Det var inte så framtidsinriktat. Det var mycket
              käbbel i backspegeln, tycker jag.
            </seg>
          </u>
          <u>
            <seg>
              Jag tror att Andreas Carlgren har missuppfattat situationen.
              Vi jobbar ju tillsammans för kärnkraftsavveckling. Vi har lagt
              fram en serie förslag till miljöomställning, till en trafikpolitik
              som inte alls skulle se ut som den nu gör när Centern och regeringen
              har enats om mycket betong på det politikområdet.
            </seg>
          </u>
          <u>
            <seg>
              Vi har lagt fram en serie föreslag som skulle gynna småföretag:
              räntestöd, avskaffande av vissa delar av egenavgifter. Varför
              skall sjuklöneperioden bekostas av de riktigt små företagen? Vi
              har massor med förslag. Sist men inte minst: Det gröna omställningsarbetet
              - att höja kompetensen, att få över oss i tillväxtbranscher med
              mycket större tjänsteandel i - är egentligen det som är tillväxt,
              dvs. att få med människor i den ekonomiska aktiviteten och bidra
              till den miljömässiga omställning som är absolut nödvändig.
            </seg>
          </u>
          <u>
            <seg>
              Jag tror att Centerpartiet är intresserat av det. Försök att
              inte att söka käbbel. Hittills har ni inte i praktisk politik
              gjort mycket av det, och vi kan faktiskt se att miljöskulden växer
              år från år.
            </seg>
          </u>
          <u>
            <seg>
              Handlingskraft är viktig, säger Andreas Carlgren.
            </seg>
          </u>
          <u>
            <seg>
              Handlingskraften är egentligen mest att slaviskt följa
            </seg>
          </u>
          <u>
            <seg>
              EMU:s konvergensvillkor. Jag tror att Sverige har blivit Europamästare
              i att snabbt få ned inflationen och budgetunderskottet men också
              Europamästare i att snabbt braka i väg med massarbetslösheten
              samt att skära i sina välfärdssystem.
            </seg>
          </u>
          <u>
            <seg>
              Låt mig ställa en fråga om den regionala obalansen. Hur ser Andreas
              Carlgren på det? Det är en gammal centerfråga. Den regionala obalansen
              ökar ur alla synpunkter, med tanke på befolkningsutveckling, arbetslöshet
              och kommunernas möjligheter. Det är en serie av frågor som inte
              är kortsiktiga och provokativa utan som egentligen är inställda
              på den hållbara långsiktiga utvecklingen. Där har Centern kommit
              i kläm mellan gröna visioner och maktpolitik ihop med Göran Persson.
            </seg>
          </u>
          <note type="speaker">
            Anf. 78 ANDREAS CARLGREN (c) replik:
          </note>
          <u>
            <seg>
              Fru talman! Gröna visioner och maktpolitik, säger
            </seg>
          </u>
          <u>
            <seg>
              Hans Andersson. Vi ser det konkret nu när det gäller kärnkraften.
              När vi försöker få igenom snabbast möjliga inledning på avvecklingen
              går Vänsterpartiet hela tiden emot den visionen, försöker i stället
              dra åt andra hållet och säger: Skjut litet på det.
            </seg>
          </u>
          <u>
            <seg>
              Så blir det ofta i praktiken när man söker maktpolitik.
            </seg>
          </u>
          <note type="speaker">
            Anf. 79 INGER DAVIDSON (kd) replik:
          </note>
          <u>
            <seg>
              Fru talman! En hållbar samhällsutveckling på längre sikt är rubriken.
              Jag känner mig något besviken på inriktningen hittills.
            </seg>
          </u>
          <u>
            <seg>
              När Andreas Carlgren talade kom jag att tänka på bockarna Bruse
              - jag antar att ni har läst den sagan.
            </seg>
          </u>
          <u>
            <seg>
              Man skrämmer med den stora bocken Bruse som snart skall komma
              för att man skall klara sig själv. Det är litet att fly undan
              sitt ansvar för den sociala otrygghet som de nuvarande nedskärningarna
              har lett till, som ju är en riktig beskrivning. Det finns en väldigt
              stor social oro ute i landet i dag. Men den har Andreas
            </seg>
          </u>
          <u>
            <seg>
              Carlgren varit med och drivit fram genom att fatta beslut tillsammans
              med Socialdemokraterna. Det förvånar mig väldigt mycket. Jag säger
              som Ola
            </seg>
          </u>
          <u>
            <seg>
              Ström: Jag kan inte förstå hur Centern kan delta i detta när
              ni egentligen ligger oss mycket närmare i många andra frågor som
              Andreas Carlgren talat om -
            </seg>
          </u>
          <u>
            <seg>
              närsamhälle, decentralisering osv. Svara gärna på frågan: Varför
              skrämma med den stora bocken Bruse när man själv är den som genomför
              nedskärningarna?
            </seg>
          </u>
          <note type="speaker">
            Anf. 80 ANDREAS CARLGREN (c) replik:
          </note>
          <u>
            <seg>
              Fru talman! Mycket kort till Inger Davidson. Jag älskar att debattera
              och har snart förbrukat min taletid.
            </seg>
          </u>
          <u>
            <seg>
              Försök inte låtsas på den punkten! Alla som sitter här och alla
              som lyssnar på debatten vet att varje parti som skall ta ansvar
              för att Sverige skall få ordning på statens finanser också måste
              göra sådant som är svårt.
            </seg>
          </u>
          <u>
            <seg>
              Det jag tycker är konstigt med kristdemokraterna är att man gång
              på gång försöker låtsas att det bara är att göra det goda, låta
              bli det onda och slippa ta ställning till resten.
            </seg>
          </u>
          <note type="speaker">
            Anf. 81 INGER DAVIDSON (kd) replik:
          </note>
          <u>
            <seg>
              Fru talman! Jag är väl medveten om att man måste göra svåra saker.
              Jag hamnade i en regering som fick ta reda på sådant som hade
              förstörts under 70- och 80-
            </seg>
          </u>
          <u>
            <seg>
              talen. Det var många svåra beslut som vi då var tvungna att fatta.
              Det vet Andreas Carlgren som var knuten till den regeringen, även
              om han inte var statsråd.
            </seg>
          </u>
          <u>
            <seg>
              Hela tiden fick vi mothåll från det parti som nu genomför dessa
              enorma nedskärningar. Det hänger inte ihop. Hade vi fått ett starkare
              stöd i parlamentet för de betydligt mindre nedskärningar som vi
              påbörjade för att sanera budgeten, hade situationen i dag varit
              en helt annan. Det tycker jag att Andreas
            </seg>
          </u>
          <u>
            <seg>
              Carlgren ärligt kan vidgå.
            </seg>
          </u>
          <note type="speaker">
            Anf. 82 OLA STRÖM (fp):
          </note>
          <u>
            <seg>
              Fru talman! Det finns en gryende kyla, egoism och intolerans
              i dagens samhälle som är både oroande och illavarslande. Många
              människor känner sin handlingsfrihet krympa. Lärare och forskare
              rapporterar om en växande skara otrygga barn på dagis och i skolorna.
            </seg>
          </u>
          <u>
            <seg>
              Allt oftare ser vi människor på gator och torg som letar i papperskorgar
              efter tomflaskor. En tredjedel av de ensamstående föräldrarna
              är beroende av socialbidrag för sitt uppehälle. Alltfler ungdomar
              går in i vuxenvärlden utan tro på vare sig själva eller framtiden.
              Allt detta är tidens tecken - tecken som är både oroande och illavarslande.
            </seg>
          </u>
          <u>
            <seg>
              Jag tänker inte påstå att allt detta är regeringens fel. Men
              precis som Inger Davidson sade alldeles nyss ligger en stor del
              av skulden i en väldigt kall och ofta inte så genomtänkt besparingspolitik.
              Det finns anledning, inte bara för regeringen utan också för oss
              riksdagsledamöter att ta detta på mycket större allvar och inte
              som regeringen bara hänvisa till de dåliga statsfinanserna. Det
              kan inte vara det enda skälet och det får inte vara ett argument
              för att blunda för alla oroande tecken som man kan se i samhället
              i dag -
            </seg>
          </u>
          <u>
            <seg>
              speciellt i en debatt som handlar om en hållbar samhällsutveckling
              på längre sikt. De kortsiktiga besparingsfrågorna får inte överskugga
              de långsiktiga och allvarliga problemen.
            </seg>
          </u>
          <u>
            <seg>
              Sverige får inte delas upp mellan "de som har"
            </seg>
          </u>
          <u>
            <seg>
              och "de som inget har": de som har arbete och de som inget har,
              de som är friska och de som väntar i kö för att få vård, de som
              har vänner och gemenskap och de som är isolerade och ensamma.
              Ingen får bli kvar på perrongen när tåget mot framtiden går.
            </seg>
          </u>
          <u>
            <seg>
              Men vilken är då den socialdemokratiska visionen om det framtida
              samhället? Vad är det som socialdemokraterna vill förutom att
              sanera statsbudgeten?
            </seg>
          </u>
          <u>
            <seg>
              Tyvärr har jag i dag inte hört så mycket i den debatt som skall
              handla om framtiden. Svaret står skrivet i stjärnorna. Kanske
              får vi ett bättre besked senare.
            </seg>
          </u>
          <u>
            <seg>
              För oss liberaler finns bara ett mål, och det är den enskilda
              människan. Vi tror att lösningen på dagens och framtidens utmaningar
              finns just där. Fria och trygga människor blir därför både målet
              och medlet i en liberal framtidsvision. Min utgångspunkt i dagens
              debatt är att försöka att ge min och Folkpartiets bild av några
              saker som vi anser måste ändras i Sverige för att enskilda människor
              skall ges ökad frihet och därmed trygghet att växa.
            </seg>
          </u>
          <u>
            <seg>
              Få saker begränsar en människas frihet mer än att vara utan arbete,
              det vet jag av egen erfarenhet. Fler jobb står därför högst upp
              på Folkpartiets "att göra"-
            </seg>
          </u>
          <u>
            <seg>
              lista. Till skillnad från miljöpartister och vänsterpartister
              är vi övertygade om att jobben inte har tagit slut.
            </seg>
          </u>
          <u>
            <seg>
              Vi är också övertygade om att vår huvudsakliga uppgift inte är
              att försöka att dela på de jobb som finns utan att skapa en politik
              som släpper fram de nya arbetstillfällena. Sverige kan inte vara
              ett undantag från resten av världen. Visst finns det nya arbetsuppgifter.
              Det handlar bara om att man skall bedriva en politik så att de
              släpps fram.
            </seg>
          </u>
          <u>
            <seg>
              Vår uppfattning är att det måste ges större spelrum och frihet
              åt alla de människor som arbetar och är verksamma i de små och
              medelstora företagen. Man måste också göra det enklare för alla
              som bär på goda idéer - och det gör väldigt många svenskar - men
              som av olika skäl inte vågar eller som inte har råd att ta språnget
              att starta eget.
            </seg>
          </u>
          <u>
            <seg>
              Vi har svårt att förstå varför inte Socialdemokraterna och Centern
              vågar ge alla dessa varande och blivande företagare en bättre
              chans att växa, pröva sina idéer och nyanställa. Jag ser fram
              emot att få ett bättre svar från Andreas Carlgren och sedermera
              av
            </seg>
          </u>
          <u>
            <seg>
              Jan Bergqvist. Ta bort krångel och byråkrati och sänk de skadliga
              skatterna på företagen så tror jag att ni kommer att förvånas
              över vilken skaparkraft som ni kommer att släppa fri. Om ni samtidigt
              följer Folkpartiets förslag om rejält sänkta arbetsgivaravgifter
              gör ni det billigare för företagen att anställa. Då ökar också
              chansen att fler arbetslösa kan få jobb.
            </seg>
          </u>
          <u>
            <seg>
              Det går inte att bara - som Andreas Carlgren nyss gjorde - att
              tala om hur viktigt det är med småföretag i tjusiga programtal
              om man sedan i praktisk politik försämrar deras villkor. Varför
              vågar ni inte stå för det som ni tycker? Varför tvekar ni? Är
              det inte pinsamt när ni får kritik t.o.m. från Vänsterpartiet
              för att ni inte bedriver en tillräckligt småföretagarvänlig politik?
              Då måste man verkligen börja att fundera.
            </seg>
          </u>
          <u>
            <seg>
              Släpp också fram möjligheterna till nya jobb i hushållen! Det
              kan väl inte vara mindre fult att tvätta utsidan på ett fönster
              än att tvätta insidan. Folkpartiet vill sänka arbetsgivaravgifterna
              inom tjänstesektorn med 15 miljarder fram till 1999. Vi vill försöka
              att göra alla svarta jobb vita. Det skulle ge många nya jobb och
              samtidigt ge andrum inte minst åt många av de dubbelarbetande
              kvinnorna.
            </seg>
          </u>
          <u>
            <seg>
              Alltsedan liberaler drev igenom de första skolreformerna i Sverige
              på 1840-talet har utbildning varit en hjärtefråga för oss. Vi
              talar ofta här i kammaren om hur viktigt det är med kunskap och
              hur viktigt det kommer att bli för att vi skall kunna hävda oss
              i den internationella konkurrensen. Det är självfallet alldeles
              riktigt. Mer sällan talas det om bildning och utbildningens egenvärde.
              Kunskap stärker människors självkänsla och ökar förmågan att ta
              makten över deras egna liv. Hur värderar man att en förälder som
              på äldre dar har lärt sig att läsa kan läsa en saga för sina barn
              eller kan läsa en dagstidning? Det är ovärderligt och har ett
              egenvärde.
            </seg>
          </u>
          <u>
            <seg>
              Skolor och utbildning är centralt. Vi ser därför med stor oro
              på den utveckling som sker i kommunerna i dag.
            </seg>
          </u>
          <u>
            <seg>
              Inget är viktigare för jämlikheten i ett samhälle än att alla
              kan tillförsäkras rätten till en skola med kvalitet, och då handlar
              det inte bara om resurser. Folkpartiet vill se en tioårig grundskola
              och skolplikt från sex års ålder. Det skulle ge mer tid åt de
              barn som lärarna i dag inte hinner jobba tillräckligt mycket med.
              Vi vill också se att pedagogiken i förskolan utvecklas så att
              man ännu bättre kan ta till vara den enorma lust och förmåga att
              lära som även de mindre barnen har. Det finns ingen bättre satsning
              på framtiden än att satsa på våra barn. Det må låta som en politisk
              klyscha, men det är ju icke mindre sant för det.
            </seg>
          </u>
          <u>
            <seg>
              En hållbar samhällsutveckling kräver delaktighet från medborgarna.
              Vi vill öka utbytet med övriga världen när det gäller allt från
              att exportera mänskliga rättigheter och demokrati till att exportera
              bilar och mobiltelefoner, samtidigt som vi vill importera nya
              kunskaper och impulser till Sverige. Andra vill minska utbytet.
              Företrädare för denna linje vill helst att
            </seg>
          </u>
          <u>
            <seg>
              Sverige skall lämna EU eller åtminstone att Sverige inte skall
              ta några avgörande initiativ. Det är inte
            </seg>
          </u>
          <u>
            <seg>
              Folkpartiets väg.
            </seg>
          </u>
          <u>
            <seg>
              Vi tror att en bättre framtid för Sverige skapas tillsammans
              med människor i andra länder i vår värld. Vi är därför starka
              anhängare av Europatanken och av
            </seg>
          </u>
          <u>
            <seg>
              Förenta nationerna. Både EU och FN brottas med stora problem,
              men det är inte skäl för att Sverige skall minska sitt engagemang
              vare sig i EU eller i FN, tvärtom. Och som en klok person sade:
              När det uppstår problem i en allians bör man avlägsna problemen
            </seg>
          </u>
          <u>
            <seg>
              - inte alliansen.
            </seg>
          </u>
          <u>
            <seg>
              En hållbar samhällsutveckling på sikt kräver som sagt medborgarnas
              delaktighet. Men för detta krävs mer av öppenhet, närhet och ansvar.
              Någon har sagt att det krävs nya former nu när
            </seg>
          </u>
          <u>
            <seg>
              "studiecirkelsdemokratin" håller på att ersättas av något slags
              "Reuterskärmsdemokrati". Ifrån att ha haft tid att analysera,
              argumentera och förankra sker allting i dag i stället med en rasande
              fart.
            </seg>
          </u>
          <u>
            <seg>
              Samtidigt blir frågorna svårare och svårare och svaren mer komplicerade
              och längre. Men det går att möta denna utveckling genom att ta
              till vara det som informationstekniken ger. Utmaningen består
              delvis i att förbättra kanalerna mellan valda och väljare. Medborgaren
              ställer grundläggande och berättigade krav på delaktighet och
              insyn i de beslutande församlingarnas förehavanden, oberoende
              av var i landet man bor. Folkpartiets vision om det aktiva medborgarskapet
              får här, med informationstekniken som ett redskap, ett nytt genombrott.
              Det skall vara raka rör och öppna kanaler mellan oss politiska
              företrädare och medborgarna.
            </seg>
          </u>
          <u>
            <seg>
              Det går naturligtvis inte att tala om en hållbar samhällsutveckling
              på sikt utan att nämna de miljöhot som likt åskmoln tornar upp
              vid horisonten. Vi vet t.ex. att ett energisystem baserat på fossila
              bränslen är ohållbart i längden. Vi vet att en fortsatt skövling
              av unika miljöer i vår natur leder till en på lång sikt ohållbar
              utarmning av den biologiska mångfalden. Jag hörde Göran Persson
              i förmiddags här med rätt svulstiga ord tala om Sveriges väg in
              i ett ekologiskt samhälle. Vi hörde också Per Unckel i sitt anförande
              nämna byggprofessor Olof Erikssons projekt att satsa
            </seg>
          </u>
          <u>
            <seg>
              50 miljarder för att ställa om Sverige i något slags ekologisk
              och uthållig inriktning.
            </seg>
          </u>
          <u>
            <seg>
              Men det är så märkligt att få höra alla dessa stora visioner
              när budgeten, som jag tidigare var inne på, innebär att Naturvårdsverkets
              budget minskas med
            </seg>
          </u>
          <u>
            <seg>
              25 % i år. Verkets experter talar om en veritabel slakt av grunden
              för flera av miljövårdens kärnområden.
            </seg>
          </u>
          <u>
            <seg>
              Först görs alltså tokbesparingar och sedan extrema satsningar
              på aldrig skådade miljöprogram. Detta är inte ett utslag av en
              politik som leder till en hållbar samhällsutveckling på sikt.
            </seg>
          </u>
          <u>
            <seg>
              Vi talar här om framtiden. När jag hör vänsterpartisterna tycker
              jag att det påminner litet om 80-talet.
            </seg>
          </u>
          <u>
            <seg>
              Vänsterpartiet har ju, till skillnad mot alla andra partier här
              i riksdagen, råd med nästan allting. Det låter litet som på 80-talet
              - vi skall arbeta mindre och låna mer, och sedan kanske problemen
              löser sig på sikt.
            </seg>
          </u>
          <u>
            <seg>
              När jag hör Jan Bergqvist och socialdemokraterna leds tankarna
              litet till det goda 70-talet - bara vi har klarat av den finansiella
              krisen skall vi börja med reformer igen och öka statsutgifterna.
              Men det är samma gamla övertro på farbror statens förmåga och
              ansvar att styra människors liv och öden.
            </seg>
          </u>
          <u>
            <seg>
              Andreas Carlgren talade nyss. Jag tycker att det lät som en nostalgitripp
              tillbaks till det tidigare 60-talet innan urbanisering och internationalisering
              slog igenom - röda små hus med vita knutar och kossor i hagen.
            </seg>
          </u>
          <u>
            <seg>
              Moderaterna kanske har en fläkt av 50-talet -
            </seg>
          </u>
          <u>
            <seg>
              kärnfamiljens och tekniktillväxtens årtionde, den lilla familjen
              och den lilla staten.
            </seg>
          </u>
          <u>
            <seg>
              Sedan har vi Miljöpartiet och Birger Schlaug, och då får jag
              nog tyvärr byta århundrade. De tycker att det är 1900-talets teknik
              som är roten till allt det onda. Den uppfattningen delar inte
              jag och Folkpartiet.
            </seg>
          </u>
          <u>
            <seg>
              Vi skall använda den moderna tekniken och kunskapen till att
              leda oss in i det nya samhället. Det är inte tekniken som är problemet,
              utan det är vårt sätt att använda den som har varit ett problem.
            </seg>
          </u>
          <u>
            <seg>
              Fru talman! Folkpartiet må vara ett litet parti och ett parti
              som har det litet jobbigt just nu. Men jag tror att ryktet om
              vår död är starkt överdrivet. Vi är till skillnad mot många andra
              i denna kammare stolta över och trogna vår ideologi - den liberala
              ideologin
            </seg>
          </u>
          <u>
            <seg>
              - och vi står för våra löften. Vi lovar litet men håller mycket.
              Är det så att tiden är ute för en politik som syftar till tolerans
              och medmänsklighet, som vill bekämpa egoism och främja solidaritet,
              som står på den lilla människans sida mot myndighetskultur, kollektivism
              och starka organisationer? Är det så, fru talman, är det inte
              bara ett problem för Folkpartiet utan ett problem för hela Sverige.
            </seg>
          </u>
          <note type="speaker">
            Anf. 83 JAN BERGQVIST (s) replik:
          </note>
          <u>
            <seg>
              Fru talman! Ola Ström sade dels att han inte riktigt vet vad
              Socialdemokraterna vill, dels att Socialdemokraterna hyllar kollektivismen.
              Men så här är det, Ola
            </seg>
          </u>
          <u>
            <seg>
              Ström. Vi anser att grunden för framtidens folkhem måste vara
              idéerna om frihet, jämlikhet och rättvisa.
            </seg>
          </u>
          <u>
            <seg>
              Vi ser människan som både individ och samhällsvarelse. Som individer
              skall vi fritt kunna utveckla våra egna förutsättningar efter
              vårt eget val. Som samhällsvarelser är vi beroende av varandra
              och måste tillsammans försöka att lösa problem som är gemensamma,
              vilka också påverkar våra möjligheter att utvecklas som individer.
              En politik för ett gott samhälle måste bygga på denna dubbelhet.
              Man kan inte bara betona det kollektiva, och man kan inte bara
              betona det enskilda. Så enkelt är det, och så svårt är det, Ola
              Ström.
            </seg>
          </u>
          <u>
            <seg>
              Sedan talade Ola Ström om kall besparingspolitik.
            </seg>
          </u>
          <u>
            <seg>
              Jag tror att när man i framtiden utvärderar konsolideringsprogrammet,
              så kommer man att säga att det var ett jättestort program men
              att det fanns vissa saker som behövde rättas till och att avvägningar
              kunde ha gjorts på ett annat sätt.
            </seg>
          </u>
          <u>
            <seg>
              Men jag är rätt säker på två saker.
            </seg>
          </u>
          <u>
            <seg>
              För det första kommer man att säga att det var absolut nödvändigt
              med en totalrenovering av de offentliga finanserna.
            </seg>
          </u>
          <u>
            <seg>
              För det andra kommer man att säga att det under detta skede fanns
              ett förslag som var brutalare än alla andra, nämligen Folkpartiets
              förslag att 1997 ta 9
            </seg>
          </u>
          <u>
            <seg>
              miljarder ifrån a-kassan. Detta är faktiskt en kall besparingspolitik.
              Indragningen är dubbelt så stor som den som Moderaterna föreslår.
              Vet Ola Ström hur höga höjningar av avgifterna till a-kassan som
              skulle bli följden av ett sådant förslag?
            </seg>
          </u>
          <note type="speaker">
            Anf. 84 OLA STRÖM (fp) replik:
          </note>
          <u>
            <seg>
              Fru talman! Jag vill börja med det sistnämnda, för det kan vara
              rätt intressant med historiskrivningen.
            </seg>
          </u>
          <u>
            <seg>
              Den borgerliga regeringen införde ju - jag var visserligen själv
              inte med i riksdagen då - en allmän obligatorisk a-kassa. Detta
              var någonting som Socialdemokraterna var emot, vilket är mycket
              märkligt. De är ju för alla möjliga obligatoriska försäkringar
              på alla andra områden. Socialdemokraterna avskaffade den allmänna
              obligatoriska arbetslöshetsförsäkringen när de kom till makten.
              De tog egenavgifter från a-kassan och lade dem på sjukförsäkringsavgiften.
              Det är därför svenska folket i dag med goda skäl undrar varför
              man betalar in betydligt mer i sjukförsäkringsavgifter än vad
              som används. Det har fuskats med budgetsiffrorna.
            </seg>
          </u>
          <u>
            <seg>
              Folkpartiet vill kompensera löntagarna genom sänkta skatter för
              att ha råd att betala detta. Som Lars
            </seg>
          </u>
          <u>
            <seg>
              Leijonborg tidigare var inne på får man ta konsekvenserna av
              att starka fackföreningsorganisationer sluter avtal, vilka indirekt
              leder till arbetslöshet. Man kan inte ha makt utan att ta ansvar.
              Det är detta som vi vill försöka koppla ihop. Men det kommer inte
              att drabba enskilda människor.
            </seg>
          </u>
          <note type="speaker">
            Anf. 85 JAN BERGQVIST (s) replik:
          </note>
          <u>
            <seg>
              Fru talman! Det var en mycket märklig historieskrivning. Vad
              det handlar om är att Folkpartiet i höstas föreslog att man för
              1997 skulle dra in 9 miljarder kronor på a-kassan. En annan sak
              hade det varit om man hade föreslagit ett program för att successivt
              bygga upp ett annat system och koppla det tydligt till vissa kompensationer,
              så att effekterna inte blir så brutala. Men så var det faktiskt
              inte, utan det var ett förslag om en direkt indragning av 9 miljarder
              kronor från den första januari i år. Att det hade drabbat enskilda
              människor mycket hårt tror jag att ingen som känner till uppläggningen
              av förslaget kan bestrida.
            </seg>
          </u>
          <note type="speaker">
            Anf. 86 OLA STRÖM (fp) replik:
          </note>
          <u>
            <seg>
              Fru talman! Jag hann inte i min första replik ta upp detta med
              Socialdemokraternas visioner. Det var väldigt trevligt att Jan
              Bergqvist ändå började att skissera någonting som skulle kunna
              likna en vision.
            </seg>
          </u>
          <u>
            <seg>
              Problemet, som fortfarande lever kvar inom socialdemokratin,
              är att man inte kan slita sig från sin kollektivistiska historia.
              Detta går igenom på politikområde efter politikområde. Man har
              en misstro mot företagsamhet och småföretagare. Man har en misstro
              mot friskolor och olikhet. Man misstror människors förmåga att
              klara av saker. I allt detta finns det något slags mentalitet
              av att detta måste beslutas kollektivt och regleras av staten.
            </seg>
          </u>
          <u>
            <seg>
              Låt människor få makten på områden där man behöver och vill ha
              makt. Men ta greppet om det viktiga i politiken. Se till att människor
              litar på politikens centralområden, såsom hållbara socialförsäkringssystem.
            </seg>
          </u>
          <u>
            <seg>
              Folkpartiet har alltid slagits för en 80-procentig nivå i a-kassan
              t.ex., vilket är mer än vad Socialdemokraterna vill ha. Se till
              att skolorna och sjukvården fungerar.
            </seg>
          </u>
          <u>
            <seg>
              Om ni koncentrerar er på detta i stället för att sväva ut i något
              slags allmän omsorg om befolkningen, skulle man kunna ha tillit
              till socialdemokratin och regeringen. Ta bort tassarna från områden
              där folk klarar det bättre själva och koncentrera er på det viktiga!
              Det är så man fäster tilltro till individen, men den mognadsprocessen
              har ni ännu inte nått fram till.
            </seg>
          </u>
          <note type="speaker">
            Anf. 87 BIRGER SCHLAUG (mp) replik:
          </note>
          <u>
            <seg>
              Fru talman! Ola Ström hävdade att om Miljöpartiet får igenom
              sitt program, går vi tillbaka till ett annat århundrade. Det var
              ju spännande och intressant. Jag trodde att debatten hade kommit
              längre än så.
            </seg>
          </u>
          <u>
            <seg>
              Sedan hävdade han att vi är teknikfientliga. Ja, vi är teknikfientliga
              när det gäller sådan teknik som gör att vi i vår del av världen
              tar ett alltför stort miljöutrymme på ett sätt som inte är globalt
              hållbart. Det handlar om kärnvapen, kärnkraft, vapenteknologi,
              genteknik som leder till patent på nya livsformer som drar undan
              resurser från u-länder osv. Det är vi kritiska till. Däremot brukar
              jag få kritik för att jag har alldeles för stora visioner när
              det gäller spårbilar, solceller, urinseparerande toaletter och
              sådant. Det är den kritik jag brukar få, inte den andra kritiken,
              Ola
            </seg>
          </u>
          <u>
            <seg>
              Ström. Men då är det ju kul att detta blir balanserat, kan man
              säga.
            </seg>
          </u>
          <u>
            <seg>
              En kort fråga: Varför just 40 timmars arbetsvecka,
            </seg>
          </u>
          <note>
            Ola Ström? Varför inte 42 ½ eller 48 eller 60 eller
          </note>
          <u>
            <seg>
              35? Varför just 40 timmars arbetsvecka? Är det en naturlag?
            </seg>
          </u>
          <note type="speaker">
            Anf. 88 OLA STRÖM (fp) replik:
          </note>
          <u>
            <seg>
              Fru talman! Jag har litet ont om tid, annars är det en väldigt
              intressant debatt. Det är klart att jag spetsade till det när
              jag sade att Miljöpartiet tillhör 1800-
            </seg>
          </u>
          <u>
            <seg>
              talet, men det ligger en kärna av sanning i det. Allt ni kritiserar,
              allt ni är fientliga mot, är mycket av det som har lyft Sverige
              och andra västländer under 1900-
            </seg>
          </u>
          <u>
            <seg>
              talet. Det handlar om tekniken, förnuftstron och allt annat.
              Vi kan inte bara sopa undan detta och säga att allt var fel. I
              stället bör vi använda det i det godas tjänst. Det är det ni måste
              inse. Det är inte tekniken som är orsaken till miljöproblemen,
              det är hur vi har använt tekniken. Det är faktiskt en väsentlig
              skillnad.
            </seg>
          </u>
          <u>
            <seg>
              Sverige har vad jag vet varken kärnvapen eller patent på genförändrade
              varor, så det var väl en litet retorisk argumentation på det området.
              Jag har egentligen ingen annan uppfattning i sak än vad Birger
            </seg>
          </u>
          <u>
            <seg>
              Schlaug har, tror jag. Det här är oerhört väsentliga områden.
            </seg>
          </u>
          <u>
            <seg>
              Sedan är det detta med arbetstiden. Jag tycker att man måste
              slå fast en väsentlig sak. Det är arbete som skapar välstånd.
              Har man sagt att vi arbetar tillräckligt mycket och att vi, i
              något slags teoretiskt resonemang, skall försöka dela på de arbeten
              som finns, då har man också sagt att vi inte behöver mer välstånd,
              att vi inte behöver mer pengar till sjukvården, till skolorna
              och till omställningen av energisystemen. Det är arbete som skapar
              välstånd.
            </seg>
          </u>
          <u>
            <seg>
              Min motfråga till Birger Schlaug blir: Tror Birger
            </seg>
          </u>
          <u>
            <seg>
              Schlaug att jobben har tagit slut? Är det därför man förespråkar
              arbetstidsförkortning och tror att det kan lösa några problem?
              Det är det som är grundfelet i ert resonemang. Ni tror att det
              finns ett visst antal jobb, och att det enda sättet för människor
              att få jobb är att dela på dem som finns. Det är feltänkt.
            </seg>
          </u>
          <note type="speaker">
            Anf. 89 BIRGER SCHLAUG (mp) replik:
          </note>
          <u>
            <seg>
              Fru talman! Det är Folkpartiet och Ola Ström som tycker att det
              finns ett visst antal jobb. I fråga om de jobben skall det vara
              40 timmar för alla, 40 timmars normalarbetsvecka. Min enda, enkla
              fråga är: Varför just 40, siffran 40? Är det en naturlag? Det
              är bara det jag undrar. Är just 40 en naturlag, eller är de så
              att man skall anpassa normalarbetstiden till den verklighet som
              råder? Tittar man på den verklighet som råder, har vi väldigt
              stor arbetslöshet. Tittar man på den verklighet som råder, finns
              det tyvärr ingen utredning någonstans som säger att det blir mer
              lönearbete på 2000-talet än det är i dag. Jag ser inte det som
              ett hot. Jag ser det som en enorm möjlighet.
            </seg>
          </u>
          <u>
            <seg>
              Men varför just siffran 40? Varför inte 47 eller
            </seg>
          </u>
          <u>
            <seg>
              39? Varför är Ola Ström så fast vid just siffran 40?
            </seg>
          </u>
          <u>
            <seg>
              Kan Ola Ström rent naturvetenskapligt tala om att just
            </seg>
          </u>
          <u>
            <seg>
              40 timmar är den optimala arbetstiden för alla? Är det så?
            </seg>
          </u>
          <note type="speaker">
            Anf. 90 OLA STRÖM (fp) replik:
          </note>
          <u>
            <seg>
              Fru talman! Birger Schlaug skojar till det litet när det gäller
              detta med 40 timmar. Det är naturligtvis inte som har säger. Jag
              skulle kunna göra det lätt för mig och säga till er som vill 6
              timmars arbetsdag:
            </seg>
          </u>
          <u>
            <seg>
              Måste det vara exakt 6 timmar? Måste det vara 30-
            </seg>
          </u>
          <u>
            <seg>
              timmarsvecka? Så är det naturligtvis inte.
            </seg>
          </u>
          <u>
            <seg>
              Poängen med ert resonemang är ju att ni tror att jobben är slut
              och att vi måste dela på de jobb som finns. Vi i Folkpartiet tror
              att de människor som är arbetslösa i dag kan få nya jobb utan
              att andra så att säga behöver maka på sig. Medaljens baksida,
              som ni sällan talar om, är ju att en sänkning av arbetstiden i
              dagsläget också förutsätter en sänkning av lönen. Jag tror inte
              att alla människor har råd med det.
            </seg>
          </u>
          <u>
            <seg>
              Självklart skall det vara så att alla människor i detta land
              som vill byta löneökningar mot sänkningar av arbetstid skall få
              göra det. Vi är för individuell frihet. Vi tycker att det här
              helst skall vara något som människor gör upp med sina arbetsgivare
              om helt oavsett av vad vid bestämmer i riksdagen. Det är vår uppfattning.
              Vi är inte alls låsta vid någon normalarbetstid. Däremot är vi
              skeptiska till dem som slår i folk att man kan lösa arbetslösheten
              genom att ändra arbetstidsveckan, som om det vore problemet i
              Sverige.
            </seg>
          </u>
          <note type="speaker">
            Anf. 91 HANS ANDERSSON (v):
          </note>
          <u>
            <seg>
              Fru talman! Driver regeringen i dag en svensk politik för en
              hållbar utveckling på längre sikt? Kan vi så att säga sitta lugnt
              i båten? Jag tror att den som svarar jakande på de frågorna uppfattas
              som en skämtare. Massarbetslösheten plågar människor. Hela ungdomsgenerationer
              ställs utanför ett normalt vardagsliv. Internationella kapitalintressen
              undergräver nationernas bestämmanderätt och möjlighet att skapa
              välfärd för sina medborgare. Marknaden och tillväxten sägs av
              högerkrafter kräva vidgade klyftor och avreglerad arbetsmarknad.
              Facket har gjort sitt.
            </seg>
          </u>
          <u>
            <seg>
              Facket kan gå.
            </seg>
          </u>
          <u>
            <seg>
              Politikerna har tjänat ut, och demokratin får rött kort. Välbetalda
              EU-tjänstemän i Bryssel och Frankfurt kan ta över skötseln av
              politik och ekonomi utan hänsyn till folkviljan. Kanske kan också
              folket utgå.
            </seg>
          </u>
          <u>
            <seg>
              Jag vägrar att acceptera en sådan utveckling - i dag och på lång
              sikt!
            </seg>
          </u>
          <u>
            <seg>
              Alltfler människor i vårt land plågas av dålig personlig ekonomi
              och av välfärdsbrister. Men många drabbas faktiskt också av ren
              ofärd. Skall vi vara så fattiga i Sverige att vi skall behöva
              se att det finns uteliggare och att soppköken ökar här i Stockholm?
            </seg>
          </u>
          <u>
            <seg>
              Skall vi tolerera att segregationen mellan svenskar och invandrare
              ökar i våra bostadsområden? Skall vi passivt åse att många av
              våra äldre och sjuka skall behöva vara rädda för dålig vård i
              brist på personal?
            </seg>
          </u>
          <u>
            <seg>
              Skall människor förnedras i socialbidragsköerna? Vi kommer allt
              längre ifrån ett solidariskt samhälle. Är det nödvändigt? Vem
              säger att det är nödvändigt? Jag tror det inte, men myterna sprids
              av moderater och av högerkrafter generellt.
            </seg>
          </u>
          <u>
            <seg>
              Miljömålen tycks i praktiken bli alltmer utopiska.
            </seg>
          </u>
          <u>
            <seg>
              Det handlar om vår livsstil och vårt konsumtionsmönster, om hur
              vi producerar våra varor, om trafik- och energisystem och om hur
              vi bor. Det är inte hållbart. Det är inte hållbart i Sverige,
              och än mindre om vi skulle se det i global skala.
            </seg>
          </u>
          <u>
            <seg>
              Men tillväxt och arbete står inte i konflikt med bra miljö och
              välfärd. Det säger jag också till Birger
            </seg>
          </u>
          <u>
            <seg>
              Schlaug. Det rör sig i själva verket om två sidor av samma mynt
              om man sätter rättvisan främst. Det är genom att miljöanpassa
              vårt samhälle, genom att avveckla kärnkraften och ställa om vårt
              energisystem och genom att skaffa arbetskraft som kan göra viktiga
              välfärdsjobb i kommunal regi som vi minskar arbetslösheten, men
              det krävs handling.
            </seg>
          </u>
          <u>
            <seg>
              Bristen på demokrati och förtrycket av fackföreningar i Sydkorea
              visar på ihåligheten i den sortens tillväxt - även om högerkrafterna
              så gärna talar om de asiatiska tigrarna. Jo, och polisen där biter
              också ganska hårt. Sverige är en del av världen. Vi har alla vårt
              ansvar för en rättvis värld. Vi kan inte bygga vår tillvaro på
              andras misär eller på ökade klyftor. Tvärtom går solidariteten
              även här hand i hand med en förbättrad ekonomi.
            </seg>
          </u>
          <u>
            <seg>
              Stora förändringar skakar världsekonomin, hela arbetslivet och
              det politiska systemet. Internationaliseringen och informationstekniken
              innebär i sanning en revolution. Kapitalismen misslyckas med att
              lösa tidens stora fördelnings- och resursproblem. Humanistiska
              värderingar och hänsyn till natur och kommande generationer trampas
              ned. Demokratin tappar mark till marknaden. Men det tycks bekymra
              storspekulanten George Soros mer än det bekymrar de politiker
              som skall företräda människors framtidsförhoppningar. I och med
              EU har medborgare och politiker hamnat än mer på efterkälken.
              Besluten fattas alltid någon annanstans. Det finns alltid någon
              annan att skylla på. Politiker talar inte klarspråk, tror inte
              att väljarna förstår. Men människor förstår mycket väl.
            </seg>
          </u>
          <u>
            <seg>
              Det omtalade politikerföraktet tror jag är dubbelriktat. Den
              stora utmaningen för oss alla är att återerövra demokratin.
            </seg>
          </u>
          <u>
            <seg>
              Det finns inga enkla lösningar på de problem som jag har berört.
              Det finns inga enkla lösningar om man skall ha en hållbar utveckling.
              Men jag är faktiskt optimist. Jag skall lyfta fram ett antal områden.
            </seg>
          </u>
          <u>
            <seg>
              Först ekonomin. Nej, Vänsterpartiet tror inte att det finns hur
              mycket pengar som helst. Vi gick tvärtom in i en mycket omfattande
              budgetsanering ihop med regeringen, och jag tycker att vi gjorde
              det bra så länge vi var med. För huvuddelen av budgetsaneringen
              som har gett mycket goda resultat delar regeringen ansvaret med
              Vänsterpartiet.
            </seg>
          </u>
          <u>
            <seg>
              Sund ekonomi är motsatsen till 80-talets spekulationsekonomi
              med en våldsam kreditdriven konsumtion. Men att följa EMU:s konvergenskrav
              slaviskt och skapa massarbetslöshet, Jan Bergqvist, är aldrig
              en sund grund för ekonomin på sikt och inte heller i dag.
            </seg>
          </u>
          <u>
            <seg>
              Man måste titta på skillnaden mellan den formella ekonomin och
              den reala ekonomin. Den formella ekonomin går ganska bra nu. Inflationen
              är nästan obefintlig. Budgetunderskottet går raskt ned. Räntan
              sjunker, men realräntan är hög. Men fråga den vanliga människan
              hemma som har problem. Fråga den arbetslöse. Fråga den ensamma
              mamman som ekonomiskt inte ens orkar gå på vidareutbildning, något
              som kanske vore chansen för henne i det framtida arbetslivet.
            </seg>
          </u>
          <u>
            <seg>
              Pensionsfrågan innehåller stora saker. Man skall i stort sett
              avveckla AP-fonderna och ersätta dem med premiereserver. Vi får
              ett helt nytt sätt att tjäna in pensionen. Det bekymrar inte socialdemokratin.
              Huvudproblemet är i stället en bokföringsfråga. Det handlar om
              hur premiereserven skall registreras och redovisas så att den
              inte stör det möjliga inträdet i
            </seg>
          </u>
          <u>
            <seg>
              EMU under konvergenskravet. Det tycker jag faktiskt är ett svek
              mot arbetarrörelsens klassiska krav på trygga pensioner och ett
              kollektivt sparande.
            </seg>
          </u>
          <u>
            <seg>
              Men det viktigaste är naturligtvis arbete och arbetslöshet. Låt
              mig bara konstatera att man har misslyckats oerhört när det gäller
              arbetslösheten. Vi har sagt att det måste till omfattande paket
              med många ingredienser. Vi har talat om förnyelse av näringslivet
            </seg>
          </u>
          <u>
            <seg>
              - just en förnyelse av näringslivet - i form av hög kompetens,
              kretsloppsanpassning och ökad tjänsteinriktning. Vi vill också
              ha en mycket starkare regional motor i vårt näringsliv.
            </seg>
          </u>
          <u>
            <seg>
              Att öka kompetensen i arbetslivet och att ge möjlighet till utbildning
              i arbetslivet är helt avgörande.
            </seg>
          </u>
          <u>
            <seg>
              För att utveckla den offentliga sektorn framför allt när det
              gäller kommunernas och landstingens välfärdstjänster måste det
              till mer resurser i dag liksom i framtiden.
            </seg>
          </u>
          <u>
            <seg>
              Det krävs ett omfattande grönt omställningspaket.
            </seg>
          </u>
          <u>
            <seg>
              Det handlar om energisystem och transportsystem.
            </seg>
          </u>
          <u>
            <seg>
              Det handlar om att bygga om Sverige. Jag tillhör inte dem som
              ironiserar över Olle Erikssons visioner. Men jag har inte sett
              budgetkalkylen ännu.
            </seg>
          </u>
          <u>
            <seg>
              Det krävs inte minst en arbetstidsförkortning. Hur kan socialdemokratin
              ha varit med om att passera denna massarbetslöshetsperiod utan
              att plocka ned övertidsuttaget och utan att genomföra en planerad
              arbetstidsförkortning för jobbens skull, för välfärdens skull
              och för jämställdhetens skull?
            </seg>
          </u>
          <u>
            <seg>
              Arbetsmarknadsstrukturen håller på att ändras genom korttidsanställningar,
              entreprenader och inhyrningar. En stor bataljon människor tvingas
              i dag göra mer eller mindre ordinarie jobb under rubriker som
            </seg>
          </u>
          <u>
            <seg>
              ALU, Kalmarmodeller och annat. Göran Persson säger: Låt oss göra
              Kalmarmodellen till en riktig
            </seg>
          </u>
          <u>
            <seg>
              Sverigemodell. Jag säger: Vi har ju redan den svenska modellen,
              fru talman - ordinarie jobb till ordinarie lön för att täcka viktiga
              behov.
            </seg>
          </u>
          <u>
            <seg>
              Det här är oerhört viktiga saker för framtiden. Låt oss framför
              allt inte gå den amerikanska vägen, att försöka avskaffa arbetslösheten
              genom att lösa upp arbetsrätten, genom att faktiskt skapa massfattigdom
              och genom att sänka lönerna. Det är orimligt. Lönebildning är
              en viktig process. Men se då till att sätta problemet med lönediskriminering
              först på dagordningen och se till att sänka de oskäliga chefslöner
              som jag menar att regering och riksdag faktiskt har ansvar för
              inom statens område.
            </seg>
          </u>
          <u>
            <seg>
              Det ekologiska området, det gröna området, är naturligtvis det
              som avgör vår överlevnad. Det spelar ingen roll hur mycket vi
              arbetar om vi föröder vår miljö. Det bästa är att det finns möjligheter
              att kombinera gröna insatser med att skapa jobb. Jag tror att
              allt fler har insett detta. Men det kräver en mycket stor omfattning.
              Det handlar, som jag tidigare sade, om att ställa om transportsystemet.
              Då måste bilismen avlägsnas som första rangens kommunikationsmedel.
            </seg>
          </u>
          <u>
            <seg>
              Bilismen behövs, men inte i den massupplaga som förekommer i
              dag.
            </seg>
          </u>
          <u>
            <seg>
              Vi måste ställa om energisystemet. Vi måste också få en annan
              livsstil, en livsstil och ett konsumtionsmönster som faktiskt
              kan delas av människor i hela världen, inte bara i den privilegierade
              delen.
            </seg>
          </u>
          <u>
            <seg>
              Så till välfärden. Det är klart att arbetslösheten slår undan
              grunden för välfärden. När a-kassesystemet tyngs av massarbetslösheten
              är det lätt att det blir precis som det blev nu, att man sänker
              kostnaderna genom att sänka ersättningen. Då drabbas människor
              dubbelt. De har inget jobb och kan nästan inte försörja sig på
              den ersättning som man trodde var säker och trygg och som vi har
              byggt den svenska modellen på.
            </seg>
          </u>
          <u>
            <seg>
              Så tvingas man till nästa system, socialbidraget, och raskt finns
              det förslag om att också sänka det, åtminstone i diskussionen.
            </seg>
          </u>
          <u>
            <seg>
              Vi har skapat en ny underklass. Vi har fått ren fattigdom på
              många håll. En del tror inte på det. Det är lätt, när man som
              riksdagsman får löneförhöjning med tusenlappar som haglar över
              en, när man sitter här i salen, att man inte förstår hur det faktiskt
              ser ut för väldigt många människor. Våra äldre och våra sjuka
              är oroliga för att det inte finns personal som kan ge dem omsorg
              och vård t.ex. på nätterna. Vi är många här i salen som har sett
              och upplevt det, och det tycker jag är bedrövligt.
            </seg>
          </u>
          <u>
            <seg>
              Så till det globala perspektivet. Det fanns en rapport från FN
              och UNDP, liksom en från OECD som gjorde mig riktigt glad i somras.
              Man kom fram till att utvecklingen i världens länder hängde samman
              inte med stora klyftor utan med små. Ju mindre inkomstklyftor,
              desto bättre utveckling. Ju mer utbildning, desto bättre utveckling.
              Ju bättre välfärd, desto bättre utveckling. Jag tror att det pekar
              framåt mot en hållbar utveckling.
            </seg>
          </u>
          <u>
            <seg>
              Vi skall se upp, därför att vi bedriver en handel som ibland
              inte är särskilt solidarisk. Vi bedriver projekt - ett exempel
              är ABB på Borneo - där vi inte alls tar hänsyn till vare sig sociala
              effekter eller miljöeffekter utan mest hurrar för jobben. Vi bedriver
              en vapenexport som ofta - det vill jag säga, Jan
            </seg>
          </u>
          <u>
            <seg>
              Bergqvist - är en skam för Sverige.
            </seg>
          </u>
          <u>
            <seg>
              Så till demokratin. Den är ju vad vi har, vi som inte har så
              mycket pengar. Vi kan använda oss av folkomröstningar. Varför
              vill man inte göra det när det gäller EMU? Jag begriper inte det.
              Varför hanterade man kärnkraftsomröstningen som man gjorde?
            </seg>
          </u>
          <u>
            <seg>
              Man gjorde ingenting sedan man egentligen fått en instruktion
              från folket om att starta en avveckling.
            </seg>
          </u>
          <u>
            <seg>
              Och nu sitter vi där.
            </seg>
          </u>
          <u>
            <seg>
              Man skall se upp med den oppositionspolitik som socialdemokratin
              förde under den borgerliga regeringen. Det var mycket dubbla tungor,
              inte bara i frågan om a-kassan, Jan Bergqvist, utan i många andra
              frågor. Jag tycker att det är konstigt att höra Margareta Winberg
              säga att det är orimliga chefslöner i
            </seg>
          </u>
          <u>
            <seg>
              AMU, samtidigt som dessa oskäliga chefslöner sätts.
            </seg>
          </u>
          <u>
            <seg>
              Vi har många sådana exempel som skapar misstroende - fallskärmar,
              vanvettigt höga löner, för att inte tala om användningen av kontokort
              och annat.
            </seg>
          </u>
          <u>
            <seg>
              Lönediskriminering förekommer fortfarande trots att vi har förbjudit
              det i lag. Varför? För mig är det obegripligt att det inte sjösätts
              ett omedelbart handlingsprogram för att avveckla den könsmässiga
              lönediskrimineringen.
            </seg>
          </u>
          <u>
            <seg>
              Tillbaka, fru talman, till riksdagens kammare. Låt oss här fatta
              de avgörande besluten. Jag är egentligen ganska trött på förhandlingsspelet
              i dolda rum där
            </seg>
          </u>
          <u>
            <seg>
              Olle från Centern och Göran från Socialdemokraterna nickar och
              säger: Du är allt en bra karl du, Olle! Detsamma, Göran! Det här
              gjorde vi bra!
            </seg>
          </u>
          <u>
            <seg>
              Gjorde vi det bra? Det är massarbetslöshet, den generella välfärden
              är på avveckling, det är 2 1/2
            </seg>
          </u>
          <u>
            <seg>
              miljoner privata pensionsförsäkringar och 1/2 miljon privata
              sjukförsäkringar.
            </seg>
          </u>
          <u>
            <seg>
              Ändå är jag optimist, fru talman. Hos de unga finns det kraft.
              Hänsyn till natur och kommande generationer möter jag ofta när
              jag pratar med människor.
            </seg>
          </u>
          <u>
            <seg>
              Det finns en röd och grön, inte röra, Per Unckel, men solidaritet.
              Det tror jag är framtiden. Många finner sig inte längre i orättvisorna.
              Allt fler talar faktiskt klarspråk om det förbrukade kapitalistiska
              klassamhället. Jag tycker det är väldigt bra.
            </seg>
          </u>
          <u>
            <seg>
              Det finns förändringskraft. Jag tror att många vill bygga en
              framtid som är hållbar utan att ge upp kraven på jämlikhet, jämställdhet
              och arbete åt alla. Men, fru talman, är inte det egentligen ett
              led i den socialistiska drömmen och den socialistiska strategin?
              Jo, det är det.
            </seg>
          </u>
          <note type="speaker">
            Anf. 92 BIRGER SCHLAUG (mp):
          </note>
          <u>
            <seg>
              Fru talman! Vi skall i dag prata om långsiktigt hållbar utveckling.
              Det innebär att alla får ett rättvist miljöutrymme. Det innebär
              att vi alla skall kunna leva på ett sätt som alla alltid skall
              kunna leva på. Det är vad det egentligen handlar om. Då borde
              vi i denna kammare kunna enas om att vår nuvarande livsstil överförd
              i global skala inte är hållbar.
            </seg>
          </u>
          <u>
            <seg>
              Skulle vi överföra vår livsstil i en global skala till alla människor
              på jorden skulle det behövas två eller tre jordklot till, och
              det har vi inte. Därför är det inte den fattiga delen av världen
              som hotar vår överlevnad utan det är den rika delen av världen,
              dvs. vi. Är det så illa, vilket jag tror, måste vi som politiker
              och opinionsbildare våga säga ganska beska sanningar, eller i
              varje fall det vi tror är sanningar.
            </seg>
          </u>
          <u>
            <seg>
              Vi måste våga sluta lova allt till alla. Det tror jag är väldigt
              viktigt. Vi behöver en kulturrevolution i
            </seg>
          </u>
          <u>
            <seg>
              Sverige, en grön fredlig kulturrevolution. Vi behöver helt nya
              strukturer, helt nya system och helt nya normer. Vi behöver ett
              helt nytt politiskt tänkande. Det gamla har tagit slut. Det blir
              bara eviga upprepningar på samma tema från de gamla politiska
              partierna och de gamla ideologerna.
            </seg>
          </u>
          <u>
            <seg>
              Vi har en väldigt stor chans att bygga ett ekologiskt och socialt
              hållbart samhälle. Men då måste vi analysera vad som är hållbart.
              Är det mer av samma sak, eller är det något helt annat? Jag vet
              att det är något helt annat, och det tror jag att vi alla egentligen
              vet.
            </seg>
          </u>
          <u>
            <seg>
              Vi måste också göra en analys av vad människan är. Människan
              är så mycket mer än en ekonomisk varelse. Vi är biologiska, sociala
              och kulturella varelser, och vi måste lära oss att bygga ett samhälle
              för dessa varelser av kött och blod och inte för pengar.
            </seg>
          </u>
          <u>
            <seg>
              På något sätt har människan stegvis blivit reducerad till en
              ekonomisk varelse. Det är ganska förödande både för människovärdet
              och för det samhälle som vi gemensamt bygger. Vi har helt enkelt
              fastnat i ekonomismens bojor och håller därmed på att på något
              sätt förstöra och föröda våra förutsättningar till ett bra och
              värdigt liv.
            </seg>
          </u>
          <u>
            <seg>
              Det behövs en grön kulturrevolution med system som gynnar demokrati,
              strukturer som gynnar människors delaktighet och normer som medför
              att liv, kärlek, empati och ansvar väger mycket tyngre än ägande
              och köpande. Det handlar om att vi måste lära oss att fylla våra
              liv med verkligt innehåll och inte bara fylla livet med tomma
              timmar. Det är vad det egentligen handlar om.
            </seg>
          </u>
          <u>
            <seg>
              När jag är ute möter jag i dag detta mycket mer än tidigare.
              Oavsett om det är i Rotary eller i en gymnasieklass är det väldigt
              få som när man möter dem öga mot öga innerst inne tror på dagens
              samhällsutveckling. Många vill se något helt annat. Jag tror också
              att det är nödvändigt.
            </seg>
          </u>
          <u>
            <seg>
              Vi måste analysera vad som är effektivt. Alla politiker vill
              fatta effektiva beslut som leder till ett effektivt samhälle.
              Jag tror att jämlikhet är effektivt.
            </seg>
          </u>
          <u>
            <seg>
              Jämlikhet är något av det mest effektiva man över huvud taget
              kan uppnå, eftersom alla resurser då tas till vara.
            </seg>
          </u>
          <u>
            <seg>
              Det samhälle som i dag stegvis skapas i hela Europa är ett samhälle
              med ökade klyftor och därmed också med ett ökat antal konflikter.
              Det är grogrund för våld, rasism och främlingsfientlighet. Det
              vi producerar genom detta är inte pappersmassa, mobiltelefoner
              eller läkemedel. Det vi framför allt producerar genom den samhällsutvecklingen
              är rädsla.
            </seg>
          </u>
          <u>
            <seg>
              Vi producerar rädda människor när klyftorna ökar på det sätt
              som nu sker. Rädda människor är också ganska farliga människor.
              Vi får ett farligt samhälle där demokratin är på väg att urholkas.
              Därför måste vi tänka helt nytt.
            </seg>
          </u>
          <u>
            <seg>
              Med ett hållbart samhälle måste vi mena något mer än ökade klyftor
              och betong. Vi måste verkligen mena ett ekologiskt och socialt
              hållbart samhälle.
            </seg>
          </u>
          <u>
            <seg>
              Utvecklingen går inte åt det hållet vare sig när det gäller den
              ekologiska sidan eller när det gäller den sociala sidan. Klyftorna
              ökar tvärtom steg för steg, och man fattar beslut om besparingsplaner
              som ökar klyftorna.
            </seg>
          </u>
          <u>
            <seg>
              Visst skall vi spara. Jag och Miljöpartiet lovar inte allt till
              alla, tvärtom. Det är inte alls på det sättet. Men när man sparar
              kan man ändå spara på ett sätt som inte ökar klyftorna i samhället.
              Regeringen och Centerpartiet, uppbackade av ett antal borgerliga
              partier i övrigt, har gjort besparingar på ett sådant sätt att
              jämlikheten minskar, och därmed ökar grogrunden för ett mycket
              farligt samhälle där rädsla och utanförskap dominerar.
            </seg>
          </u>
          <u>
            <seg>
              När det gäller den ekologiska delen orkar människor och politiker
              nog inte ta till sig de stora globala överlevnadsfrågorna när
              de sociala orättvisorna kryper in på skinnet. Jag förstår i allra
              högsta grad den ensamstående pappa i Sollentuna centrum och den
              ensamtående mamma i Vingåker som kanske inte orkar ta till sig
              också en maskkompost när de lever under en ekonomisk och social
              stress som är fruktansvärt jobbig. De måste välja mellan att köpa
              fotbollsdojor åt sin son eller låta sin dotter gå på kommunal
              musikskola med allt högre avgifter.
            </seg>
          </u>
          <u>
            <seg>
              Ett jämlikt samhälle är en förutsättning för att man skall kunna
              ta miljöfrågorna på allvar. Tyvärr är det i dag precis tvärtom.
              Miljöfrågorna tas inte på allvar mer än i de stora orden. Göran
              Persson är den statsminister under vars regering man har skurit
              mest i svensk historia när det gäller miljövården. Anna
            </seg>
          </u>
          <u>
            <seg>
              Lindh administrerar en budget som innebär att Naturvårdsverket
              får skära mer än någonsin. Ändå talar man om en ekologiskt hållbar
              utveckling. Det är inte det. Det är teater och retorik, tyvärr.
            </seg>
          </u>
          <u>
            <seg>
              När man gör teater och retorik till ideologi blir det ganska
              trist. Alla fina ord och alla fina löften måste ändå följas av
              någonting i sak. Men ingenting har ännu kommit. Steg för steg
              går man bort från det hållbara samhället. Jag menar att vi nu
              måste inse att vägen mot det hållbara samhället är en helt annan
              väg.
            </seg>
          </u>
          <u>
            <seg>
              Det är att våga ifrågasätta strukturer, system och normer, och
              det är att våga fundera själv innerst inne:
            </seg>
          </u>
          <u>
            <seg>
              Vad är värt någonting i det här livet?
            </seg>
          </u>
          <u>
            <seg>
              En fredlig grön kulturrevolution är kanske någonting annat än
              den gamla klassiska röda revolutionen.
            </seg>
          </u>
          <u>
            <seg>
              Den fredliga gröna kulturrevolutionen utspelas mest inne i varje
              enskild människa när vi vågar sätta oss ned och analysera: Vad
              vill vi ha ut av livet? Vi politiker skall underlätta för människor
              att få ut så mycket som möjligt av livet.
            </seg>
          </u>
          <u>
            <seg>
              Människor skall vara sociala, biologiska och kulturella varelser.
              Vi skall inte reducera människor till ekonomiska varelser, trots
              att det är vad som sker i dag i en väldigt snabb takt.
            </seg>
          </u>
          <note type="speaker">
            Anf. 93 ANDREAS CARLGREN (c) replik:
          </note>
          <u>
            <seg>
              Fru talman! Jag vill bara fråga Birger Schlaug:
            </seg>
          </u>
          <u>
            <seg>
              Varför tror Miljöpartiet att omställningen till ett ekologiskt
              hållbart samhälle kräver mindre arbete? Miljöpartiets linje, om
              jag förstår den rätt, måste innebära att de som vill arbeta motsvarande
              dagens heltid för den ekologiska omställningen skall anses arbeta
              övertid. Hur är det möjligt?
            </seg>
          </u>
          <note type="speaker">
            Anf. 94 BIRGER SCHLAUG (mp) replik:
          </note>
          <u>
            <seg>
              Fru talman! Miljö ger jobb. Det är helt riktigt. Låt oss säga
              att en rejäl miljöomställning kan ge kanske
            </seg>
          </u>
          <u>
            <seg>
              100 000-120 000 nya jobb i Sverige. Arbetslösheten är betydligt
              större än så. Därför behöver man också sänka arbetstiden och dela
              på de jobben också liksom alla andra jobb.
            </seg>
          </u>
          <note type="speaker">
            Anf. 95 ANDREAS CARLGREN (c) replik:
          </note>
          <u>
            <seg>
              Fru talman! Det illustrerar skillnaden mellan Miljöpartiet och
              Centerpartiet. Vi tror att ett ekologiskt uthålligt samhälle är
              ett växande samhälle. Miljöpartiet tror att det är ett krympande
              samhälle.
            </seg>
          </u>
          <note type="speaker">
            Anf. 96 BIRGER SCHLAUG (mp) replik:
          </note>
          <u>
            <seg>
              Fru talman! Nej, ett ekologiskt hållbart samhälle är ett växande
              samhälle, ett mänskligt, växande samhälle. Men det är inte detsamma
              som lönearbete. Vi är mycket mer än lönearbetare, Andreas.
            </seg>
          </u>
          <note type="speaker">
            Anf. 97 INGER DAVIDSON (kd):
          </note>
          <u>
            <seg>
              Fru talman! Vi kristdemokrater tror inte på någon färdig samhällsmodell
              som det gäller att med alla medel försöka pressa in människorna
              i. Själva samhällsbyggandet är målet för oss, och det är medborgarna
              själva som påverkar vilken inriktning det skall ha. Det gäller
              att dra in så många medborgare som möjligt i det bygget för att
              det skall bli bra. Den viktigaste förutsättningen för en långsiktigt
              hållbar samhällsutveckling är just det att helst alla medborgare
              medverkar. Om människor inte känner sig delaktiga i själva processen
              som leder fram till ett beslut, vill de heller inte vara med och
              ta ansvar för de beslut som fattas. Då är demokratin i fara, eftersom
              personligt ansvarstagande är grunden i ett välfungerande demokratiskt
              medborgarsamhälle.
            </seg>
          </u>
          <u>
            <seg>
              Hur får man då människor att vilja delta? Genom att fråga efter
              deras insatser och värdesätta dem. Så enkelt är det. Det räcker
              inte med att be dem rösta vart fjärde år. Det finns en delvis
              dold reserv i samhället som skulle kunna medverka till att lösa
              många av de problem som tornar upp sig och som inte aldrig så
              höga skatter kommer att räcka till för att lösa. I vår samhällsvision
              samverkar den offentliga, den ideella och den privata sektorn
              så att de förstärker och kompletterar varandra.
            </seg>
          </u>
          <u>
            <seg>
              Jag skall vara konkret. "Viljan" är en frivilligcentral i Stockholm.
              Den ordnar kontakter mellan människor som har behov av sällskap
              eller av att få olika tjänster utförda och människor som själva
              vill ha sällskap eller kan hjälpa till att utföra olika tjänster
              helt på ideell bas. "Viljan" kan självfallet inte ersätta den
              stadsdelsnämnd i det område den ligger, men den kan vara en viktig
              del av stadsdelsnämnden. Den kan tillföra nya dimensioner till
              det övriga arbetet inom stadsdelen. Så fungerar det just där och
              på några andra ställen i landet, men det borde kunna fungera så
              på många fler ställen.
            </seg>
          </u>
          <u>
            <seg>
              Det som däremot inte fungerar är den privata sektorns möjlighet
              att erbjuda hjälp med praktiska ting som matlagning, städning
              och handling till pensionärer och barnfamiljer för ett pris som
              vanligt folk har råd att betala. Det som den kommunala hemtjänsten
              kan erbjuda i dag inom den ram som ekonomin sätter - och vi vet
              att den är väldigt snäv - skulle t.ex.
            </seg>
          </u>
          <u>
            <seg>
              kunna kompletteras med rent praktisk hjälp, inköpt av privata
              småföretag, om staten bidrog genom att t.ex.
            </seg>
          </u>
          <u>
            <seg>
              sänka arbetsgivaravgifterna för den typen av tjänster.
            </seg>
          </u>
          <u>
            <seg>
              Social gemenskap, som är en stor bristvara, borde enskilda människor
              från föreningar och frivilligorganisationer i ännu högre grad
              kunna stå för.
            </seg>
          </u>
          <u>
            <seg>
              Med den kombinationen av insatser från offentlig, privat och
              ideell sektor skulle förhållandena för många av våra äldre kunna
              förbättras avsevärt.
            </seg>
          </u>
          <u>
            <seg>
              Vi vet att Röda korset, pensionärsorganisationer och andra redan
              gör beundransvärda insatser på många håll, men det märkliga är
              att deras verksamhet ses som en brist i välfärdssamhället i stället
              för som den oumbärliga del av välfärden den är. Det handlar om
              attityder, och de ändras inte över en natt. Men om vi skall få
              ett både medmänskligt och ekonomiskt hållbart samhälle är det
              nödvändigt att komplettera offentliga insatser med både privata
              och idella sådana.
            </seg>
          </u>
          <u>
            <seg>
              Tillsammans ger de ett hållfast samhälle.
            </seg>
          </u>
          <u>
            <seg>
              Fru talman! Det viktigaste kapital ett samhälle förfogar över
              är varken kronor eller euro. Det är förtroende. Ett samhälle där
              förtroendet inte finns mellan enskilda människor, mellan arbetsgivare
              och arbetstagare och mellan politiker och andra medborgare vittrar
              sönder inifrån.
            </seg>
          </u>
          <u>
            <seg>
              Radiodoktorn Peter Paul Heinemann, som de flesta känner till,
              beskrev en gång vilken fruktansvärd upplevelse det var när tilliten
              försvann från hans egen familj. Han berättade om det i ett radioprogram.
              Ett av barnen hade blivit narkoman, och det gick inte längre att
              lita på varandra inom familjen. Det ledde till att allt blev ett
              gungfly. Många har samma erharenhet, fastän orsakerna växlar.
              Otrygghet, ångest, missbruk och sociala problem är orsak till
              väldigt många s.k. tillitsbristsjukdomar. Det finns de som hävdar
              att sådana sjukdomar är grunden till 30-40 %
            </seg>
          </u>
          <u>
            <seg>
              av alla sjukdomar i Sverige i dag.
            </seg>
          </u>
          <u>
            <seg>
              Det som gäller på den lilla nivån gäller också på samhällsnivån.
              Vi måste återskapa förtroendet och tilliten på alla plan om vi
              skall få en hållbar samhällsutveckling. Ett handslag måste få
              vara ett handslag och ett löfte ett löfte. Hederlighet och ordhållighet
              måste bli honnörsord igen. Etik är ingen etikett som man klistrar
              på när det passar och när det är politiskt korrekt. Etisk medvetenhet
              är heller ingenting vi föds med. Etiken levandegörs i samspel
              med andra människor och införlivas så småningom med vårt eget
              tänkande. Bäst fungerar den processen med personer vi har förtroende
              för, helst personer som vi älskar.
            </seg>
          </u>
          <u>
            <seg>
              Det är därför föräldrarna är så viktiga. Det är i 99
            </seg>
          </u>
          <u>
            <seg>
              fall av 100 de som bäst förmedlar grundläggande värden till sina
              barn. Men det kräver vardagstid tillsammans, eftersom det är i
              vardagliga situationer man löser konflikter och tränar samlevnad
              på ett naturligt sätt. Kvalitet kan inte ersätta kvantitet när
              det gäller tid, hur gärna många av oss som är föräldrar än skulle
              önska att det vore så.
            </seg>
          </u>
          <u>
            <seg>
              Neutralitet på det etiska området existerar inte.
            </seg>
          </u>
          <u>
            <seg>
              Normer och värderingar växlar ständigt, och om inte uppbyggliga
              normer tar överhanden i ett samhälle så blir det de nedbrytande
              normerna som gör det. Vi kan se tydliga exempel på det i de skolor
              där man inte har klarat att skapa ett klimat där elever, lärare
              och övrig personal känner respekt för varandra. Det som är själva
              grunden för en hållbar etik saknas helt enkelt.
            </seg>
          </u>
          <u>
            <seg>
              Då blir det en liten, högljudd grupp som tar över genom att sätta
              sig i respekt med skrämselmetoder.
            </seg>
          </u>
          <u>
            <seg>
              Några skolor tvingades t.o.m. stänga inför julavslutningen, därför
              att rektorerna inte kunde svara för säkerheten. Att detta händer
              i Sverige låter väl nästan för otroligt för att vara sant, men
              det är tyvärr sant.
            </seg>
          </u>
          <u>
            <seg>
              Det finns också kända exempel på hela stater och samhällen där
              just brist på respekt för medmänniskor fått betydligt hemskare
              konsekvenser. En diskussion om etiska värden och om vilka normer
              som skall vara vägledande måste ständigt hållas levande i ett
              samhälle som vill ha en hållbar utveckling. Vi politiker har ett
              oerhört stort ansvar för att göra det.
            </seg>
          </u>
          <u>
            <seg>
              Det finns de som menar att ett mångkulturellt samhälle är detsamma
              som ett etiskt neutralt samhälle, men ingenting kan vara mer fel.
              Förutsättningen för att olika kulturer skall kunna leva sida vid
              sida är att det finns uttalade värderingar som grund för lagstiftning
              och för samlevnad över huvud taget. De värderingarna måste respekteras
              av alla. Likheten inför lagen måste gälla. Om de grundförutsättningarna
              råder är det inte svårt att acceptera olika former av religionsutövning,
              att någon bär turban eller slöja eller att matkulturen skiljer
              sig åt mellan olika grupper.
            </seg>
          </u>
          <u>
            <seg>
              Jag tror att en av anledningarna till att vi har misslyckats
              med integrationen av våra invandrare -
            </seg>
          </u>
          <u>
            <seg>
              det som är en av de stora framtidsfrågorna - är rädslan för att
              lyfta fram vår egen kultur och våra egna rötter. Det skapar osäkerhet
              inför andras kulturyttringar som är mer tydliga och som därför
              uppfattas som om de kan ta överhanden över den mer diffusa svenska
              identiteten.
            </seg>
          </u>
          <u>
            <seg>
              Det här är ytterligare en anledning till att värderingar och
              traditioner måste få ett tydligare innehåll igen. Det är där vi
              måste börja om vi vill ha ett hållbart samhälle där människor
              med olika bakgrund, olika trosåskådning och olika tycke och smak
              kan leva sida vid sida och uppfattas som lika mycket värda och
              lika betydelsefulla för samhällsutvecklingen.
            </seg>
          </u>
          <u>
            <seg>
              Herr talman! Att bryta våldsutvecklingen, inte minst bland våra
              ungdomar, är också en förutsättning för en hållbar samhällsutveckling.
              Den otrygghet som våld skapar och den vanmakt som breder ut sig
              när ingen tycks rå på brottsligheten är farliga för demokratin.
            </seg>
          </u>
          <u>
            <seg>
              Hur kommer det sig att tunnelbanan i Stockholm, hus och bergväggar
              tidvis har fått tas över av klottrare? Hur klaras resten av brottsligheten
              av när den relativt sett lilla delen inte gör det? Det frågar
              sig resenärer på tunnelbanan dagligen. Klottret blir ett bevis
              för de styrandes oförmåga över huvud taget.
            </seg>
          </u>
          <u>
            <seg>
              Hur kommer det sig att tillvänjningen är så snabb när det gäller
              våldet? Ni minns säkert allihop att en ung man knivhöggs på Götgatan
              i Stockholm för några år sedan. Det enskilda fallet väckte en
              så enorm uppmärksamhet att man till slut var tvungen att ordna
              en speciell debatt här i riksdagen, vilket var väldigt ovanligt
              på den tiden. Nu inträffar liknande brott under nästan varje veckoslut
              någonstans i landet.
            </seg>
          </u>
          <u>
            <seg>
              Reaktionerna är ganska måttliga.
            </seg>
          </u>
          <u>
            <seg>
              Är detta en given utveckling som vi måste vänja oss vid, eller
              går det att vända trenden? Jag tror att det går, men då krävs
              inte bara ord utan verkligen också handling. Alla medborgare måste
              dras in i arbetet för att motverka brottsligheten på ett tidigt
              stadium. I det sammanhanget är skolans roll ovärderlig. Skolan
              är ju ett miniatyrsamhälle. Om klotter, sönderslagna rutor och
              våld är vardagsmat i skolan kommer det också att bli det utanför
              skolan. Om det går att hejda i skolan går det också att hejda
              det utanför skolan.
            </seg>
          </u>
          <u>
            <seg>
              Jag har själv varit med i ett sådant här arbete under min tid
              som lärare i en söderförort till Stockholm.
            </seg>
          </u>
          <u>
            <seg>
              Därför vet jag att det krävs ett enormt personligt engagemang
              av de vuxna i skolan. De måste också ha starkt stöd, självfallet
              av föräldrarna i första hand men också av socialtjänst, fritidsförvaltning,
              polis, butiksägare, fastighetsskötare och andra - av det omgivande
              samhället helt enkelt. Egentligen är det inte fråga om några märkvärdigheter,
              men arbetet kräver tid, samarbete, konsekvens och långsiktighet.
              Det är inget projekt på några veckor, utan det handlar om ett
              ständigt pågående arbete. Men det är ett arbete som är nödvändigt
              om inte de positiva insatser som görs för en hållbar samhällsutveckling
              på andra områden skall förtas av en ständigt uppåtgående brottsspiral.
            </seg>
          </u>
          <u>
            <seg>
              Skolan måste också stödja föräldrarna i normöverföringen. Den
              brist på civilkurage och vuxenauktoritet som har brett ut sig
              i spåren av urvattnade läroplaner från 60-talet måste överges.
              Alla, från skolministern,
            </seg>
          </u>
          <u>
            <seg>
              Skolverket, skolchefen och rektor till lärare och övrig personal,
              måste bli tydliga när det gäller vad som kan accepteras i skolan.
              Den senaste läroplanens målbeskrivning för förankringen hos eleverna
              av demokratiska värderingar, med inspiration från kristen etik
              och västerländsk humanism, är en bra utgångspunkt. Men den måste
              omsättas i praktiken. Det innebär att varenda individ i skolan,
              både barn och vuxna, måste mötas med respekt och själv lära sig
              att respektera andra. En trygg skolmiljö är förutsättningen för
              en bra inlärning.
            </seg>
          </u>
          <u>
            <seg>
              En aldrig så bra pedagogik kan inte kompensera en bråkig och
              stökig miljö. Jag vill hävda att grundskolans kvalitet är avgörande
              för vårt lands hela utvecklingspotential. Det räcker inte med
              satsningar på vuxenutbildning. Eleverna måste lämna skolan med
              tillräckliga kunskaper och social kompetens om vi skall få en
              hållbar samhällsutveckling.
            </seg>
          </u>
          <u>
            <seg>
              Herr talman! Sammanfattningsvis menar jag att medborgare som
              deltar i och känner ansvar för samhällsutvecklingen, ett växande
              förtroendekapital som byggs upp tålmodigt på alla nivåer i samhället,
              ett etiskt kitt som håller ihop samhället och ger utrymme för
              inslag från många kulturer, samlade åtgärder mot brottsligheten
              som alla medborgare deltar i och en kvalitetssatsning både vad
              gäller kunskaper och social kompetens i grundskolan är några av
              de viktigaste komponenterna för en hållbar samhällsutveckling.
            </seg>
          </u>
          <note type="speaker">
            Anf. 98 JAN BERGQVIST (s):
          </note>
          <u>
            <seg>
              Herr talman! En enda värld - och i den världen dör tolv barn
              varje minut på grund av undernäring och sjukdomar som skulle kunna
              botas t.o.m. med rätt små resurser.
            </seg>
          </u>
          <u>
            <seg>
              En enda värld - och i den världen är tre av fyra vuxna analfabeter
              kvinnor. 700 miljoner kvinnor kan varken läsa eller skriva. Av
              alla de barn som i dag aldrig får börja skolan är tre gånger så
              många flickor som pojkar.
            </seg>
          </u>
          <u>
            <seg>
              Tänk om vi kunde få ett genombrott för kvinnornas ställning över
              hela världen. Tänk om de kunde få en starkare ställning i familjen,
              arbetslivet och samhället. Tänk om de kunde få en bra utbildning
              och en bra hälsovård. Tänk om de fick chansen att ta vara på sin
              skaparkraft som lärare, forskare, företagare, jordbrukare osv.
              Jämställdheten har närmast revolutionär sprängkraft. Den är en
              kamp mot förtryck och förnedring av kvinnor, men den är också
              en kamp för ekonomisk och social utveckling. Därför blir jämställdheten
              så avgörande för barnens väl och ve.
            </seg>
          </u>
          <u>
            <seg>
              Hur kommer vi åt misshushållningen med människa och miljö? I
              dag styrs världens produktion mer av de rikas pengar än av de
              mångas behov, mer av rovdrift och kortsiktiga vinstintressen än
              av långsiktiga hänsyn till människans framtid. Resultatet ser
              vi i form av skogsskövling, ökenspridning, vattenbrist, fattigdom,
              slum, gatubarn och barnarbete. Nöden har många ansikten.
            </seg>
          </u>
          <u>
            <seg>
              Men färdriktningen kan ändras. Kunskaperna finns. I sin hand
              håller människan väldiga produktionskrafter. Rätt använda kan
              de skapa bättre förutsättningar för kommande generationer.
            </seg>
          </u>
          <u>
            <seg>
              Skall vi leva upp till vårt ansvar för framtiden måste vi lämna
              efter oss en livsmiljö som är minst lika rik på möjligheter att
              leva och försörja sig i som den vi övertog. Det välstånd som är
              byggt på naturförstöring och resursslöseri är ett sämre välstånd
              än det som grundas på god miljö och rättvis fördelning.
            </seg>
          </u>
          <u>
            <seg>
              Vilken befrielse det ändå var att Berlinmuren föll!
            </seg>
          </u>
          <u>
            <seg>
              Det blev slut på det kalla krigets kapprustning och slut på kommunisternas
              terrorvälde i östra och centrala Europa. Det blev slut på ett
              vidrigt förtryck med ett fullständigt förakt för människornas
              värde och värdighet. Sedan är det en annan sak att de länder som
              i decennier torterats av maktspråk, korruption och angiveri blir
              så svårt skadade att de inte med en gång som en fågel Fenix kan
              uppstå ur askan och som fullfjädrade demokratier lyfta sina ekonomier
              med kraftiga vingslag. Decennier av diktatur sätter sina spår.
            </seg>
          </u>
          <u>
            <seg>
              Jag känner det som en stor utmaning att få arbeta i
            </seg>
          </u>
          <u>
            <seg>
              Europarådet som representant för Sverige och för den svenska
              riksdagen. Europarådet är med sina 40 medlemsstater Europas största
              politiska samarbetsorganisation. Hur många vet det? Det finns
              nog ingen så viktig organisation som är så okänd hos den breda
              allmänheten. Det beror just på att Europarådet länge var en närmast
              västeuropeisk organisation i skuggan av EU. Men så föll muren,
              och utvecklingen gick med en rasande fart. I dag är Europarådet
              en så gott som alleuropeisk organisation med 40 medlemsländer
              inklusive Ryssland och Ukraina. Det pågår nu ett intensivt arbete
              för att stärka och stödja de mänskliga rättigheterna, den demokratiska
              utvecklingen och rättssäkerheten i de här nya medlemsländerna.
              Det kan vara en nog så svår uppgift att övertyga folkopinioner
              t.ex. om att man inte skapar ett bättre samhälle med dödsstraff.
              Naturligtvis blir det många bakslag, men i stort sett rör det
              sig åt rätt håll.
            </seg>
          </u>
          <u>
            <seg>
              Det som ger mig hopp är att aldrig förr i människans historia
              har det fredliga samarbetet varit så intensivt, aldrig förr har
              det pågått på så många områden av mänsklig aktivitet och aldrig
              förr har det utvecklats med sådan fart och kraft. Jag tror att
              vi kan säga detta trots att FN tyvärr fortfarande är ett litet
              frö till vad det kan bli i framtiden.
            </seg>
          </u>
          <u>
            <seg>
              Vår uppgift som medmänniskor i denna sargade värld är att delta
              i en fredlig revolution för miljö, överlevnad och social rättvisa.
              Då är en fråga: Hur skall vi i Sverige kunna ta vårt ansvar för
              framtiden fullt ut om vi inte själva har framtidstro?
            </seg>
          </u>
          <u>
            <seg>
              När vi klev över tröskeln till 90-talet hade vi kommit långt
              med att bygga om det gamla Fattigsverige till ett modernt, ombonat
              och tryggt folkhem.
            </seg>
          </u>
          <u>
            <seg>
              Sysselsättningen var hög, skolan, sjukvården och omsorgen hade
              i stort sett bra kvalitet. Vi var förskonade från de stora klyftor
              och stora konfrontationer som plågade många andra jämförbara länder.
            </seg>
          </u>
          <u>
            <seg>
              Det som sedan hände i början av 90-talet chockade och skakade
              om oss. Vi fick detta oerhörda bakslag med massarbetslöshet, konkurser
              och sociala tragedier. Även om kräftgången nu har hejdats kastar
              den här ekonomiska chocken fortfarande sin slagskugga över förväntningar
              och framtidstro. Vad som ofta glöms bort i dagens svenska debatt
              är att den ekonomiska kollapsen innebar något mycket mer än de
              direkta synliga effekterna, dvs. att produktionen och hela Sveriges
              ekonomi krympte tre år i rad, att mer än 40 000 företag gick i
              konkurs och att en halv miljon jobb försvann.
            </seg>
          </u>
          <u>
            <seg>
              Vi fick också förödande långsiktseffekter som inte visade sig
              omedelbart. Dit hör att investeringar och framtidsbyggande rasade
              ned till en alldeles extrem bottennivå, vilket sätter djupa spår
              i Sveriges ekonomi långt in i nästa sekel. Dit hör att en allt
              dyrare statlig upplåning fick skyla över den utarmning som skedde
              av själva förutsättningarna för välfärden, dvs.
            </seg>
          </u>
          <u>
            <seg>
              att dyra räntekostnader och blytunga amorteringar obevekligt
              gröper ur välfärden förr eller senare. Dit hör också att framtidstrons
              friska vindar mojnade.
            </seg>
          </u>
          <u>
            <seg>
              Framtidstron inte bara slokade för många, utan den halades väl
              ned på halv stång. Det värsta av allt var kanske just det som
              skedde i människornas sinnen, nämligen en ny känsla av vanmakt,
              en förlamande osäkerhet och otrygghet, misstro och svartsyn som
              trängde tillbaka optimism och positivt tänkande.
            </seg>
          </u>
          <u>
            <seg>
              Samtidigt måste vi säga att guldgossarna på 80-
            </seg>
          </u>
          <u>
            <seg>
              talet greps av något som var minst lika illa, nämligen ett ekonomiskt
              högmod som bl.a. kom till uttryck i en helt hysterisk fastighetsspekulation.
              Det högmodet vill vi verkligen inte ha i retur. Men nu när så
              många nyligen har blivit brända får vi räkna med att mångas framtidstro
              halas ned långt under vad som motsvarar
            </seg>
          </u>
          <u>
            <seg>
              Sveriges faktiska förutsättningar.
            </seg>
          </u>
          <u>
            <seg>
              Vi har genomlevt en svår tid. Reformer har bytts mot nedskärningar.
              De ofrånkomliga skattehöjningarna har skurit tjocka remmar i den
              privata konsumtionen. När en ekonomi faller så huvudstupa ned
              i ett stort svart hål är det kraftödande att försöka dra upp den
              på fötter igen. Jag tror att vi nu har det värsta bakom oss. För
              två år sedan kraxade olyckskorparna om att vi inte kunde klara
              uppdraget att få ordning på statens affärer. Nu kan vi se att
              de hade fel. Och jag är övertygad om att de också har fel när
              de nu kraxar om att vi inte kan halvera den öppna arbetslösheten
              fram till år 2000.
            </seg>
          </u>
          <u>
            <seg>
              För oss socialdemokrater är arbetet grundläggande. Välfärden
              skapas av folket i arbete. Utan arbete ingen välfärd, utan välfärd
              ingen rättvisa. Jag vet att den som ofrivilligt stängs ute från
              arbetslivet aldrig kan känna sig riktigt fri och trygg. Att avskaffa
              en förtärande massarbetslöshet är en ödesfråga för Sverige. Om
              vi inte lyckas med det kommer vi obevekligt att slitas ned av
              motsättningar, misstro och social oro.
            </seg>
          </u>
          <u>
            <seg>
              Nu kommer det svåra. Vi måste avskaffa arbetslösheten på ett
              sådant sätt att den inte kommer tillbaka och blir ännu värre vid
              nästa lågkonjunktur. Det är därför vi måste avskaffa underskotten.
              Det är därför vi inte kommer undan besvärliga besparingar. Det
              är därför vi har slitit så med att försöka pressa ned investeringsräntorna
              till dagens låga nivåer.
            </seg>
          </u>
          <u>
            <seg>
              Vi behöver trygghet i vardagen. Inget barn skall behöva gå till
              skolan och vara rädd för att bli mobbad.
            </seg>
          </u>
          <u>
            <seg>
              Ingen kvinna skall behöva gömma sig för att slippa misshandlas.
              Inga unga skall bära kniv för att skaffa sig respekt. Här återstår
              mycket att göra. Det känner vi nog alla.
            </seg>
          </u>
          <u>
            <seg>
              Det som skrämmer mig är att i ett av världens mest jämställda
              länder är det över 100 kvinnor som misshandlas varje dag med sparkar,
              hot, hugg och slag, och ibland leder misshandeln till medvetslöshet.
            </seg>
          </u>
          <u>
            <seg>
              Detta är en utmaning för rättssamhället, folkrörelserna och för
              oss alla som medmänniskor. Skall vi stå upp för människovärdet
              behöver vi mycket sammanhållning och gemenskap.
            </seg>
          </u>
          <u>
            <seg>
              Barn och ungdomar är vår framtid. Alla vet att nästa generation
              behöver bästa möjliga utbildning.
            </seg>
          </u>
          <u>
            <seg>
              Men det är inte själva utbildningen som är målet, inte ens de
              fina kunskaper som den kan ge. Målet är människor som för med
              sig ut i livet vad de behöver för att vara kreativa på arbetet,
              trygga inför förändringar, delaktiga i samhällsbygget, bra föräldrar
              till nästa generation och goda medmänniskor. Det är stora krav,
              men det är spännande möjligheter som öppnar sig i kunskapernas
              och kompetensens samhälle.
            </seg>
          </u>
          <u>
            <seg>
              I det goda samhället skall den äldre generationen kunna leva
              ett rikt och aktivt liv. Varje människa skall ha rätt att åldras
              värdigt och ha rätt till den vård och omsorg hon behöver.
            </seg>
          </u>
          <u>
            <seg>
              Det finns kraft hos de unga sade Hans Andersson tidigare. Ja,
              det tror jag också. Men vi skall inte bortse ifrån att det finns
              en oerhörd vitalitet och kraft i vår äldre generation. Vi har
              all anledning att se med glädje på detta och ta vara på det i
              det svenska i samhället. Det finns en oerhörd vitalitet i den
              äldre generationen.
            </seg>
          </u>
          <u>
            <seg>
              Vårt samhälle måste också bygga på hänsyn till natur och miljö.
              Därför skall vi göra naturen synlig i vår nationella bokföring.
              Gröna nationalräkenskaper behövs som underlag för ekonomiska beslut
              och en grönskande ekonomi. Kretsloppssamhället innebär att naturresurserna
              skall användas, återanvändas, återvinnas och slutligen tas om
              hand med minsta möjliga förbrukning. Vi skall nyttja ekonomiska
              styrmedel, och vi skall gå från avlopp till kretslopp.
            </seg>
          </u>
          <u>
            <seg>
              Socialdemokraternas syn på framtiden skiljer sig starkt från
              moderaternas. I moderaternas idévärld bör politikens inflytande
              krympas i största möjliga mån.
            </seg>
          </u>
          <u>
            <seg>
              De beskriver gärna dagens verklighet som ett utlopp för klåfingriga
              politiker, som styr sina medmänniskors liv i det närmaste från
              vaggan till graven. Vi hörde Per Unckel tidigare. Jag tillät mig
              att återge en extrem formulering som har använts i deras programarbete
              i ett tidigare skede. Jag tyckte att hela andan i hans anförande
              svarade mot denna extrema formulering.
            </seg>
          </u>
          <u>
            <seg>
              Jag minns hur ledande moderater i denna kammare med nästan ödesmättad
              ton talade om för oss att nu har svenskens frihet minskat till
              37 %. Det var inte
            </seg>
          </u>
          <u>
            <seg>
              30 % eller 40 %, utan just 37 %. Jag skulle vilja be
            </seg>
          </u>
          <u>
            <seg>
              Per Unckel att förklara för oss andra vad det finns för idéer
              och tankar bakom att man procentsätter friheten på det viset.
              Om Per Unckel ställer sig bakom de idéerna kunde det också vara
              intressant att höra vilken procent moderaterna har på svenskens
              frihet i dag.
            </seg>
          </u>
          <note>
            Har den ökat eller minskat jämfört med dessa 37 %?
          </note>
          <u>
            <seg>
              Vi socialdemokrater vill öka friheten för alla människor. Vi
              ser att friheten har många bottnar. I ett samhälle av fria individer
              skall var och en ha frihet att söka sin egen personliga lycka,
              sin egen individuella frihet. Det är den självklara utgångspunkten
              för all diskussion om frihet. Men frihet kräver också något mer,
              att människor tar hänsyn till varandra. Friheten får inte bli
              fåtalets frihet att ta för sig på andras bekostnad.
            </seg>
          </u>
          <u>
            <seg>
              Skärningspunkten mellan moderaternas och socialdemokraternas
              perspektiv är just att moderaterna vill ge marknaden mera makt
              på bekostnad av de demokratiskt folkvalda församlingarna. Men
              vi anser att medborgarna måste styra samhället på demokratisk
              väg. Marknaden kan vara en utmärkt tjänare, men den är en dålig
              herre.
            </seg>
          </u>
          <u>
            <seg>
              Jag hör människor säga att det är närmast omöjligt för den enskilde
              att vara med och påverka hur det blir i framtiden. Jag vill svara:
              Tro inte att detta med att forma framtiden är för stort för att
              du skall kunna lägga dig i. Glöm inte att det stora alltid består
              av många små bitar. Allt kan vi inte göra. Men något kan vi alltid
              göra, och fler måste bestämma över mer.
            </seg>
          </u>
          <u>
            <seg>
              Tänk bara på vilka krafter du sätter i rörelse om du gör något
              så enkelt som att köpa en bunt
            </seg>
          </u>
          <u>
            <seg>
              Unicefkort för en femtilapp. Vad som händer är faktiskt att du
              är med och räddar livet på en annan människa, ett litet barn på
              andra sidan jordklotet. Du räddar inte barnet till ett liv i överflöd,
              men ändå till en möjlighet att möta framtiden. Om vi kan göra
              något så stort genom något så enkelt som att köpa Unicefkort,
              vad kan vi då inte göra om vi går tillsammans med andra människor
              och agerar långsiktigt, medvetet och uthålligt?
            </seg>
          </u>
          <u>
            <seg>
              Solidaritet är att sätta sig in i andra människors villkor och
              visa omsorg och omtanke om varandra.
            </seg>
          </u>
          <u>
            <seg>
              Låt solidariteten bli Sveriges väg att möta framtiden!
            </seg>
          </u>
          <note type="speaker">
            Anf. 99 PER UNCKEL (m) replik:
          </note>
          <u>
            <seg>
              Herr talman! Jan Bergqvist hävdade att vi i moderaternas idévärld
              ville reducera politikens betydelse så långt som möjligt. Det
              är alldeles korrekt. Det stämmer. Vi vill reducera den till förmån
              för den möjlighet enskilda människor har att skapa sig sin egen
              framtid.
            </seg>
          </u>
          <u>
            <seg>
              Jan Bergqvist säger att det centrala i socialdemokraternas idévärld
              är att det är medborgarna som gemensamt, genom de demokratiska
              institutionerna, bestämmer hur framtiden skall se ut. I moderaternas
              idévärld är det centrala att enskilda människor själva bestämmer
              hur deras framtid skall se ut och att politiken därtill ger dem
              stöd att förverkliga sina livsprojekt. Detta är två vitt skilda
              filosofier.
            </seg>
          </u>
          <u>
            <seg>
              Jag tror att Jan Bergqvist kommer att få se att den moderata
              filosofin kommer att vinna ökad terräng i takt med att människor
              har tillskapat sig ökade förutsättningar att faktiskt förse friheten
              med ett eget individuellt innehåll.
            </seg>
          </u>
          <u>
            <seg>
              Priset för Jan Bergqvists samhällsfilosofi börjar nu bli ohyggligt
              högt. Det demokratiska systemet, dvs.
            </seg>
          </u>
          <u>
            <seg>
              politikens maktambitioner, om vi använder något mindre högtidliga
              ord, har i Sverige blivit så formidabelt kostsamt att det i dag
              bokstavligen slår ut människor till social misär. Vi talade för
              några timmar sedan, herr talman, om hur låginkomsttagare får betala
            </seg>
          </u>
          <note>
            70 % av sin inkomst i skatt.
          </note>
          <u>
            <seg>
              Jan Bergqvist säger att det måste vara så därför att det ligger
              i de allmänna solidariska förpliktelserna, och vi måste rädda
              statsfinanserna. Men detta, Jan
            </seg>
          </u>
          <u>
            <seg>
              Bergqvist, är omoral. Det innebär att politiken kräver en tribut
              som är orimlig och som gör att människors möjlighet att förverkliga
              sina personliga livsprojekt går om intet. Det är därför jag säger
              att politikens roll måste reduceras så att också de med låga inkomster
              får en chans att göra sin stämma hörd och förverkliga sina framtidsplaner.
            </seg>
          </u>
          <note type="speaker">
            Anf. 100 JAN BERGQVIST (s) replik:
          </note>
          <u>
            <seg>
              Herr talman! Beträffande de 70 % som nämns vill jag påpeka att
              moderaterna har sina egna siffror när de beskriver skatteverkligheten.
              Det där är inte en korrekt beskrivning av hur det fungerar. Det
              är ett räkneexempel. Jag har sett att det finns fel i den tabell
              jag har.
            </seg>
          </u>
          <u>
            <seg>
              Skriver Per Unckel rent principiellt under på den här formuleringen:
              Varje ingrepp i medborgarnas liv, varje reglering, varje skatt,
              försvårar planer och dödar livsprojekt? Betyder det i så fall
              att vi, när vi tar ut skatt för att förbättra för de handikappade,
              enligt moderaterna minskar friheten i Sverige och dödar livsprojekt?
            </seg>
          </u>
          <u>
            <seg>
              Per Unckel talar gärna om bristande moral hos andra. Jag vet
              inte om det hjälper honom att bli moralens väktare framför andra,
              jag är inte säker på att han har kvitto på detta.
            </seg>
          </u>
          <note type="speaker">
            Anf. 101 PER UNCKEL (m) replik:
          </note>
          <u>
            <seg>
              Herr talman! Jan Bergqvist frågar om jag skriver under på en
              formulering som han återgav ur ett moderat framtidsprogram från
              1990. Svaret är ja, och jag skall förklara varför.
            </seg>
          </u>
          <u>
            <seg>
              Varje skatt som vi tar ut försvårar per definition förverkligandet
              av livsprojekt som de personer kunnat förverkliga som har att
              betala skatten. Däremot är det naturligtvis inte detsamma som
              att säga att alla dessa livsprojekt måste skyddas. Det finns områden
              där det är fullt motiverat att ta från somliga för att ge andra
              möjlighet att förverkliga sina ambitioner.
            </seg>
          </u>
          <u>
            <seg>
              Vad den lilla meningen säger är emellertid att det är på politiken
              det måste bero att motivera varför man skall ta skatt från någon
              för att förverkliga andra ideal. Eller annorlunda uttryckt: Det
              stämmer i vart fall en liberal till viss försiktighet innan man
              expanderar politiken på andra människors bekostnad. Det är innebörden
              av meningen.
            </seg>
          </u>
          <u>
            <seg>
              Får jag därtill lägga en reflexion, herr talman, angående Jan
              Bergqvists inledningsanförande. I nästan skrämmande hög utsträckning
              bekräftade han mina värsta farhågor om socialdemokratin. Den ekonomiska
              krisen uppstod i början av 90-talet, sade han. Har inte Jan Bergqvist
              läst sin ekonomiska historia? Det skulle vara effekten av 90-talet
              som nu kastar sin slagskugga framåt. Var det inte snarare effekterna
              av ett samhällssystem som kollapsade som slog ut i full blom i
              början av 90-talet, Jan Bergqvist? För många av oss är det trots
              allt en inspirerande början på att nu försöka bygga någonting
              nytt, i stället för att nostalgiskt grubbla oss tillbaka till
              en tid som för alltid är borta.
            </seg>
          </u>
          <u>
            <seg>
              I mitt inledningsanförande talade jag om dem som gick rätt och
              dem som gick fel i vändkorset. Jan
            </seg>
          </u>
          <u>
            <seg>
              Bergqvist har tyvärr bekräftat att i vändkorset tar han fel riktning.
            </seg>
          </u>
          <note type="speaker">
            Anf. 102 JAN BERGQVIST (s) replik:
          </note>
          <u>
            <seg>
              Herr talman! Per Unckel bekräftar att han ställer sig bakom att
              varje skatt försvårar planer och dödar livsprojekt. Det är en
              värdefull upplysning. När moderaterna talar om frihet kan vi då
              se att de har ett inskränkt frihetsbegrepp. De ger röst åt just
              det frihetsbegrepp som innebär att fåtalet skall kunna ha rätt
              att ta för sig på andras bekostnad. Varför har vi skatter? Jo,
              för att vi skall kunna finansiera organisationen av ett gott samhälle
              inklusive välfärd och trygghet för alla medborgare. Moderaterna
              definierar frihet så att frihet för svensken är allt som ligger
              utanför det gemensamma, men allt det andra dödar och hotar livsprojekt.
            </seg>
          </u>
          <note type="speaker">
            Anf. 103 BIRGER SCHLAUG (mp) replik:
          </note>
          <u>
            <seg>
              Herr talman! Jag tycker att det var ett vackert anförande som
              Jan Bergqvist höll här.
            </seg>
          </u>
          <u>
            <seg>
              Den biologiska mångfald som hotas av världens skogsskövling värnas
              av socialdemokraterna, tydligen. Hur kommer det sig då att man
              inte, trots att 80
            </seg>
          </u>
          <u>
            <seg>
              av Sveriges främsta forskare har krävt det, kräver ett moratorium
              så att avverkningen av våra egna sista natur- och urskogar stoppas?
              Skall vi bara bry oss om andra och strunta i våra egna?
            </seg>
          </u>
          <u>
            <seg>
              Ett annat uttalande som jag är litet förvånad över -
            </seg>
          </u>
          <u>
            <seg>
              det låter litet stenåldersmässigt, tycker jag - är: Välfärd skapas
              av arbete. Innebär det att smartare teknik inom industrisektorn
              uppfattas av socialdemokraterna som ett hot mot välfärden?
            </seg>
          </u>
          <note type="speaker">
            Anf. 104 JAN BERGQVIST (s) replik:
          </note>
          <u>
            <seg>
              Herr talman! Det är inte så, tvärtom. Någon måste ju sköta tekniken,
              dvs. en handens eller hjärnans arbetare.
            </seg>
          </u>
          <u>
            <seg>
              När vi talar om tillväxt handlar det väldigt mycket om att vi
              som människor vill arbeta litet effektivare, litet bättre och
              litet smartare om man så uttrycker det i dag än vad vi gjorde
              i går. I detta ligger människans vilja att utvecklas. Ordet tillväxt
              är för mig inte ett fult ord. Tillväxt är någonting som ligger
              i människans natur; man vill utveckla och göra bättre. Men det
              är viktigt att man ser till att tillväxten inte tar felaktiga
              banor utan att det blir en hållbar utveckling.
            </seg>
          </u>
          <u>
            <seg>
              När det gäller urskogar har jag glädjen att i Miljövårdsberedningen
              vara med om ett utredningsarbete som handlar om just hur vi skall
              ta vara på mångfalden i skogen. Det har också att göra med vad
              vi har för resurser för urskogarna.
            </seg>
          </u>
          <note type="speaker">
            Anf. 105 BIRGER SCHLAUG (mp) replik:
          </note>
          <u>
            <seg>
              Herr talman! Problemet med skogen i Sverige är att just nu, precis
              just nu, utrotas de sista natur- och urskogarna. Jag undrar: Varför
              gör de det, när Jan
            </seg>
          </u>
          <u>
            <seg>
              Bergqvist visar ett sådant stort intresse för den biologiska
              mångfalden och skogarna i världen i övrigt? Det är ju det geografiska
              område som kallas Sverige som
            </seg>
          </u>
          <u>
            <seg>
              Jan Bergqvist har ansvar för. Jag tycker att man måste se över
              detta.
            </seg>
          </u>
          <u>
            <seg>
              Jag är väldigt positiv till en teknisk utveckling som plockar
              bort mycket lönearbete. Jag är inte alls rädd för det. Jag tror
              inte att det är så enkelt att mer arbete skapar välfärd. Så är
              det inte. Teknisk utveckling skapar också välfärd. Lönearbete
              i sig är ingen garant för ökad välfärd - tvärtom ibland.
            </seg>
          </u>
          <note type="speaker">
            Anf. 106 JAN BERGQVIST (s) replik:
          </note>
          <u>
            <seg>
              Herr talman! Inom socialdemokratin har vi alltid visat att vi
              är beredda att låta det bli ett samarbete mellan människa och
              maskin genom t.ex. teknikutveckling. Det viktiga är att det inte
              är maskinerna och tekniken som styr människan, utan att människan
              har kontroll över den tekniska utvecklingen. Det är oerhört viktigt,
              och därför står jag fast vid den formulering jag använde. Arbetet
              är det grundläggande. Det har det alltid varit för Socialdemokraterna
              och det kommer det att fortsätta vara.
            </seg>
          </u>
          <u>
            <seg>
              Jag håller inte med om den beskrivning som Birger Schlaug gör,
              dvs. att vi utrotar urskogarna i Sverige nu så att vi nästa år
              eller så skulle ha gjort oss av med alla urskogar. Det är en oerhört
              stor och viktig uppgift att bevara mångfalden i skogen, och alla
              goda krafter behöver hjälpa till, men det hjälper inte att man
              beskriver situationen på ett överdrivet sätt.
            </seg>
          </u>
          <note type="speaker">
            Anf. 107 HANS ANDERSSON (v) replik:
          </note>
          <u>
            <seg>
              Herr talman! Det var många vackra ord. Jag skulle vilja fråga
              Jan Bergqvist om det inte känns bittert att ha varit med om att
              driva igenom flera steg i sänkningen av det svenska biståndet
              och att vi avstår allt mindre och nu ligger vid skammens gräns
              för att hjälpa de allra fattigaste i världen, inte minst barn
              och kvinnor.
            </seg>
          </u>
          <u>
            <seg>
              Det behöver utvecklas en kompetensindustri. Vi måste få igenom
              det goda arbetet. Var finns då initiativen? Jag skulle välkomna
              dem. Vi har lagt fram många förslag om att utnyttja produktionsöverskott
              och vinster och omvandla detta till kompetensutbyggnad och till
              att skapa det goda arbetet. Då behöver vi ju förstärka arbetsrätten
              och löntagarnas inflytande, inte försvaga den.
            </seg>
          </u>
          <u>
            <seg>
              Slutligen vill jag ta upp arbetslösheten som drabbar så hårt
              regionalt. Titta på Norrland och titta hemma hos mig i Bergslagen.
              Arbetslösheten är ett jättemisslyckande för regeringen. Jag hörde
              Göran Persson tala om initiativ för ett grönt jobbpaket och en
              satsning på välfärdssektorn. Jag hoppas att detta kommer, och
              i en mycket stor omfattning. I så fall är vi kanske tillbaka hand
              i hand igen inom den klassiska vänsterns linje.
            </seg>
          </u>
          <note type="speaker">
            Anf. 108 JAN BERGQVIST (s) replik:
          </note>
          <u>
            <seg>
              Herr talman! Jag har varit med länge i riksdagen och har haft
              förmånen av att vara med och bygga upp många välfärdssystem och
              många bra saker, inklusive att jag har kämpat mycket för enprocentsmålet
              i biståndet. Visst känns det bittert att finansieringen av välfärden
              och biståndet rycktes undan i början på 90-
            </seg>
          </u>
          <u>
            <seg>
              talet så att vi i dag inte kan upprätthålla enprocentsmålet.
              Därmed inte sagt att vi inte kan återkomma både när det gäller
              bistånd och välfärd i övrigt.
            </seg>
          </u>
          <note type="speaker">
            Anf. 109 HANS ANDERSSON (v) replik:
          </note>
          <u>
            <seg>
              Herr talman! Kom ihåg, Jan Bergqvist, att politik bl.a. är att
              vilja. Många människor känner lust till revolt - de unga när de
              ser sin framtid och de äldre när de i missmod ser hur man faktiskt
              har förbrukat många av de goda ideal som har funnits.
            </seg>
          </u>
          <note type="speaker">
            Anf. 110 JAN BERGQVIST (s) replik:
          </note>
          <u>
            <seg>
              Herr talman! Politik är att vilja, men det är också att veta
              och ha engagemang för rättvisa. Jag vill påstå att vi har det.
            </seg>
          </u>
          <note type="speaker">
            Anf. 111 INGER DAVIDSON (kd) replik:
          </note>
          <u>
            <seg>
              Herr talman! Jan Bergqvist talade om olyckskorparna som kraxade
              om att det inte skulle gå att sanera statens finanser. Jag hörde
              nog till dem som inte trodde att det skulle gå så fort. Men det
              beror på att jag inte ens i min livligaste fantasi kunde drömma
              om att man på ett sådant sätt skulle sanera statens finanser i
              förhållande till hushållens att hushållen skulle få ta hela stöten.
              De som inte själva har byggt upp dessa system, som visserligen
              har tagit emot tacksamt det de har fått men inte har byggt upp
              systemen, fick ta hela smällen.
            </seg>
          </u>
          <u>
            <seg>
              Jag minns hur vi i fyrpartiregeringen satt i timmar och diskuterade
              hur barnfamiljerna skulle klara av att vi skulle frysa barnbidragen
              - inte sänka dem, utan frysa dem. Vi visste att socialdemokraterna
              skulle rösta emot det förslaget här i riksdagen, och vi var oroliga
              för hur barnfamiljerna skulle klara det. Då kunde inte jag drömma
              om att socialdemokraterna skulle kunna göra dessa nedskärningar,
              och så snabbt, utan att ge barnfamiljerna någon möjlighet till
              framförhållning, såsom de har gjort.
            </seg>
          </u>
          <u>
            <seg>
              Det måste också kännas bittert att stå och tala om att köpa Unicefkort
              samtidigt som biståndet skurits ned på det sätt som har skett.
            </seg>
          </u>
          <note type="speaker">
            Anf. 112 PER UNCKEL (m) replik:
          </note>
          <u>
            <seg>
              Herr talman! Det är synd att Jan Bergqvist inte har någon debattid
              kvar, besvärad som han är av debatten om låginkomsttagarna och
              skatten. Han är så besvärad att han inte ens vet hur mycket skatt
              hans egen regering tar ut av låginkomsttagare. Det är kommunalskatt,
              sociala avgifter på jobbet, 25 % moms på de pengar man har kvar
              när skatten är betald och man handlar i butikerna och fastighetsskatt
              på hyran eller huset. Jag var nog snäll som sade att man bara
              tar ut
            </seg>
          </u>
          <u>
            <seg>
              70 % av inkomsten i skatt också av dem med de lägsta inkomsterna.
              Det är dem, Jan Bergqvist, jag talar om.
            </seg>
          </u>
          <u>
            <seg>
              Vad är moralen i att ta ut 70 % skatt av dem med lägst inkomster,
              som om de hade råd att bidra till maktstatens alla ambitioner
              med sina låga inkomster?
            </seg>
          </u>
          <u>
            <seg>
              När jag talar om att detta förtär livsprojekt talar jag om dessa
              människor. Jag talar inte om höginkomsttagare; de klarar nog av
              att betala skatt. Jag talar om människor som skatten bokstavligen
              försätter i arbetslöshet. En liten tanke på deras framtid skulle
              vara klädsam i nästa debatt som Jan Bergqvist medverkar i.
            </seg>
          </u>
          <note type="speaker">
            Anf. 113 INGER DAVIDSON (kd) replik:
          </note>
          <u>
            <seg>
              Herr talman! Jag skall ta upp en ny fråga. Jag hälsade på en
              kvinna uppe i Falun för ett par veckor sedan. Hon heter Margareta
              Olsson och bor i Bjursås.
            </seg>
          </u>
          <u>
            <seg>
              Hon har jobbat inom sjukvården tidigare, varit anställd hos en
              städfirma och varit hemmamamma och familjehemsförälder. Hennes
              man är polis. Hon kan beskrivas som en medelsvensson. För några
              år sedan beslöt hon sig för att starta eget, och då höll hon sig
              till ett område som hon kan och startade en städfirma.
            </seg>
          </u>
          <u>
            <seg>
              Hennes affärsidé går ut på att höja statusen på städyrket. Hon
              jobbar med allt från proffsig utrustning och rengöringsmedel som
              innehåller få kemikalier till snygga kläder och omfattande fortbildning
              av de anställda.
            </seg>
          </u>
          <u>
            <seg>
              Denna kvinna har alltså frivilligt valt att ta ansvar för ytterligare
              elva kvinnor i glesbygd, för att de skall få sin försörjning förutom
              att hon tar hand om sin egen försörjning.
            </seg>
          </u>
          <u>
            <seg>
              Hur lönas hon för sin insats? Man skulle ju förvänta sig att
              hon omhuldas på alla sätt av staten för det.
            </seg>
          </u>
          <u>
            <seg>
              Men i stället känner hon sig närmast förföljd. Hennes bördor
              lättas inte, utan tvärtom. Det kommer ständigt nya pålagor som
              gör att hon känner att hon inte vet om hon skall orka fortsätta.
              Det vore lugnare för henne att återgå till sitt gamla jobb.
            </seg>
          </u>
          <u>
            <seg>
              Det senaste exemplet har hon upplevt som ett verkligt dråpslag.
              Det är det beslut som Socialdemokraterna har drivit igenom tillsammans
              med Centern,
            </seg>
          </u>
          <u>
            <seg>
              Vänsterpartiet och Miljöpartiet om att arbetsgivarna skall betala
              för de 28 första dagarna av en anställds sjukperiod.
            </seg>
          </u>
          <u>
            <seg>
              Det är inte särskilt svårt att föreställa sig en situation där
              en av städerskorna bryter handen - det hade hänt året före - och
              en annan kanske drabbas av allergi, som det tar flera veckor att
              utreda. Under den tiden skall Margareta Olsson betala ut lönen
              som vanligt, men hon får inte in några pengar eftersom städerskorna
              inte kan göra sitt jobb. Det behövs ganska stora marginaler för
              att klara detta. De marginalerna finns inte, och risken är därför
              överhängande att hela företaget går i konkurs om detta inträffar.
              Vem tjänar i så fall på den affären?
            </seg>
          </u>
          <u>
            <seg>
              De här reglerna för sjukersättning är bara ett exempel på kontraproduktiva
              regler som drabbar småföretagarna. Om vi skall ha en chans att
              klara arbetslösheten är punkt 1 A att undanta åtminstone de minsta
              företagen från regler som hotar att utrota dem.
            </seg>
          </u>
          <note type="speaker">
            Anf. 114 BIRGER SCHLAUG (mp) replik:
          </note>
          <u>
            <seg>
              Herr talman! Varför är just 40 timmar normalarbetstid? Varför
              är det inte 54 eller 38 timmar? Varför är det just 40 timmar?
              Är det en naturlag enligt kd?
            </seg>
          </u>
          <note type="speaker">
            Anf. 115 INGER DAVIDSON (kd) replik:
          </note>
          <u>
            <seg>
              Herr talman! Jag kan hålla mig till det företag som jag just
              beskrev. Där kunde städerskorna utföra sitt jobb på vilken tid
              de ville under dagen. Huvudsaken var att de gjorde ett bra jobb.
              Det är en modell som jag skulle vilja se mer av. Det var alltså
              de som köpte tjänsterna som bedömde om det var bra eller dåligt.
            </seg>
          </u>
          <note type="speaker">
            Anf. 116 ROLF GUNNARSSON (m):
          </note>
          <u>
            <seg>
              Herr talman! Då ämnet för dagens debatt presenterades hade jag
              min koppling klar, delvis till denna bild av Staffan Lindén, kallad
              Staffans Stollar:
            </seg>
          </u>
          <u>
            <seg>
              - Vad har du för yrke?
            </seg>
          </u>
          <u>
            <seg>
              - Jag är småföretagare.
            </seg>
          </u>
          <u>
            <seg>
              - Gå hem och rädda Sverige då!
            </seg>
          </u>
          <u>
            <seg>
              Det är tänkvärda ord och tänkvärda meningar.
            </seg>
          </u>
          <u>
            <seg>
              Många av oss deltog i valdebatten 1994. Vi minns - om vi vill
              - att nästan alla politiker med frenesi talade om vikten av ett
              bra och sunt företagarklimat i Sverige.
            </seg>
          </u>
          <u>
            <seg>
              Det talades om att företagarna var de stora hjältarna. Det var
              dessa hjältar som skulle rädda Sverige.
            </seg>
          </u>
          <u>
            <seg>
              Det var vänliga ord i massor före valet om hur viktigt företagandet
              var för landets utveckling. En företagarpolitik, värd namnet,
              måste vara förtroendeskapande, trovärdig, långsiktig, konsekvent
              och logisk.
            </seg>
          </u>
          <u>
            <seg>
              Ibland i debatten får man en otäck känsla av att då namnet företagare
              nämns ser vissa en person framför sig som är miljonär och som
              har ett enda i sikte: att skinna och utnyttja sina anställda och
              tjäna massor av pengar.
            </seg>
          </u>
          <u>
            <seg>
              Verkligheten är förstås en annan. Om man tittar på tidningarnas
              alltid så populära uppräkningar av vad olika kända personer i
              vårt samhälle har för inkomster kan man lätt konstatera att det
              ingalunda är småföretagarna som toppar dessa löneligor. Om det
              däremot fanns en liga med antalet veckoarbetstimmar skulle säkerligen
              listan få ett annat utseende.
            </seg>
          </u>
          <u>
            <seg>
              Det måste vara så att kreativa och företagsamma människor ges
              stimulans att lyckas. I dag är det fint, rumsrent och nästan hjältebetonat
              att vinna 5 miljoner på Bingolotto hos Loket en lördag, medan
              en företagare som tjänar 5 miljoner ses med helt andra ögon.
            </seg>
          </u>
          <u>
            <seg>
              Om man frågar företagarna hemma i Dalarna vad som bör göras är
              inställningen klar: Åk till Stockholm och kämpa för att ta bort
              hinder och krångel, och inför inte en massa bidrag och instifta
              inte allehanda organ och institutioner för att dela ut dessa bidrag.
            </seg>
          </u>
          <u>
            <seg>
              Herr talman! Ibland får man känslan, då man hör debatter från
              denna stol, att det är vi politiker som skapar arbetstillfällen
              och nya jobb. Så är det ju inte;
            </seg>
          </u>
          <u>
            <seg>
              det är inte vi politiker som skaffar själva arbetstillfällena
              och skapar jobben. Vi kan bara lägga en bra och stabil grund.
              Man kan inte administrera fram utveckling och nya företag. Man
              kan inte administrera fram nya arbetstillfällen.
            </seg>
          </u>
          <u>
            <seg>
              En bra företagspolitik är också: tillväxt och balans i ekonomin,
              tillväxtfrämjande skattesystem, bra, långsiktiga och stabila regler,
              företagsamma attityder såväl från oss här i riksdagen som i "offentligheten"
              i övrigt, en väl fungerande infrastruktur, ett väl fungerande
              utbildningsväsende och en bra tillgång på arbetskraft.
            </seg>
          </u>
          <u>
            <seg>
              Vi som deltog i småföretagarriksdagen i oktober i fjol kan det
              tolvpunktsprogram som tusentals företagare i landet stod bakom.
              Den listan borde sitta över alla makthavares skrivbord - i alla
              fall över de skrivbord som ägs av en makthavare som inte bara
              med läpparnas bekännelse säger att man månar om småföretagsamheten.
            </seg>
          </u>
          <u>
            <seg>
              Den småföretagarriksdagen hade många kreativa småföretagare på
              plats, och en bjöd in oss riksdagsledamöter till pryo i sitt städföretag,
              som Inger Davidson nyss nämnde. Hon och jag har också varit där.
            </seg>
          </u>
          <u>
            <seg>
              Det var lärorika dagar; inte bara att vara hotellstädare i frukosttid
              på ett storhotell och se kritstrecksrandiga människor nonchalant
              passera mig som städare utan att lägga märke till en så enkel
              person, utan också att få en pryotid som ånyo gav mig en klar
              insikt om vilka arbetsuppgifter, vilka pålagor och vilken byråkrati
              som åvilar en liten företagare. Inger Davidson nämnde också detta
              nyss från talarstolen.
            </seg>
          </u>
          <u>
            <seg>
              Sjuklöneperiodens längd kan jag inte undgå att ta upp här. Jag
              var nyligen på en konferens i Falun där näringsminister Anders
              Sundström medverkade. Det var bra att han var där. Näringsministern
              fick då från
            </seg>
          </u>
          <u>
            <seg>
              Skogsarbetareförbundets ordförande i Dalarna i klartext höra
              att just förändringen av sjuklöneperiodens längd "motverkar att
              nyanställningar sker". Det var säkert nyttigt att en socialdemokrat
              - av en annan socialdemokrat - fick höra en sådan sanning. Att
              sanningen kom från en person som dessutom arbetar ute i den s.k.
              verkligheten försämrade inte läget. Det som ändock gav en liten
              ljusning i den frågan var att näringsministern inför alla lovade
              att "titta på annat alternativ". Sveriges företagare väntar med
              spänning, och det är mycket bråttom.
            </seg>
          </u>
          <u>
            <seg>
              Herr talman! Det sägs nu vara halvtid i den s.k.
            </seg>
          </u>
          <u>
            <seg>
              matchen. Många har fått känna på hur det är att åter ha Socialdemokraterna
              vid makten, och få människor - om några - känner igen sig från
              vad som sades i valet. "Halvering av arbetslösheten" är ord som
              alla minns.
            </seg>
          </u>
          <u>
            <seg>
              Läget just nu, enligt den minister som jag tidigare citerade,
              är en "spännande och bra situation". Det sade han vid sitt besök
              i mitt hemlän. Jag tror att få delar hans uppfattning att situationen
              är bra. Vi vet att arbetslösheten i Dalarna är den tredje högsta
              i landet, och nyligen visade arbetslöshetskurvan all time high
              -
            </seg>
          </u>
          <u>
            <seg>
              något som oroar.
            </seg>
          </u>
          <u>
            <seg>
              För att återknyta till Sundströms tal om matchen,
            </seg>
          </u>
          <u>
            <seg>
              "första halvlek" och att situationen är "bra och spännande" ligger
              det nog nära till att några får röda kort.
            </seg>
          </u>
          <u>
            <seg>
              Hur länge som helst kan det inte heller hålla - vi har hört det
              i debatten tidigare i dag - att säga att den borgerliga regeringen
              gjorde si eller så och att det är grunden till att man nu tvingas
              göra si eller så, särskilt då man ständigt gör uppgörelser med
              ett av de partier som just gjorde "si eller så". Nej, det är dags
              att de ivriga röda spelarna, påhejade av de gröna, sparkar bollen
              framåt.
            </seg>
          </u>
          <u>
            <seg>
              Det finns mycket att säga om skolan, äldreomsorgen, landstingens
              underliga prioriteringar av sina pengar, änkepensioner och underhållsbidrag,
              samtidigt som vi skaffar oss högre partistöd.
            </seg>
          </u>
          <u>
            <seg>
              Slutligen vill jag säga några tänkvärda ord som jag hörde på
              den konferens som jag tidigare refererade till: Framtidstron skapar
              tillväxt. Tillväxten skapar framtidstron.
            </seg>
          </u>
          <note type="speaker">
            Anf. 117 MARIANNE ANDERSSON (c):
          </note>
          <u>
            <seg>
              Herr talman! Jag vill spinna vidare på den debatt som förts här
              i kammaren de senaste timmarna och lägga till ett perspektiv.
            </seg>
          </u>
          <u>
            <seg>
              Hur skall vi få ett uthålligt samhälle, ett samhälle där människor
              känner sig delaktiga? När nu den svenska ekonomin så sakteliga
              börjar komma i balans har vi en större handlingsfrihet inför framtiden.
              Den handlingsfriheten måste användas på ett klokt sätt så att
              vi inte återigen hamnar i samma sits som i början på 1990-talet.
              Den måste också användas så att vi motverkar negativa strömningar
              i samhället och stimulerar det positiva.
            </seg>
          </u>
          <u>
            <seg>
              Vilka problem och behov har människor i dag?
            </seg>
          </u>
          <u>
            <seg>
              Råder det brist på mat, kläder, prylar och bostäder?
            </seg>
          </u>
          <u>
            <seg>
              Egentligen inte, även om många har det ekonomiskt knappt i dag.
              Detta är både positivt och innebär problem, konstigt nog. Det
              var inte så svårt att mobilisera alla krafter i samhället på att
              uppnå bättre materiella förutsättningar. Människor hade något
              mycket tydligt att kämpa för. När dessa behov inte är lika tydliga
              hos människor minskar drivkraften, och andra länder med mycket
              större materiella behov går förbi oss. Vi kan bara se den enorma
              utveckling som pågår i t.ex. Sydostasien.
            </seg>
          </u>
          <u>
            <seg>
              De största behoven och bristerna i Sverige i dag har en annan
              dimension: Meningsfullt arbete, innehåll och mening i livet, upplevelser,
              stimulans och glädje, delaktighet och trygghet inför varandra,
              omsorg, att känna sig behövd och efterfrågad, ett rättssäkert
              samhälle där människor känner förtroende för myndigheterna och
              för demokratin, ett samhälle utan våld och främlingsfientlighet,
              en skola utan mobbning som tar vara på och utvecklar varje barns
              förmåga, en säker och god miljö, vård om man blir sjuk, fredlig
              samexistens - kort sagt livskvalitet. Alla de problem människor
              känner i dag kräver engagemang av andra människor för att minska.
              Vad kan vi som politiker göra i form av opinionsbildning och beslut
              för att minska dessa problem?
            </seg>
          </u>
          <u>
            <seg>
              Vi talar så mycket om behovet av tillväxt och företagsamhet för
              att klara arbetslösheten. Vi diskuterar hur vi skall underlätta
              företagandet och ta bort hindren för entreprenörer. Det är bra.
              Men hur skall vi öka entreprenörandan, hur skall vi skapa engagemanget
              för det som människor i verkligheten behöver och hur skall vi
              få en ökad köpkraft för dessa värden? Människor behöver något
              att kämpa för, att engageras av.
            </seg>
          </u>
          <u>
            <seg>
              Allt det jag pekat på här kräver engagemang och mänskliga insatser
              - mycket meningsfulla arbeten.
            </seg>
          </u>
          <u>
            <seg>
              Jag har mer och mer börjat fundera över att vi behöver ett nytt
              ekonomiskt tänkande, ett tänkande som kopplar ihop ekonomi, ekologi
              och människors innersta behov - precis det som Centerpartiet beskriver
              i ekohumanismen, ett ord som många har svårt att förstå. Det ekonomiska
              systemet måste helt enkelt värdera människor som de resurser de
              i verkligheten är.
            </seg>
          </u>
          <u>
            <seg>
              Det område som utan tvekan tydliggör denna koppling allra tydligast
              är kultursektorn. Man kan säga att kultursektorn är den nya industrin
              för att möta nutidsmänniskans behov. Vi i Sverige har en rad exempel
              på enskilda konstnärer och musiker som i sig själva omsätter mer
              än stora industriföretag och bidrar eller har bidragit till inkomster
              till landet. Jag kan nämna Birgit Nilsson, Abba, Roxette och Ace
              of
            </seg>
          </u>
          <u>
            <seg>
              Bace. Det finns också en rad exempel på satsningar på kultur
              i ett område eller en på en ort som lett till utveckling, arbetstillfällen,
              optimism, framtidstro och därmed nya idéer.
            </seg>
          </u>
          <u>
            <seg>
              Satsningar på kulturprojekt leder ofta till lönsamma investeringar.
              Att kultursatsningar genererar inkomster och ger ett starkt bidrag
              till den lokala ekonomin är en syn som gradvis vuxit fram och
              fått starkt genomslag internationellt. Glasgow, som var kulturhuvudstad
              1990, brukar nämnas som ett bra exempel.
            </seg>
          </u>
          <u>
            <seg>
              I den tyska delstaten Nordrhein-Westfalen gjordes en studie över
              kulturens betydelse som ledde till att politikerna där började
              kalkylera med kulturen som en investering som kan generera arbetstillfällen,
              pengar och välstånd. Där bedrivs nu en offensiv kulturpolitik
              med stora positiva effekter.
            </seg>
          </u>
          <u>
            <seg>
              I går fick vi i kulturutskottet ett meddelande från
            </seg>
          </u>
          <u>
            <seg>
              EU-kommissionen som visar på kulturens potential för ökad sysselsättning,
              inte minst ute i regionerna och på landsbygden. Här beskrivs en
              rad projekt inom ramen för strukturfonderna. Vad man bl.a. pekar
              på är att stöd till kulturen som är billigare än andra investeringar,
              t.ex. i infrastruktur, kan bidra lika mycket som dessa till att
              förbättra den lokala och regionala dragningskraften. I kulturpropositionen,
              som vi behandlade före jul, står också många vackra ord om kulturen
              som motor för utveckling i hela landet och för att ge människor
              redskap att tänka, ifrågasätta, söka kunskap och finna nya lösningar
              och nya arbeten.
            </seg>
          </u>
          <u>
            <seg>
              En kommuns eller regions kulturella dragningskraft är viktig
              för att få människorna att stanna, att få dem att våga skapa sig
              en framtid på den plats där de bor och lever, men också för att
              dra till sig investeringar och välutbildad arbetskraft. Jag menar
              att en kulturell infrastruktur är lika viktig som utbildning och
              kommunikationer. Vi i Sverige måste ta lärdom av detta och våga
              satsa mer på kultur. Då får vi mycket för pengarna. Jag vill inte
              säga att kulturen skall vara en sorts städgumma som bara skall
              användas för att avhjälpa alla de problem jag pekade på i början.
              Kulturen har ett värde i sig, men jag är övertygad om att satsningar
              på kultur får bieffekter som bidrar till att avhjälpa de stora
              samhällsproblem som vi har i dag, och till att ge framtidstro
              och minska arbetslösheten.
            </seg>
          </u>
          <u>
            <seg>
              Nästa stora investeringsområde måste bli kulturområdet. Jag är
              övertygad om att det är det mest effektiva sättet att lösgöra
              all den kraft hos de enskilda människorna som behövs för ett långsiktigt
              uthålligt samhälle där alla behövs.
            </seg>
          </u>
          <note type="speaker">
            Anf. 118 ROLF GUNNARSSON (m) replik:
          </note>
          <u>
            <seg>
              Herr talman! Jag återkommer till frågan om sjuklöneperioden.
              Marianne Andersson sade att det är viktigt att ha bra underlag
              för bra företagande. Jag vill bara kort och gott fråga: Hur ser
              Marianne Andersson och Centern på den utökade sjuklöneperioden?
              Är det ett hinder för företagen, är det ett problem för företagen?
              Har det kommit Centern till känna?
            </seg>
          </u>
          <note type="speaker">
            Anf. 119 MARIANNE ANDERSSON (c)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Det är en fråga som diskuteras och debatteras mycket.
              Jag är väl medveten om att det kan medföra problem för företagsamheten.
              Det är oerhört viktigt att följa upp frågan mycket noga. Jag är
              medveten om att det är ett problem.
            </seg>
          </u>
          <note type="speaker">
            Anf. 120 ROLF GUNNARSSON (m) replik:
          </note>
          <u>
            <seg>
              Herr talman! Kan man t.o.m. få ett löfte av Centern att man arbetar
              för att få en förändring till stånd?
            </seg>
          </u>
          <u>
            <seg>
              Näringsministern antydde att han kunde tänka sig något sådant.
              Kan man tänka sig att Centern ställer krav? Man är ju van att
              höra från talarstolen minst en gång i veckan vilket stort ansvar
              Centern tar. Kan man tänka sig ett stort ansvarstagande gentemot
              småföretagen även här?
            </seg>
          </u>
          <note type="speaker">
            Anf. 121 MARIANNE ANDERSSON (c)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Småföretagsamheten är en fråga som engagerat oss
              i Centerpartiet under alla år. Det är självklart att vi kommer
              att följa den frågan mycket noga. Jag vågar säga att vi är villiga
              att arbeta för en förändring när det gäller den här frågan.
            </seg>
          </u>
          <note type="speaker">
            Anf. 122 HANNA ZETTERBERG (v):
          </note>
          <u>
            <seg>
              Herr talman! Sverige står inför ganska stora samhällsförändringar.
              Jag tycker att det framgår tydligt av den debatt som förts tidigare
              i dag att i många av de största frågorna famlar vi allihop. Det
              finns inget facit och vi kan inte använda de gamla värderingarna.
              Vi kan inte använda de gamla traditionella metoderna för att lösa
              de problem vi står inför. Vi skall vara ärliga och erkänna det.
              Det krävs en helt annan dimension av politiken i dag.
            </seg>
          </u>
          <u>
            <seg>
              Jag tänker diskutera trafikfrågan ganska mycket.
            </seg>
          </u>
          <u>
            <seg>
              Trafikfrågan är en av de centrala delarna i miljöfrågorna, och
              miljöfrågorna är ju en av de centrala delarna i den hållbara utvecklingen.
            </seg>
          </u>
          <u>
            <seg>
              Trafikfrågorna är inblandade i majoriteten av de miljöhot vi
              står inför. Det är också ett område där man inte ser något framtidsperspektiv.
              Det är snarare ett område där vi återigen ser bakåtsträvande metoder.
            </seg>
          </u>
          <u>
            <seg>
              Energiförbrukningen ökar, koldioxidutsläppen ökar osv. osv. Jag
              tror att vi alla känner till åtminstone de stora linjerna i problemen.
            </seg>
          </u>
          <u>
            <seg>
              Trafikpolitiken har alltid varit och är fortfarande väldigt konservativ.
              Vi har trott att man kan bygga motorvägar och lösa stora konflikter.
              Delvis har vi löst en del problem, men vi har samtidigt skapat
              andra och så mycket större problem, som vi i dag inte kan hantera
              och som vi i dag inte heller kan åtgärda - vi kan inte rädda det
              som en gång har blivit förstört; det är ju det som är problemet
              med miljöfrågorna.
            </seg>
          </u>
          <u>
            <seg>
              Som jag ser det har vi i dag en konkret möjlighet att bryta det
              här mönstret. Vi har i dag faktiskt en möjlighet att förändra
              vårt beteende. Om vi inte börjar nu kommer vi aldrig att komma
              fram till någonting annat.
            </seg>
          </u>
          <u>
            <seg>
              Statsministern sade i morse att det nu finns en möjlighet att
              utökat budgeten, för nu står vi friare gentemot kapitalet. Jag
              hoppas att han har rätt. Det är synd att regeringen har varit
              så tam som man har varit i de här frågorna. Visserligen är det
              sant att den som står i skuld inte är fri, men den passivitet
              som jag tycker att regeringen har visat har varit en svaghet.
            </seg>
          </u>
          <u>
            <seg>
              Men nu om inte förr finns det en möjlighet att också förändra
              politikens innehåll, därför att vi står friare gentemot kapitalet.
              Jag hoppas verkligen att vi kommer att utnyttja den möjligheten.
              Det är nödvändigt med politisk handlingskraft.
            </seg>
          </u>
          <u>
            <seg>
              Kapitalismen och marknadsekonomin har ytterst begränsad förmåga
              att lösa framför allt miljöproblemen. Företag och industrier går
              aldrig längre än vad som är nödvändigt. Jag tycker att jag ser
              exempel på det överallt. Vi får inte vara naiva och tro att företagen
              ensamma kommer att lösa de problem som vi står inför. Industrier
              är i dag totalt ovilliga att förändra produktionen i grunden.
              Låt oss ta t.ex. bilindustrin som exempel. Där slåss man med näbbar
              och klor för att bevara arbetstillfällen, men man kan inte tänka
              sig att förändra sin produktion, utan det är bilar som skall produceras.
              Man kan egentligen inte heller tänka sig att utveckla de bilar
              man producerar speciellt mycket.
            </seg>
          </u>
          <u>
            <seg>
              Vi har fortfarande väldigt hög bensinförbrukning per bil i Sverige.
            </seg>
          </u>
          <u>
            <seg>
              Man kan då fråga sig om det finns ett självändamål i att producera
              bilar. Jag tycker inte det. Jag tycker att vi skall vrida och
              vända på det och producera andra saker - människor som i dag producerar
              bilar har kunskap som kan användas till helt andra områden. Det
              är på så sätt vi skall kunna gå vidare.
            </seg>
          </u>
          <u>
            <seg>
              Om vi jämför bilindustrin med data- och IT-
            </seg>
          </u>
          <u>
            <seg>
              tekniken tror jag att vi ganska tydligt ser skillnaden.
            </seg>
          </u>
          <u>
            <seg>
              Det behövs tydliga spelregler för att de här företagen och industrierna
              skall få incitament att förändra sin produktion, och de styrmedlen
              finns inte i dag. Det är därför vi måste ha mer politik än vi
              i dag kanske vågar ha men som det är mycket möjligt att ha.
            </seg>
          </u>
          <u>
            <seg>
              Per Unckel sade i debatten tidigare i dag att folket nästan alltid
              har rätt. Det må vara sant. Men för att folket skall kunna ha
              rätt behövs det kunskap hos alla.
            </seg>
          </u>
          <u>
            <seg>
              För att veta vad som är rätt behöver vi få fundera tillsammans,
              vi behöver få information, men vi behöver också ekonomiska möjligheter
              att göra de saker som är rätt, att agera rätt i samhället. Vi
              behöver demokrati i samhället för att kunna göra det som är rätt.
            </seg>
          </u>
          <u>
            <seg>
              Jag menar att dessa tre saker i dag faktiskt egentligen inte
              finns i vårt samhälle. Vi lever inte solidariskt med andra delar
              av världen, vi har mycket större förbrukning än andra. Det handlar
              om energi, mat och övrig konsumtion. Det handlar om att vi utnyttjar
              tredje världen för våra egna personliga intressen, och det handlar
              om miljöskulden.
            </seg>
          </u>
          <u>
            <seg>
              Att utveckla miljösektorn får konsekvenser för oss alla. Vi måste
              förändra vår livsstil, vi måste spara - vi måste tänka efter mycket
              mer - och vi måste använda den nya tekniken. Där är vi dåliga
              i dag.
            </seg>
          </u>
          <u>
            <seg>
              Jämställdhet och jämlikhet är en förutsättning för att kunna
              göra den positiva utveckling som jag tror att vi alla vill ha
              möjlig. Men då behöver vi inse att resurserna skall fördelas rättvist.
            </seg>
          </u>
          <u>
            <seg>
              Jag tror inte att någon av oss sitter inne med alla lösningar
              på alla problem. Det måste vi erkänna.
            </seg>
          </u>
          <u>
            <seg>
              Däremot vet jag en hel del vägar som jag inte vill gå, en hel
              del vägar som vi gemensamt måste stänga av för att kunna gå vidare
              till det hållbara samhälle som vi söker.
            </seg>
          </u>
          <u>
            <seg>
              Politikernas roll i dag är att erkänna att facit inte finns.
              Därför måste vi vara lyhörda - vi måste lyssna på vad andra människor
              har att säga. Vi måste kunna be om hjälp men också ta emot den.
              Därför är det viktigt att alla människor ges möjlighet att aktivt
              delta i samhället. Det är vår roll i dag, och den tycker jag inte
              att vi tar.
            </seg>
          </u>
          <note type="speaker">
            Anf. 123 KIA ANDREASSON (mp):
          </note>
          <u>
            <seg>
              Herr talman! Det finns i dag minst 20 000 kemiska ämnen och ungefär
              60 000 kemiska produkter enbart på den svenska marknaden, och
              det tillkommer flera tusen varje år.
            </seg>
          </u>
          <u>
            <seg>
              På 30 år har de kemiska ämnena ökat 40 gånger, och kunskaperna
              om hur produkterna påverkar miljön är i de flesta fall bristfälliga.
              Det finns tillfredsställande toxikologiska data för mindre än
              10 %. Data om skador på miljön finns för mindre än 1 %. Endast
              en del av kemikalierna kan identifieras genom analyser.
            </seg>
          </u>
          <u>
            <seg>
              Ett stort antal ligger under detektionsgränsen och utvecklar
              giftverkan utan att vi vet om det. Nedbrytningsprodukterna är
              i regel okända.
            </seg>
          </u>
          <u>
            <seg>
              Samtidigt är många av våra värsta miljö- och hälsostörande kemikalier
              mycket effektiva och funktionella. Skonsammare ersättningskemikalier
              är ofta inte lika effektiva men duger bra ändå. Herr talman! Vi
              kan nöja oss med det näst bästa! Men nyttan och bekvämligheten
              för människan tycks vara det enda viktiga. Valfrihet till döds!
              Den förorenade människan är själv borta efter en mansålder, men
              denna samhällsutveckling är inte uthållig.
            </seg>
          </u>
          <u>
            <seg>
              Vad vi med säkerhet vet är att allting sprids, och ingenting
              försvinner - det säger entropilagen, som är en naturlag. Kemikalierna
              finns i dricksvattnet, födan, avloppsslammet, inom- och utomhusluften
              och påverkar naturen och människans hälsa. Det finns farliga kemikalier
              i växter, djur, människor, äggstockar, spermier och bröstmjölk,
              och en ytterst liten del kan samlas in och återanvändas. Det är
              en angelägen uppgift att radikalt minska kemikalieflödet, och
              den kemisk-tekniska industrin måste begränsas.
            </seg>
          </u>
          <u>
            <seg>
              Herr talman! Det hjälper inte att försöka begränsa utsläppen
              vid produktionen! Det är förbrukningen som radikalt måste stoppas.
              Även om det vore nollutsläpp och slutna processer vid fabrikerna
              körs lastbilslaster ut genom fabriksgrindarna och sprids.
            </seg>
          </u>
          <u>
            <seg>
              Hälsa och miljö är brickor i ett ekonomiskt spel.
            </seg>
          </u>
          <u>
            <seg>
              Multinationella kemijättar släpper ut nya kemikalier som de registrerar
              efter att själva ha testat dem. Efter ett antal år kanske det
              uppstår misstankar om att ämnet är hälso- eller miljöfarligt.
              Det tar då ungefär tio år att lära sig analysera ämnet och därefter
              ungefär tio år att driva igenom förbud, om det över huvud taget
              går. Vid det laget har den kemiska industrin bytt ut ämnet mot
              en ny okänd substans.
            </seg>
          </u>
          <note>
            Några exempel är förbuden mot PCB och DDT. I
          </note>
          <u>
            <seg>
              stället för PCB kom klorparaffiner och bromerade flamskyddsmedel,
              som har visat sig ha stora hälsoeffekter. I stället för DDT kom
              nonylfenoletoxilaterna, som har tre fyra gånger så kraftig östrogeneffekt.
            </seg>
          </u>
          <u>
            <seg>
              Forskningen har visat att mäns spermieproduktion halverats de
              sista 50 åren. I Göta älvs vatten, som är vattentäkt för hela
              Göteborgsområdet, finns nonylfenoler. Sverige har satt upp ämnet
              på en begränsningslista, och det betyder att önskemål finns om
              frivilligt beslut att 90 % av användningen skall upphöra till
              år
            </seg>
          </u>
          <u>
            <seg>
              2000. Efter det blir det kanske lagstiftning. Men kan
            </seg>
          </u>
          <u>
            <seg>
              Sverige självständigt lagstifta om kemikalier efter
            </seg>
          </u>
          <u>
            <seg>
              EU-inträdet? Det är den stora frågan.
            </seg>
          </u>
          <u>
            <seg>
              EU:s miljögaranti pratades det mycket om. Ett land skall kunna
              säga nej till import av en vara med hänvisning till att den är
              skadlig för miljön. Men förbud betraktas som handelshinder. I
              EU är detta alltså inte miljöpolitik utan handelshinder! Sverige
              tvingas 30 år tillbaka i tiden och kan tvingas att acceptera gifter
              som förbjöds redan 1966. Vad är viktigast - att kemiindustrin
              får sälja sina gifter eller att ett enskilt land får skydda sin
              miljö? Det som är tillåtet i ett land skall tillåtas i alla. Det
              sämsta landet blir norm. Säg i stället: Giftiga ämnen som är förbjudna
              i ett land blir automatiskt förbjudna i hela EU.
            </seg>
          </u>
          <u>
            <seg>
              Naturvårdsverket har utvärderat miljöeffekterna inom det svenska
              jordbruket efter Sveriges EU-
            </seg>
          </u>
          <u>
            <seg>
              medlemskap, och verket konstaterar att bruket av bekämpningsmedel
              nu ökar. Medlen har trängt ned i vårt grundvatten. Gång på gång
              får vi bekräftat genom provtagning att det är på detta vis, och
              ändå kan man inte analysera alla bekämpningsmedel. Laboratorierna
              klarar inte heller av det.
            </seg>
          </u>
          <u>
            <seg>
              EU:s regler och lagar verkar i stället säkra en fortsatt svensk
              användning av kemiska medel. Förbudet för trikloretylen har överklagats
              av 60 företag. Länsrätten gav dem rätt och sade att Romfördraget
              bekräftar att man kan överklaga, därför att ett land inte får
              gå före. Nu kar Kemikalieinspektionen överklagat till nästa instans.
              Det skall bli mycket spännande att se vad som sker där. Stämmer
              länsrättens dom blir det processande. Företag och den fria marknaden
              har inte det ansvaret. Det ser vi när 60 företag överklagar. Det
              måste finnas regler och stränga bestämmelser för detta.
            </seg>
          </u>
          <u>
            <seg>
              Kemikalieinspektionen säger att bekämpningsmedel i dag inte är
              ett prioriterat område nationellt.
            </seg>
          </u>
          <note type="speaker">
            Anf. 124 ROSE-MARIE FREBRAN (kd):
          </note>
          <u>
            <seg>
              Herr talman! För att vårt land skall få en hållbar samhällsutveckling
              på längre sikt måste vi anta många utmaningar. Jag säger hellre
              "anta utmaningar" än
            </seg>
          </u>
          <u>
            <seg>
              "lösa problem", för jag tycker att vi behöver en positiv grundton.
              Vi politiker har ett ansvar för att inge framtidshopp.
            </seg>
          </u>
          <u>
            <seg>
              En stor utmaning att klara är välfärden. Välfärd är ekonomiska
              ersättningar när den egna förmågan till försörjning sviktar tilfälligt
              eller permanent. Välfärd är också offentliga tjänster och service.
              Men välfärd och trygghet är mycket mer.
            </seg>
          </u>
          <u>
            <seg>
              Den offentligt finansierade välfärden är därför beroende av flera
              fundament. Välfärden är beroende av en etisk grund - en sammanhållen
              etik och en gemensam känsla för rätt och fel, där goda dygder
              som personligt ansvarstagande, hederlighet, att göra rätt för
              sig, att hushålla med resurser, att dela med sig osv.
            </seg>
          </u>
          <u>
            <seg>
              måste få bli allmänna ideal igen.
            </seg>
          </u>
          <u>
            <seg>
              Välfärden är vidare beroende av en stark ideell sektor som kan
              skapa trygghet, närhet och gemenskap. Familjer, föreningar, organisationer
              och frivilligcentraler skall därför stöttas i sina roller som
              nätverksbyggare.
            </seg>
          </u>
          <u>
            <seg>
              Välfärden är dessutom utomordentligt beroende av en stark privat
              sektor som genererar de resurser som behövs för att finansiera
              den offentliga välfärden.
            </seg>
          </u>
          <u>
            <seg>
              Ingen annanstans ifrån än från näringslivet kommer resurserna
              som kan finansiera ett uthålligt välfärdssystem. Företagandet
              måste därför få goda långsiktiga villkor. Entreprenörskap och
              företagaranda måste uppmuntras i hela landet. Det leder till ekonomisk
              tillväxt, vilket för oss kristdemokrater inte är något mål utan
              ett medel för att skapa välfärd.
            </seg>
          </u>
          <u>
            <seg>
              I dag har dessa välfärdens fundament brister.
            </seg>
          </u>
          <u>
            <seg>
              Även själva välfärdssystemen har stora brister. Dagens socialförsäkringssytem
              är inte tillräckligt robusta för att skapa ekonomisk trygghet,
              som är en viktig del i ett välfärdssamhälle.
            </seg>
          </u>
          <note>
            Sedan 1990 har ungefär 330 förändringar genomförts i systemen.
            De utgör inte heller precis någon översiktlig helhet. 1995 fanns
            det 47 olika ersättningstyper i dessa system, som regleras i ett
            femtontal lagar och administreras av ett tiotal olika huvudmän.
          </note>
          <u>
            <seg>
              Det spretar alldeles för mycket.
            </seg>
          </u>
          <u>
            <seg>
              De är inte heller effektiva. Dels administration, dels fusk,
              överutnyttjande och systembrister slukar
            </seg>
          </u>
          <u>
            <seg>
              12-14 miljarder kronor per år. En stor brist är också att inte
              alla medborgare omfattas av systemen. Ca
            </seg>
          </u>
          <u>
            <seg>
              10 % står utanför.
            </seg>
          </u>
          <u>
            <seg>
              Inför framtidens utmaning att bygga hållbara trygghetssystem
              måste en insikt växa fram om att det inte längre håller att fortsätta
              lappa och laga. Vi kan inte addera ytterligare ett hundratal eller
              ett par hundra förändringar under resten av 90-talet till de 330
              vi redan har. Vi måste i stället gemensamt över partigränserna
              ta ett större grepp på systemen, där samordning, renodling och
              förenkling måste bli ledord.
            </seg>
          </u>
          <u>
            <seg>
              I de överväganden som måste göras när det gäller att starta denna
              mödosamma väg mot hållbara system vill vi kristdemokrater bidra
              också med ett flertal vägledande principer. Systemet måste vara
              ekonomiskt robust. Det måste vara politisk robust, och det måste
              råda bred enighet. Det måste vara skyddat mot dagspolitik, innehålla
              goda incitament, ha bra koppling mellan inbetalda avgifter och
              förmåner, vara flexibelt osv.
            </seg>
          </u>
          <u>
            <seg>
              Förutom en insikt om brister och förändringsbehov kommer det
              att krävas vilja och mod av oss politiker för att ta det samlade
              grepp som behövs - lika mycket vilja och mod som pensionsuppgörelsen
              har krävt.
            </seg>
          </u>
          <u>
            <seg>
              Min förhoppning är att de motigheter som har drabbat genomförandet
              av det reformerade pensionssystemet i stället för att avskräcka
              skall få sporra oss till nya stordåd genom gemensamma tag. Det,
              herr talman, är inte bara önskvärt; det är nödvändigt.
            </seg>
          </u>
          <note type="speaker">
            Anf. 125 SYLVIA LINDGREN (s):
          </note>
          <u>
            <seg>
              Herr talman! "En hållbar samhällsutveckling på längre sikt" -
              det är en rubrik som tilltalar mig. Den är positiv. Den andas
              framtidstro och en vilja till förändring och förnyelse.
            </seg>
          </u>
          <u>
            <seg>
              I vår huvudstad Stockholm finns det framtidstro och vilja. För
              att klara av en hållbar samhällsutveckling på längre sikt är dock
              frågan om förståelse också nödvändig.
            </seg>
          </u>
          <u>
            <seg>
              Staden präglas av stora skillnader i boende, hälsosituation,
              social tillvaro och inte minst arbetstillfällen, vilket ofta också
              är karakteristiskt för en storstad.
            </seg>
          </u>
          <u>
            <seg>
              I det fallet är Stockholm inte något undantag. Kostnadsläget
              i Stockholm är också högre än i andra regioner i landet, vilket
              inte är så svårt att se när man tittar t.ex. på prisnivån på våra
              bostäder.
            </seg>
          </u>
          <u>
            <seg>
              Jag vill ändå, herr talman, inte anslå någon gnällig ton vad
              beträffar utvecklingen av storstaden. Ibland tycker jag att det
              i debattsammanhang och i debattinlägg närmast förekommer en tävlan
              om vem som har det sämst. Jag vill på intet sätt ställa mig i
              den kören.
            </seg>
          </u>
          <u>
            <seg>
              Stockholm är en bra och vacker huvudstad, men den kan också bli
              bättre. Jag vill att landet i övrigt skall ha draghjälp av Stockholm.
            </seg>
          </u>
          <u>
            <seg>
              Därför vill jag med kraft motarbeta alla tendenser till ökad
              splittring mellan landets olika delar. Vi vill i stället se en
              diskussion om hur en nationell arbetsfördelning skall se ut mellan
              regionerna.
            </seg>
          </u>
          <u>
            <seg>
              Stockholm ligger redan i dag långt fram på informationsteknikens
              område, och målet är att göra
            </seg>
          </u>
          <u>
            <seg>
              Stockholm till Europas IT-huvudstad. Det förutsätter självfallet
              att resurser och möjligheter för att genomföra detta inte går
              i stöpet.
            </seg>
          </u>
          <u>
            <seg>
              Framtidens arbetsmarknad blir mer och mer kunskapsintensiv. Det
              behövs omställningar i arbetsorganisationer, högre utbildning,
              vidareutbildning, kunskapsöverföring osv.
            </seg>
          </u>
          <u>
            <seg>
              Men för att minska klyftorna mellan fattiga och rika behövs också
              utbildningsinsatser på gundskoleoch gymnasienivå. Låt mig bara
              ta ett exempel på hur det ser ut i Stockholm i dag:
            </seg>
          </u>
          <note>
            Endast 4 200 utländska medborgare i åldern 20-
          </note>
          <u>
            <seg>
              64 år är registrerade som öppet arbetslösa. De flesta är alltså
              inte inskrivna på arbetsförmedlingen utan hamnar utanför statistiken.
              Antalet utländska medborgare i åldern 20-64 år är 51 000. Av dessa
              förvärvsarbetar 42 %, och hälften av denna grupp saknar treårig
              gymnasiekompetens.
            </seg>
          </u>
          <u>
            <seg>
              Det finns ingen uppgift om hur många som saknar treårig gymnasiekompetens
              av de 25 800 personer som inte förvärvsarbetar och inte är registrerade
              som öppet arbetslösa. En kvalificerad bedömning är att det är
              fler än hälften. När staten fördelar medel till vuxenutbildningssatsningen
              är de som verkligen behöver utbildning inte medräknade. Jag utgår,
              herr talman, från att detta är frågor som kommer att beaktas när
              fördelning av utbildningsresurser sker.
            </seg>
          </u>
          <u>
            <seg>
              Östersjöområdet är ett annat område som självfallet har en stor
              betydelse för den här regionen. Och man bör verka för att Östersjörådets
              permanenta sekretariat förläggs till Stockholmsregionen.
            </seg>
          </u>
          <u>
            <seg>
              Herr talman! Jag tänker avsluta mitt anförande med ett argument
              till att jag tycker att Stockholm borde få del av den s.k. ekologmiljarden
              till Hammarby sjöstads-projektet.
            </seg>
          </u>
          <u>
            <seg>
              Det handlar om byggandet av en av världens första ekologiska
              stadsdelar och är en viktig del i kommunens framtidssatsningar.
              Stadsdelen byggs i flera etapper, och meningen är att man successivt
              skall ställa allt högre miljökrav. Det innebär att man i de första
              etapperna kan pröva nya tekniker i mindre skala för att sedan
              låta dem bli en del i de allmänna kraven för nästa etapp. Kommunen
              anser att detta arbetssätt kommer att göra Stockholm intressant
              för många miljöteknikföretag och därmed öka sysselsättningen i
              regionen.
            </seg>
          </u>
          <u>
            <seg>
              Kommunerna har många möjligheter att driva på samhällsutvecklingen
              i en mer hållbar och kretsloppsanpassad riktning. En kraftfull
              kommunalpolitik bör gå hand i hand med regeringens politik. Det
              är angeläget att stötta kommunerna bättre i deras miljöarbete.
            </seg>
          </u>
          <u>
            <seg>
              Då tänker jag i första hand inte så mycket på pengar och bidrag
              utan mer på kunskaper, att man skall se till att skatter och lagregler
              inte missgynnar den pågående miljöutvecklingen och att de goda
              exemplen lyfts fram och blir synliga, så att andra också kan följa
              efter.
            </seg>
          </u>
          <u>
            <seg>
              Herr talman! Det finns en samlad syn på hur vi kan sätta Stockholmsregionen
              i arbete i en motion avlämnad under den allmänna motionstiden.
              Jag vill därför bara än en gång - från denna talarstol - betona
              vikten av en samhällsutveckling på längre sikt och huvudstadens
              betydelse i dessa för landet så viktiga frågor.
            </seg>
          </u>
          <note type="speaker">
            Anf. 126 Miljöminister ANNA LINDH (s):
          </note>
          <u>
            <seg>
              Herr talman! Först kan jag konstatera att det är roligt att riksdagen
              har en debatt om hållbar utveckling. Det har varit intressant
              att lyssna. Några kan säga att debatten blir spretig och tar upp
              många olika saker, men jag tycker att det visar bredden i den
              hållbara utvecklingen. Den omfattar just många områden.
            </seg>
          </u>
          <u>
            <seg>
              När vi skall definiera hållbar utveckling brukar vi säga att
              det handlar om att tillfredsställa våra behov i dag utan att äventyra
              framtida generationers behov. I
            </seg>
          </u>
          <u>
            <seg>
              regeringsförklaringen har vi tydligt skrivit att Sverige skall
              vara en pådrivande internationell kraft och ett föregångsland
              i strävan att skapa en ekologiskt hållbar utveckling.
            </seg>
          </u>
          <u>
            <seg>
              Birger Schlaug sade tidigare i debatten att regeringen inte tog
              det här på allvar, eftersom vi hade gjort besparingar på Naturvårdsverket.
              Herr talman!
            </seg>
          </u>
          <u>
            <seg>
              Om det skulle räcka med oförändrade anslag till myndigheter för
              att ställa om ett land till en ekologiskt hållbar utveckling skulle
              vi inte ha några problem i världen i dag. Men det är faktiskt
              inte så enkelt.
            </seg>
          </u>
          <u>
            <seg>
              En hållbar utveckling knyter ihop ekonomi, ekologi och demokrati.
              Det innebär att en utveckling där man inte tar ansvar för ekonomi
              och statsfinanser faktiskt inte blir en hållbar utveckling.
            </seg>
          </u>
          <u>
            <seg>
              Jag skulle vilja nämna fyra hörnstenar för att visa hur jag menar
              att vi bygger ett hållbart Sverige.
            </seg>
          </u>
          <u>
            <seg>
              För det första handlar det om att vi måste bygga om en stor del
              av infrastrukturen i Sverige, inte minst våra bostadsområden.
              De är faktiskt grunden för hur vi lever. Det är roligt att höra
              Sylvia Lindgren beskriva Hammarby sjöstad. Det är ett exempel
              på nytänkande. Det är spännande och roligt. Jag vill dock inte
              ge några löften om "miljardpengar", bl.a. eftersom det är tänkt
              att "miljarden" framför allt skall användas till att visa hur
              vi förändrar de bostadsområden som redan finns. Hur bygger vi
              om våra miljonprogramsområden så att de kan gå i täten för ett
              kretsloppssamhälle?
            </seg>
          </u>
          <u>
            <seg>
              En miljard räcker inte till att bygga om Sverige, men den räcker
              till att ge oss ett antal pilotprojekt där man knyter ihop avfall,
              byggmaterial och energi för att visa hur ett ekologiskt uthålligt
              bostadsområde skall se ut.
            </seg>
          </u>
          <u>
            <seg>
              Till den infrastruktur som skall byggas om hör också energin
              - och dit hör t.ex. sopberget. Riksdagen får möjlighet att återkomma
              till energiförhandlingarna. Vi för ju nu diskussioner för att
              lägga grunden för en förnyelse av energisystemen. Jag vill bara
              stryka under det som har framhållits tidigare i debatten, nämligen
              att vi måste börja omställningen nu. Vi måste låta omställningen
              ta tid. Det finns inte ett enda förslag, ett enda energisystem,
              som tar över efter kärnkraften. Dessutom skall man komma ihåg
              att den bästa energin är den som vi inte gör av med. Vi kommer
              att behöva både energisparande och olika förnyelsebara energikällor
              för att få ett hållbart energisystem för framtiden.
            </seg>
          </u>
          <u>
            <seg>
              Men det är många länder som står inför samma problem som Sverige
              när det gäller att förnya energisystemet. Det är naturligtvis
              en stor fördel för Sverige om vi kan ligga i täten och visa hur
              man får en omställning av energisystemen.
            </seg>
          </u>
          <u>
            <seg>
              En annan del av förändringen av infrastrukturen innebär att vi
              skall krympa sopberget. I dag hamnar hälften av våra företags
              och hushålls avfall på soptippen. Det skall vi förändra. För första
              gången räknar vi med att vi nu skall kunna minska sopberget, genom
              ökat producentansvar, mer källsortering och en sopskatt. Det skall
              vara rätt och rent från början, så att vi inte måste ta hand om
              problemen på soptippen.
            </seg>
          </u>
          <u>
            <seg>
              Det hänger ihop med den andra hörnstenen: ett grönare näringsliv.
              Det handlar både om en bättre miljö och om fler jobb. Vi kan se
              att många svenska företag ligger långt framme på det här området.
              Ett exempel är avvecklingen av klorblekt pappersmassa.
            </seg>
          </u>
          <u>
            <seg>
              Där låg skogsindustrin i täten. I dag är man på väg mot den slutna
              fabriken. Vad gäller framställningen av svavelfattig olja har
              Sverige varit ett föredöme för resten av Europa, så att vi nu
              kan driva en mycket tuff försurningspolitik inom hela EU. Fler
              exempel är framgångarna inom miljöteknik och luftövervakning,
              som vi nu exporterar till både Östeuropa och Sydostasien. Electrolux
              har tagit fram ett nytt uppladdningsbart batteri utan kadmium.
              IKEA erbjuder inte bara monteringsbara möbler utan också möbler
              som kan demonteras och återvinnas.
            </seg>
          </u>
          <u>
            <seg>
              Allt detta är bra exempel på en framgångsrik miljöpolitik. Det
              är resultatet av en krävande och tydlig lagstiftning och av att
              det finns miljömedvetna konsumenter. Det räcker inte att förlita
              sig till marknaden för att få dessa framgångar i företagen, eller
              som det står i Financial Times: The market is a good servant but
              a bad master. Därför behövs det en fortsatt stärkt miljölagstiftning.
              Därför kommer regeringen under våren med förslag till en ny miljöbalk
              till riksdagen.
            </seg>
          </u>
          <u>
            <seg>
              16 olika lagstiftningar skall samordnas så att åskådligheten
              och användbarheten ökas och miljökraven skärps. Och det skall
              också bli tydligare påföljder för den som bryter mot reglerna.
            </seg>
          </u>
          <u>
            <seg>
              Därför skall vi också fortsätta att använda de ekonomiska styrmedlen.
              När vi höjer energiskatter, bensinskatter och miljöavgifter möts
              det alltid av protester. Men det har också visat sig genom alla
              de höjda energiskatterna, miljöavgifterna och bensinskatterna
              att det är en effektiv väg att minska de miljöförstörande utsläppen
              och stödja utvecklingen mot att det skall vara rätt och rent från
              början.
            </seg>
          </u>
          <u>
            <seg>
              Den tredje hörnstenen för det ekologiskt hållbara samhället är
              skyddet från naturen. Här krävs det större ansträngningar också
              från markägarna, både skogsägare och jordbrukare. Regeringen arbetar
              med att förändra EU:s jordbrukspolitik, men vi ser också över
              vad vi kan göra i Sverige och har gett Eva Eriksson i uppdrag
              att ta fram frivilliga överenskommelser för att minska utsläppen
              från jordbruken till vattenområdena.
            </seg>
          </u>
          <u>
            <seg>
              När det gäller skogen, ett problem som har tagits upp här tidigare
              i dag, är det på det sättet att trots att regeringen har prioriterat
              detta och trots att vi har ökat bidragen till inköp räcker inte
              statens pengar till.
            </seg>
          </u>
          <u>
            <seg>
              Vi måste också kräva att sektorn tar ett eget ansvar och ett
              mycket större ansvar för att värna de hotade urskogarna. I detta
              sammanhang för regeringen diskussioner med företrädare för skogsnäringen.
              Jag hoppas också som miljöminister mycket på att vi snart får
              en certifiering av skogen.
            </seg>
          </u>
          <u>
            <seg>
              Den fjärde hörnstenen är det internationella arbetet som har
              blivit allt viktigare ändå sedan FN:s miljökonferens hölls i Sverige
              för 25 år sedan. Det har varit mycket glädjande som ny EU-medlem
              att se hur vi har kunnat påverka EU. Eftersom min taletid nästan
              är slut vill jag bara nämna våra möjligheter att påverka försurningsstrategin,
              kemikaliepolitiken och avfallspolitiken och hur vi nu har tagit
              initiativ till en
            </seg>
          </u>
          <u>
            <seg>
              Agenda 21 runt Östersjön för att göra hela Östersjöregionen till
              en ekologiskt uthållig region.
            </seg>
          </u>
          <note type="speaker">
            Anf. 127 GÖTE JONSSON (m) replik:
          </note>
          <u>
            <seg>
              Herr talman! Miljöministern tar upp frågan om en hållbar utveckling
              och om miljöavgifter. En av de viktigaste faktorerna när det gäller
              en hållbar utveckling är att vi får förnybara råvaror, att vi
              disponerar förnybara råvaror. Skogen är den viktigaste vi har,
              och den kommer att förbli den viktigaste förnybara råvaran. I
              detta sammanhang är det viktigt att de olika departementen går
              i takt.
            </seg>
          </u>
          <u>
            <seg>
              Min fråga gäller hur miljöministern ser på det majoritetsbeslut
              som är fattat i Nora kommun där man lägger en generell kommunal
              skatt på skogsbruk och på avverkning. Enligt min bestämda uppfattning
              är det i detta hus som man skall stifta generella lagar om skatter
              och avgifter. Nu har man i en kommunal församling genomdrivit
              ett majoritetsbeslut som innebär en sådan avgift. Ryms detta beslut
              inom ramen för gällande miljölag? Om det inte gör det, hur kommer
              miljöministern då att agera för att vi skall få till stånd den
              rätta ordningen när det gäller beslut om skatter och avgifter?
            </seg>
          </u>
          <note>
            Anf. 128 Miljöminister ANNA LINDH (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Jag vill inte uttala mig om vad enskilda kommuner
              har beslutat när det gäller skogsavverkningar. Men jag tycker
              att det är viktigt att vi är överens om det som är grunderna och
              som jag förmodar också har varit utgångspunkterna för dessa kommuner.
              Det innebär att vi måste vara mycket försiktiga med den resurs
              som skogen är. Vi har fortfarande urskogar i Sverige, och vi har
              fortfarande orörda skogsområden i Sverige. Vi får inte på grund
              av kortsiktiga vinstintressen avverka och hota de allra sista
              gammelskogarna och urskogarna i Sverige. Det tycker jag att stat,
              näringsliv, organisationer och kommuner borde kunna samverka om
              för att uppnå.
            </seg>
          </u>
          <note type="speaker">
            Anf. 129 GÖTE JONSSON (m) replik:
          </note>
          <u>
            <seg>
              Herr talman! När det gäller de sista urskogarna är det faktiskt
              så att de i huvudsak finns på privat mark.
            </seg>
          </u>
          <u>
            <seg>
              Då skall man tacka de privata markägarna för att de finns. Man
              skall inte beskatta dem.
            </seg>
          </u>
          <u>
            <seg>
              Min fråga gällde emellertid ett fattat beslut. Jag tycker nog
              att en ansvarig minister måste ha synpunkter på ett fattat beslut
              i en sådan vital fråga. Är det meningen att övergripande skatter
              och avgifter skall beslutas i detta hus, eller skall det ske på
              kommunal nivå? Om ministern inte har en uppfattning i dag vill
              jag uppmana ministern att omgående gå hem och titta på denna fråga
              och bilda sig en uppfattning och sedan lämna besked till kammaren.
              Detta är nämligen en utomordentligt viktig fråga för miljön, för
              skogsbruket - vår viktigaste förnybara resurs - och för rättssäkerheten.
              Jag hoppas därför att miljöministern sätter sig in i ärendet och
              lämnar ett klarläggande besked.
            </seg>
          </u>
          <note>
            Anf. 130 Miljöminister ANNA LINDH (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Jag hoppas att även Göte Jonsson kan gå hem och
              fundera över hur vi skall klara den biologiska mångfalden i framtiden
              och hur vi skall klara ett ökat sektorsansvar som innebär att
              åtminstone de stora skogsägarna själva skall ta ett större ansvar
              för att inte kräva statliga bidrag så fort de skall bevara urskogen
              eller gammelskogen utan att de faktiskt är beredda att se detta
              som en del i sektorsansvaret. På samma sätt som industrin själv
              får betala och ta sitt sektorsansvar bör även de stora skogsägarna
              vara beredda att ta ett tydligt sektorsansvar när det gäller att
              bevara skogen.
            </seg>
          </u>
          <note type="speaker">
            Anf. 131 PER LAGER (mp) replik:
          </note>
          <u>
            <seg>
              Herr talman! Miljöministern, jag hoppas att talet om de slutna
              kretsloppen bara är ett steg på vägen.
            </seg>
          </u>
          <u>
            <seg>
              För mig lät det nämligen som om det var något av ett slutmål
              att man sluter dessa kretslopp. Men det är inte så när det gäller
              produkter som kommer från berggrunden, eftersom allt enligt entropilagen
              sprider sig och inget försvinner. Vad vi gör är att vi hela tiden
              tillför giftiga ämnen så att vi inte kan sluta dessa kretslopp.
              Någonstans kommer detta ut. Jag hoppas att miljöministern är medveten
              om det.
            </seg>
          </u>
          <note>
            Anf. 132 Miljöminister ANNA LINDH (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Jag tog de slutna systemen som ett exempel på att
              industrins miljöarbete går framåt. Jag tycker att det är ett bra
              exempel från t.ex. skogsindustrin. Där har det också visat sig
              att de slutna systemen ofta bygger på att man inte använder de
              farligaste ämnena och de traditionella kemikalierna, vilket är
              ett ytterligare skäl för de slutna systemen.
            </seg>
          </u>
          <u>
            <seg>
              Däremot har vi en annan fråga, som också en av
            </seg>
          </u>
          <u>
            <seg>
              Per Lagers partikamrater reste, nämligen kemikaliefrågan. Oavsett
              vad vi gör i övrigt är det viktigt att vi ser till att det blir
              rätt men också rent från början i produktionen och att vi fasar
              ut och att vi avvecklar de farliga kemikalierna. Jag räknar med
              att vi får anledning att återkomma till detta i en speciell debatt
              här i riksdagen om kemikaliepolitiken. Det är ett av våra riktigt
              viktiga områden.
            </seg>
          </u>
          <note type="speaker">
            Anf. 133 PER LAGER (mp) replik:
          </note>
          <u>
            <seg>
              Herr talman! Det var just det jag menade, att när det gäller
              de petroleumbaserade produkterna, framför allt de kemikalier som
              vi kan vara utan, måste vi snabbt nå det stadium då vi kan minimera
              hela denna kemiska djungeln så långt det bara är möjligt. Rätt
              och rent från början innebär faktiskt att vi undviker petroleumbaserade
              produkter.
            </seg>
          </u>
          <note>
            Anf. 134 Miljöminister ANNA LINDH (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! De petroleumbaserade produkterna skall framför allt
              användas då det inte finns några alternativ. När det gäller kemikaliepolitiken
              vill jag passa på att stryka under att vi skall arbeta både i
            </seg>
          </u>
          <u>
            <seg>
              Sverige och inom EU. Även inom EU har vi nu fått gehör för den
              här viktiga substitutionsprincipen att man skall byta farliga
              kemikalier mot mindre farliga eller ofarliga kemikalier där det
              är möjligt. Det tycker jag är ett bra genombrott för svensk kemikaliepolitik
              inom EU.
            </seg>
          </u>
          <note type="speaker">
            Anf. 135 HANNA ZETTERBERG (v) replik:
          </note>
          <u>
            <seg>
              Herr talman! Jag tänker ställa en fråga som är av litet mer ideologisk
              karaktär. Det är något som jag har funderat över och som jag också
              har tagit upp. Det handlar om företagen. Även Anna Lindh berörde
              delvis detta i sitt anförande. Hur kommer vi åt de företag som
              vi har i Sverige i dag och som slåss med näbbar och klor för att
              få bevara den produktion som de har just i dag och som de inte
              vill utveckla? Miljöministern nämnde ekonomiska styrmedel, miljöbalken,
              osv. Men vad har vi för skyldigheter och rättigheter ur ett ideologiskt
              perspektiv, och hur kommer vi åt den här typen av verksamhet som
              i dag faktiskt inte är försvarbar, varken ur ett svenskt perspektiv
              eller ur ett internationellt perspektiv? Detta tycker jag är en
              jätteviktig fråga.
            </seg>
          </u>
          <note>
            Anf. 136 Miljöminister ANNA LINDH (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Först och främst tror jag att insikten sprider sig
              i företagen om att man måste ha ett miljömässigt, långsiktigt,
              tänkande både för miljöns skull och därför att det faktiskt är
              bäst också för den egna ekonomin. På sikt klarar sig inte företag
              om inte ordentlig hänsyn tas. Det gäller då att vara snål med
              både råvaror och energi och att t.ex. minska kemikalieanvändningen.
            </seg>
          </u>
          <u>
            <seg>
              På lång sikt - jag förmodar att Hanna Zetterberg också avser
              resursutrymmet - är det viktigt att berätta att en diskussion
              som vi för inför nästa FN-konferens handlar om faktor 10. Det
              innebär att vi i i-länderna skulle ta på oss att minska produktions-
              och energiresurserna. Det handlar alltså om att göra produktionen
              tio gånger effektivare när det gäller både hur vi använder råvaror
              och hur vi använder energi. Vi behöver inte minska produktionen,
              men den produktion vi har skall bli oerhört mycket råvarusnålare
              och energisnålare.
            </seg>
          </u>
          <note type="speaker">
            Anf. 137 HANNA ZETTERBERG (v) replik:
          </note>
          <u>
            <seg>
              Herr talman! Naturligtvis handlar det om vår resursförbrukning.
              Men jag undrar också om miljöministern ser några möjligheter att
              enligt svensk lag komma åt internationella företag som finns i
              Sverige och som visar på en enorm dubbelmoral här. Bl.a.
            </seg>
          </u>
          <u>
            <seg>
              Volvo och ABB är tydliga exempel på att en sak görs i Sverige,
              därför att det lönar sig i Sverige, och något helt annat utomlands.
              Det tjänar man enormt mycket pengar på. Finns det alltså någon
              laglig möjlighet i det sammanhanget? Har miljöministern några
              funderingar av det slaget?
            </seg>
          </u>
          <u>
            <seg>
              Jag håller med om att diskussionen om faktor 10
            </seg>
          </u>
          <u>
            <seg>
              är enormt viktig, vid sidan av många andra diskussioner. Men
              litet mera ideologiskt undrar jag hur vi kommer åt den här typen
              av verksamhet. Jag tror att vi måste börja tänka i ett mera solidariskt
              och internationellt perspektiv när det gäller dessa frågor, vilket
              jag tror att Anna Lindh gör.
            </seg>
          </u>
          <note>
            Anf. 138 Miljöminister ANNA LINDH (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Jag tror att det är oerhört viktigt att ha ett internationellt
              samarbete. Agerandet ute på företag runt om i världen beror väldigt
              mycket på vilket internationellt samarbete som finns mellan länderna.
              Kapitalet samarbetar ju mycket internationellt, men också politiskt
              måste vi bli bättre på att samarbeta internationellt. Vi måste
              också bli bättre på att hjälpa utvecklingsländer med att ställa
              hårdare miljökrav för att inte vara tvungna att acceptera vilket
              beteende som helst från det internationella kapitalets och de
              stora företagens sida.
            </seg>
          </u>
          <note type="speaker">
            Anf. 139 CARL G NILSSON (m) replik:
          </note>
          <u>
            <seg>
              Herr talman! Under den relativt kalla perioden i slutet av december
              och i början av januari hade vi ett stort elunderskott i Sverige;
              detta trots att många av våra basindustrier står stilla. Det underskottet
              täcktes genom import av el till Sverige motsvarande, har det sagts,
              produktionen vid två kärnkraftsreaktorer. Den importen kom i huvudsak
              från Danmark och producerades vid oljeeldade kraftverk där.
            </seg>
          </u>
          <u>
            <seg>
              Hur ser ministern från miljösynpunkt på det förhållandet?
            </seg>
          </u>
          <note>
            Anf. 140 Miljöminister ANNA LINDH (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Det faktum som här tas upp understryker vikten av
              det jag sade om betydelsen av att vi får ett förnybart energisystem.
              Det gäller att vi dels lär oss att spara och hushålla bättre med
              energi, dels satsar mera på förnybara energikällor. Vidare understryks
              vikten av att redan nu börja omställningen från kärnkraftssamhället.
            </seg>
          </u>
          <u>
            <seg>
              Även Moderaterna har ju deklarerat att vi inte skall satsa på
              ny kärnkraft. I så fall är vi alla överens om att kärnkraften
              skall avvecklas. Men jag tror att det kan bli mycket kallt i Sverige
              om vi ställs inför en situation där vi plötsligt, på några få
              år, skall avveckla hela det svenska kärnkraftssystemet. Låt oss,
              Carl G
            </seg>
          </u>
          <u>
            <seg>
              Nilsson, tillsammans börja avvecklingen redan nu och låta omställningen
              ta tid!
            </seg>
          </u>
          <note type="speaker">
            Anf. 141 CARL G NILSSON (m) replik:
          </note>
          <u>
            <seg>
              Herr talman! Vilka ytterligare konsekvenser blir det om vi nu
              dessutom är beredda att avveckla en eller två reaktorer i förtid
              - med tanke på att vi med de reaktorer som nu är i bruk har ett
              elunderskott som vi får möta med import av t.ex., som nu varit
              fallet, oljeeldad kraft eller kärnkraft från andra kärnkraftverk
              österut?
            </seg>
          </u>
          <note>
            Anf. 142 Miljöminister ANNA LINDH (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Jag tycker att Carl G Nilsson har anledning att
              känna oro, för det kan bli väldigt kallt för honom som pensionär.
              Alla våra kärnkraftverk är nämligen byggda ungefär samtidigt.
              Om vi skall vänta tills de är helt uttjänta riskerar vi dels att
              vi tummar på gränserna för säkerheten, dels en situation där vi
              faktiskt inom några få år får stänga av all kärnkraft. Då finns
              det inte längre möjligheter att göra en långsam omställning av
              energisystemet där vi satsar på både sparande och förnybara energikällor.
            </seg>
          </u>
          <u>
            <seg>
              För att undvika en mycket kylig pensionärstillvaro tycker jag
              alltså att Carl G Nilsson borde stötta att vi påbörjar omställningen
              av energisystemet nu.
            </seg>
          </u>
          <note>
            (Applåder)
          </note>
          <note type="speaker">
            Anf. 143 KIA ANDREASSON (mp) replik:
          </note>
          <u>
            <seg>
              Herr talman! I Sverige tillåter inte Livsmedelsverket bekämpningsmedel
              i dricksvatten, men det är litet motsägelsefullt. Samtidigt tillåts
              ju i Sverige bekämpningsmedel. Närmare bestämt 1 225 ton sprids
              nämligen årligen. Har man någon ekologisk kunskap vet man att
              bekämpningsmedlen så småningom hamnar i grundvattnet. Jag har
              här två frågor:
            </seg>
          </u>
          <u>
            <seg>
              Hur går detta ihop? Och finns det någon strategi för just problemet
              med bekämpningsmedel i grundvattnet?
            </seg>
          </u>
          <u>
            <seg>
              I Skåne har detta generellt drabbat väldigt hårt. I
            </seg>
          </u>
          <u>
            <seg>
              Landskrona har man uppmätt värden som ligger 20-
            </seg>
          </u>
          <u>
            <seg>
              25 gånger över EU:s gränsvärde när det gällt bl.a.
            </seg>
          </u>
          <note>
            diklorbensamid.
          </note>
          <note>
            Anf. 144 Miljöminister ANNA LINDH (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Trots allt har vi minskat användningen av bekämpningsmedel
              väldigt mycket i Sverige. Vi har ju halverat användningen av bekämpningsmedel
              i
            </seg>
          </u>
          <u>
            <seg>
              Sverige och fortsatt minskningen ytterligare efter det, med sikte
              på ytterligare en halvering. Jämfört med andra europeiska länder,
              ja, i och för sig med alla länder i världen, är detta ett mycket
              bra exempel som vi kan göra en hel del reklam för utomlands, så
              att även andra länder minskar användningen av bekämpningsmedel.
            </seg>
          </u>
          <u>
            <seg>
              Det här arbetet fortsätter i Sverige. Målet är att vi skall ha
              10 % ekologisk odling år 2000. Jag tror att vi har goda förutsättningar
              att verkligen visa hur man får ned användningen av bekämpningsmedel
              utan att det skadar produktionen och jordbruket.
            </seg>
          </u>
          <note type="speaker">
            Anf. 145 KIA ANDREASSON (mp) replik:
          </note>
          <u>
            <seg>
              Herr talman! Tyvärr stämmer inte det som Anna
            </seg>
          </u>
          <u>
            <seg>
              Lindh säger. Naturvårdsverket säger ju att det har skett en ökning
              här. Även om vi fått ned användningen av bekämpningsmedel, är
              det återigen fråga om en ökning. Kemiindustrin håller dessutom
              nu på att anpassa växter till kemikalier. På grund av detta befarar
              vi en fortsatt ökning av användningen av bekämpningsmedel.
            </seg>
          </u>
          <u>
            <seg>
              De ämnen som vi nu hittar är faktiskt sedan länge förbjudna att
              tas in i landet - de förbjöds 1991. Ändå kan man nu finna dem
              i grundvatten 90 meter ned i marken. Det tar lång tid innan vattnet
              sipprat ned.
            </seg>
          </u>
          <u>
            <seg>
              Med de kunskaper som finns och som är så väl dokumenterade undrar
              jag hur vi över huvud taget kan tillåta en fortsatt användning
              av dessa medel. Jag tänker också på den utveckling som pågår i
              EU.
            </seg>
          </u>
          <note>
            Anf. 146 Miljöminister ANNA LINDH (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Det är riktigt att vi ofta upptäcker gamla miljösynder
              först i efterhand. Därför är det viktigt att vi använder oss av
              försiktighetsprincipen och substitutionsprincipen. Det har vi
              gjort. Även om det, i och med ökad produktion, förekommit viss
              användning av bekämpningsmedel under något år, står sig det gamla
              resultatet väldigt väl. Vi har gjort en mycket drastisk nedskärning
              av användningen av bekämpningsmedel i Sverige. Vi har nämligen
              långt mer än halverat andelen bekämpningsmedel. Vi har också använt
              oss av substitutionsprincipen för att byta ut de farligaste ämnena
              mot mindre farliga eller ofarliga ämnen.
            </seg>
          </u>
          <u>
            <seg>
              Även om en del fortfarande återstår att göra har vi kommit långt
              på vägen. Nu arbetar Annika Åhnberg och jag gemensamt för att
              vi skall få igenom samma principer i andra EU-länder och för att
              få EU att lära sig av en jordbrukspolitik som handlar om att minska
              användningen av bekämpningsmedel.
            </seg>
          </u>
          <note type="speaker">
            Anf. 147 DAN ERICSSON (kd) replik:
          </note>
          <u>
            <seg>
              Herr talman! Jag vill haka på den tråd som miljöministern tog
              upp och som gällde en fortsatt förstärkt miljölagstiftning. Jag
              har kontrollerat några fakta.
            </seg>
          </u>
          <note>
            Under 1995 och under första kvartalet 1996 var totalt 45 miljöärenden
            anmälda vid domstol. 15 av de ärendena ledde till böter och 1
            till fängelse i 14 dagar.
          </note>
          <note>
            Resten ogillades.
          </note>
          <u>
            <seg>
              Mot denna bakgrund vill jag ändå fråga miljöministern vilket
              ansvar hon känner för att vi inte fick en ny samlad miljöbalk
              1995, som kunde ha skärpt upp detta högst väsentligt. Dessvärre
              tror jag inte att verkligheten är sådan att det inte begås fler
              miljöbrott i
            </seg>
          </u>
          <u>
            <seg>
              Sverige. Hur skall tillsynen klaras i den tänkta nya miljölagstiftningen,
              som förhoppningsvis kommer så småningom, när miljöministern samtidigt
              skär ned i tillsynsmöjligheterna? I Östergötland, där jag sitter
              i länsstyrelsen, kommer tillsynen i praktiken att upphöra. Hur
              skall man då få miljölagstiftningen att fungera?
            </seg>
          </u>
          <note>
            Anf. 148 Miljöminister ANNA LINDH (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Det hade inte inneburit någon förbättring om vi
              hade antagit den miljöbalk som bl.a.
            </seg>
          </u>
          <u>
            <seg>
              Dan Ericssons parti stod bakom. Den var helt enkelt för dålig.
              Det hade inte inneburit någon skärpning i miljölagstiftningen
              eller en förändring för dem som hade begått miljöbrott. Däremot
              erbjuder jag både
            </seg>
          </u>
          <u>
            <seg>
              Dan Ericsson och andra som är intresserade att vara med och nu
              se till att vi får fram en bra miljölagstiftning och får igenom
              den i svenska riksdagen. Under våren kommer regeringen att lägga
              fram en proposition till riksdagen om den nya miljöbalken. Då
              kommer vi att få en miljölagstiftning som kommer att göra det
              betydligt bättre, lättare och enklare att använda miljölagstiftningen
              och straffa dem som inte följer den.
            </seg>
          </u>
          <u>
            <seg>
              Ett stort problem som återstår och som jag avser att återkomma
              till är tillsynen. Jag anser inte att det är acceptabelt att man
              slutar med tillsynen vare sig i län eller i kommuner, men vi måste
              ta ett större centralt ansvar för att tillsynen fungerar. Där
              får vi återkomma.
            </seg>
          </u>
          <note type="speaker">
            Anf. 149 DAN ERICSSON (kd) replik:
          </note>
          <u>
            <seg>
              Herr talman! Miljöministern säger att det inte är acceptabelt
              att inte ha tillsyn. Men det är miljöministern som har sett till
              att det inte längre är möjligt att ha tillsyn av miljölagarna.
              Det är miljöministern som ryckt ifrån myndigheterna pengarna för
              att klara tillsynen. Det ansvaret får miljöministern ta.
            </seg>
          </u>
          <u>
            <seg>
              Min fråga var: Hur skall man lösa tillsynsfrågan när det gäller
              miljölagarna?
            </seg>
          </u>
          <u>
            <seg>
              Det miljöbalksförslag som fanns 1995 och som det var möjligt
              att anta skulle inte ha inneburit någon förbättring, säger miljöministern.
              Det är faktiskt inte så. Det innebar en tydlig skärpning av straffansvaret
              och av möjligheten att döma till både fängelsestraff och kraftfulla
              ekonomiska sanktioner. Det var en klar förbättring gentemot nuvarande
              förhållanden. Nuläget är alltså det att det knappt fälls några
              domar alls. Det är vad som hänt sedan miljöministern drog tillbaka
              det förslaget.
            </seg>
          </u>
          <note>
            Anf. 150 Miljöminister ANNA LINDH (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Jag vill påminna Dan Ericsson om att
            </seg>
          </u>
          <u>
            <seg>
              Lagrådet fullständigt underkände det tidigare miljöbalksförslaget.
              Det innebär att miljöbalken också juridiskt fick underkänt, dvs.
              att miljöbalken i den borgerliga tappningen inte hade varit ett
              bra juridiskt instrument för att komma till rätta med miljöbrotten.
            </seg>
          </u>
          <u>
            <seg>
              Förutom att vi politiskt tyckte att den var för svag och att
              den inte innehöll några skärpningar i miljölagstiftningen fick
              den alltså ett ordentligt juridiskt underbetyg av Lagrådet.
            </seg>
          </u>
          <u>
            <seg>
              Nu skall vi se till att vi får en bra sammanhållen miljölagstiftning.
              Jag hälsar åter Dan Ericsson välkommen att vara med i det. Vi
              kommer också tillbaka till hur vi bättre skall se till att tillsynen
              fungerar. Det är inte jag som ryckt undan tillsynsmöjligheterna
              för myndigheterna. Både kommuner, länsstyrelser och centrala myndigheter
              måste ta sitt ansvar. Men jag tycker att det finns anledning till
              självkritik för alla.
            </seg>
          </u>
          <u>
            <seg>
              Vi måste se till att vi får ett bättre fungerande tillsynssystem
              och prioritera tillsynsfrågorna mer efter det att vi har fått
              en ny miljölagstiftning.
            </seg>
          </u>
          <note type="speaker">
            Anf. 151 BARBRO WESTERHOLM (fp)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Som miljöministern sade bygger effektivt miljöarbete
              på internationellt samarbete. Miljöministern uppehöll sig en del
              vid arbetet i EU. Jag skulle väldigt gärna vilja veta litet mer
              om våra möjligheter att agera genom Världsbanken och i tredje
              världens länder. Kvinnor har visat sig vara en mycket bra resurs
              i lokalt miljöarbete. Vad gör regeringen för att stimulera sådant
              lokalt miljöarbete?
            </seg>
          </u>
          <note>
            Anf. 152 Miljöminister ANNA LINDH (s)
          </note>
          <u>
            <seg>
              replik:
            </seg>
          </u>
          <u>
            <seg>
              Herr talman! Tiden gick fortare än jag trodde.
            </seg>
          </u>
          <u>
            <seg>
              Ibland kan det vara bra att ha färdigskrivna manus, för då håller
              man sig till det. Jag hade inte tillräckligt färdigt skrivet manus,
              och därför hann jag inte med den del som just handlade om det
              internationella miljöarbetet.
            </seg>
          </u>
          <u>
            <seg>
              Jag tror att det är viktigt att vi har samarbete med
            </seg>
          </u>
          <u>
            <seg>
              Världsbanken dels för arbetet i Östeuropa, där samarbetet betyder
              väldigt mycket - vi har många gemensamma projekt i dag - dels
              också för biståndet till tredje världen. Vi har i utvecklingsländerna
              många biståndsprojekt som också inkluderar miljöarbetet som en
              viktig del. SIDA har prioriterat miljöfrågorna mycket de senaste
              två åren och gjort dem till en viktig del i biståndsarbetet. SIDA
              har också ett antal intressanta projekt där man använt kvinnors
              lokala arbete för att få till stånd både ekonomisk utveckling
              och bättre miljö.
            </seg>
          </u>
          <u>
            <seg>
              Ytterligare ett exempel på det globala arbetet är att vi på svenskt
              och danskt initiativ globalt har förbjudit export av farligt avfall
              till u-länder.
            </seg>
          </u>
          <note type="speaker">
            Anf. 153 JEPPE JOHNSSON (m):
          </note>
          <u>
            <seg>
              Herr talman! En hållbar samhällsutveckling på längre sikt kräver
              att vi har ett fungerande rättssamhälle. Senare års besparingar
              på rättsväsendet har medfört att framför allt polisen, men även
              övriga led i rättskedjan, allvarligt har försvagats. Rättsväsendet
              är enligt moderat uppfattning en av statens kärnuppgifter. Även
              i tider av ekonomisk kris måste rättsväsendet ha tillräckliga
              resurser för att kunna utöva sin brottsförebyggande och brottsbeivrande
              verksamhet.
            </seg>
          </u>
          <u>
            <seg>
              Regeringen är i full färd med att under innevarande period spara
              1 miljard på rättsväsendet. Hitintills har besparingarna drabbat
              polisen mycket hårt. Antalet poliser har minskat, och på vissa
              håll har utbyggnaden av närpolisverksamheten stannat av. Närpolisen
              har stor betydelse, inte minst i kampen mot ungdomsbrottsligheten.
            </seg>
          </u>
          <u>
            <seg>
              De viktigaste insatserna i kampen mot brottslighet och drogberoende
              måste komma tidigt i en människas liv. Familjen måste kunna fungera
              som frontlinje mot missbruk och kriminalitet.
            </seg>
          </u>
          <u>
            <seg>
              Den moderata familjepolitikens främsta syfte är att ta till vara
              den styrka och den vilja till ansvar som varje dag kommer till
              uttryck i familjemedlemmars omsorg om varandra. Detta gäller både
              den traditionella kärnfamiljen och andra typer av familjebildningar.
              Separation eller nya förhållanden får aldrig leda till att ett
              barn inte ges det bistånd och det stöd som det har rätt till.
              Familjepolitiken måste läggas om så att familjen betyder mer och
              politiken mindre.
            </seg>
          </u>
          <u>
            <seg>
              Även skolans ansvar och uppgift måste tydliggöras. Efter familjen
              är det skolan som har den viktigaste uppgiften då det gäller att
              förebygga brott. Skolan skall förmedla grundläggande kunskaper
              om vad som är tillåtet och otillåtet i samhället. Arbetet i klassrummet
              måste fungera. Eleverna måste lära sig att ta hänsyn till och
              respektera varandra. Detta är en förutsättning för att inhämtandet
              av kunskaper och färdigheter skall fungera.
            </seg>
          </u>
          <u>
            <seg>
              Från brottsförebyggande synpunkt är det förödande när unga människor
              lämnar skolan med rakt igenom bristfälliga kunskaper och dåliga
              betyg. På senare tid har debatten bl.a. handlat om att ungdomar
              i grundskolan ej får betyg. Detta kan bara åtgärdas genom att
              dessa elever inhämtar de nödvändiga kunskaperna genom eget arbete,
              men givetvis med allt det stöd som skolan kan och skall ge. Att
              sänka kraven så att alla får godkänt leder inte till en hållbar
              samhällsutveckling på längre sikt.
            </seg>
          </u>
          <u>
            <seg>
              Trots goda insatser i både hem och skola går det snett för en
              del av våra unga. Oavsett orsaken till misslyckandet måste samhället
              tidigt kunna fånga upp och tillrättaföra dessa unga människor,
              som annars riskerar att fastna i drogmissbruk, annan brottslighet
              och misär. Att inte reagera är att göra de unga en björntjänst.
            </seg>
          </u>
          <u>
            <seg>
              Herr talman! Vi moderater har här i denna kammare lagt fram förslag
              till ett flertal åtgärder i kampen mot ungdomsbrottsligheten.
              Hitintills har socialdemokraternas passivitet varit påfallande.
              En av de åtgärder som vi moderater vill införa är s.k. familjegruppskonferenser
              enligt modell från Nya Zeeland.
            </seg>
          </u>
          <u>
            <seg>
              En viktig komponent i uppfostran är att lära sig att ta ansvar
              för sina handlingar och hindra den unge från att skaffa sig en
              kriminell identitet. Här brister det svenska rättssamhället. Vanligast
              är att inget åtal väcks eller att den unge överlämnas till vård
              inom socialtjänsten. Den unge får en "icke-reaktion" från vuxenvärlden.
              Detta är helt förödande.
            </seg>
          </u>
          <u>
            <seg>
              Familjegruppskonferensen syftar till att lära den unge att ta
              ansvar för sina handlingar och att känna medkänsla med brottsoffret
              - detta utan att domstol och kriminalvård behöver bli involverade.
            </seg>
          </u>
          <u>
            <seg>
              Familjegruppskonferensen skall äga rum kort efter det att brottet
              har begåtts och förutsätter att den unge har erkänt brottet. Till
              konferensen kallas den unge brottslingen, hans föräldrar, eventuellt
              släktingar, andra närstående och brottsoffret, om denne samtycker.
              Även polis och socialtjänst deltar. Konferensen leds av en samordnare
              utsedd av staten.
            </seg>
          </u>
          <u>
            <seg>
              Vid familjegruppskonferensen diskuterar man vad som har hänt
              och kommer överens om hur man skall gå vidare. Den unge skall
              be offret om ursäkt, och konferensen skall också bestämma hur
              den unge skall gottgöra offret. Det kan handla om att reparera
              skador som han ställt till med eller att göra en arbetsinsats
              i en ideell förening. Samtliga närvarande vid familjekonferensen
              skall vara överens och överenskommelsen skall sedan följas upp.
              Någon ansvarig på den unges sida utses. Om det brister i den unges
              genomförande av överenskommelsen skall rättegång normalt hållas.
            </seg>
          </u>
          <u>
            <seg>
              Fru talman! Det finns naturligtvis många olika skäl till varför
              en ung människa inleder en brottslig karriär som i sin förlängning
              kan leda till allt grövre brott. Det kan bero på att den unge
              har saknat det stöd som de flesta föräldrar ger och vill ge sina
              barn. Det kan bero på att skolan inte har tagit itu med problemen
              under skoltiden. Ett är dock säkert: Det sämsta är att sticka
              huvudet i sanden och inte se vad som håller på att hända. I de
              fall där både familj och skola har misslyckats måste samhället
              ta sitt ansvar. Det är inte humant mot den unge att samhället
              gång på gång reagerar med en "icke-reaktion". Det gäller att i
              tid ta sig an den unge. Detta är att bry sig om. Detta är en av
              förutsättningarna för en hållbar samhällsutveckling på lång sikt.
            </seg>
          </u>
          <note type="speaker">
            Anf. 154 ÅSA STENBERG (s):
          </note>
          <u>
            <seg>
              Fru talman! Rubriken för den allmänpolitiska debatten ger utrymme
              för att ta upp många intressanta frågor. Om man som jag sitter
              i jordbruksutskottet ligger det naturligtvis nära till hands att
              anknyta till ett hållbart utnyttjande av våra naturresurser och
              till nödvändigheten av att skapa ett kretsloppssamhälle.
            </seg>
          </u>
          <u>
            <seg>
              Men en hållbar utveckling på längre sikt ställer också andra
              krav på samhället. Jag avstår denna gång från att tala om miljöfrågor
              och tänker i stället använda mina sex minuter till att prata om
              nödvändigheten av att skapa ett Sverige med en ny syn på regionalpolitiken.
            </seg>
          </u>
          <u>
            <seg>
              Jag representerar valkretsen Stockholms län här i riksdagen.
              En av de saker som förvånat mig mest under de dryga 2,5 år som
              jag varit riksdagsledamot är den aversion mot Stockholm och Stockholms
              län som jag möter ute i landet. Klyftan mellan huvudstadsregionen
              och övriga landet är djupare än jag kunde föreställa mig, och
              det förhållandet skrämmer mig.
            </seg>
          </u>
          <u>
            <seg>
              En av orsakerna till Stockholmsfientligheten är okunskap om levnadsvillkoren
              här. Stockholms län är kontrasternas region. Utifrån ser man gärna
              de glassiga inneställena, bankpalatsen, centralmakten, höginkomsttagarna,
              lyxvillorna, etagevåningarna etc., men man glömmer den andra sidan.
              I Stockholms län finns också fler hemlösa, fler missbrukare, fler
              arbetslösa än någon annanstans. Här finns slitna bostadsområden
              med högre kriminalitet och större anonymitet än på mindre orter.
            </seg>
          </u>
          <u>
            <seg>
              Kontrasterna mellan olika bostadsområden är slående. Människorna
              lever åtskilda, beroende på bakgrund och förutsättningar. Social
              segregation förstärks av etnisk segregation. Man kan också se
              skillnader i människors hälsa. Antalet förtidspensionerade är
              betydligt fler i södra delen av länet än i den norra.
            </seg>
          </u>
          <u>
            <seg>
              Invandrare är oftare förtidspensionerade än svenskar.
            </seg>
          </u>
          <u>
            <seg>
              Födelsevikten är genomsnittligt lägre för barn till fattiga föräldrar
              än för barn som har rika föräldrar.
            </seg>
          </u>
          <u>
            <seg>
              Följden av segregationen - vare sig den är social, etnisk eller
              demografisk - är att människor med olika bakgrund och erfarenheter
              inte kan mötas naturligt.
            </seg>
          </u>
          <u>
            <seg>
              Demokratin utarmas, klyftor permanentas och stora grupper utanför
              samhällsgemenskapen riskerar att hindra regionen från att kunna
              utvecklas vidare.
            </seg>
          </u>
          <u>
            <seg>
              Jag menar alltså att alltför många utanför Stockholmsregionens
              gränser bara ser det rika, välmående och livskraftiga Stockholms
              län. Alltför få ser skuggsidorna i regionen. Alltför ofta stöter
              vi på en närmast slentrianmässig aversion mot Stockholms län.
            </seg>
          </u>
          <u>
            <seg>
              Stockholmsfientligheten är farlig, inte bara för oss i regionen
              utan för hela landet. Jag menar att utvecklingen mot en växande
              Stockholmsfientlighet måste brytas.
            </seg>
          </u>
          <u>
            <seg>
              Skall hela Sverige leva måste Stockholms län kunna leva. En god
              utveckling i Stockholms län är nödvändig för hela Sveriges utveckling.
              Men även det omvända gäller: En god utveckling i övriga landet
              är nödvändig för Stockholms läns framtid. Stockholmsregionens
              problem kan inte lösas genom att resurser tas från andra regioner
              i landet.
            </seg>
          </u>
          <u>
            <seg>
              Sverige är för litet för konflikter mellan regionerna. Stockholms
              läns konkurrenter är inte, skall inte och får inte vara Jämtland
              eller Halland, utan det är snarare Hamburg eller Köpenhamn.
            </seg>
          </u>
          <u>
            <seg>
              För att möjliggöra en jämlik utveckling i varje region i landet
              måste det regionala inflytandet stärkas.
            </seg>
          </u>
          <u>
            <seg>
              De folkvalda bör få ökade möjligheter att själva fördela resurser
              inom sin region för att därmed skapa utrymme för en långsiktig
              och hållbar utveckling som står i överensstämmelse med miljöns
              krav.
            </seg>
          </u>
          <u>
            <seg>
              För Stockholms läns del innebär detta bl.a. att vi socialdemokrater
              vill bevara och slå vakt om den inomregionala skatteutjämningen
              och ytterligare utveckla landstinget till ett länsparlament. Jag
              och mina kamrater från Stockholms län menar att statsmakterna
              måste betrakta problemen i Stockholms län med betydande allvar.
              Men självfallet motsätter vi oss inte att stora ekonomiska resurser
              - såväl nationella som EU-
            </seg>
          </u>
          <u>
            <seg>
              resurser - måste satsas på att hela Sverige skall kunna leva.
            </seg>
          </u>
          <u>
            <seg>
              Vad jag efterlyser, fru talman, är en mer nyanserad syn på Stockholmsregionen
              och på de behov som finns här. Det är nödvändigt för att åstadkomma
              en hållbar samhällsutveckling på längre sikt.
            </seg>
          </u>
          <note type="speaker">
            Anf. 155 BERTIL PERSSON (m):
          </note>
          <u>
            <seg>
              Fru talman! Sverige har bekymmer. Arbetslösheten är det tydligaste
              tecknet på att vi har allvarliga fel.
            </seg>
          </u>
          <u>
            <seg>
              Vi har i dag diskuterat väldigt mycket om avreglering, om kapitalförsörjning
              och också om kompetenshöjning. Men min uppfattning är att det
              är bristen på spetsteknologi som är det största bekymret i det
              här landet.
            </seg>
          </u>
          <u>
            <seg>
              Sverige har sedan 1970 ramlat från andra platsen när det gäller
              ekonomi per invånare till någonstans mellan 16:e och 20:e platsen.
              Vårt välstånd byggdes en gång i tiden upp av framsynta uppfinnare
              och industrialister med långsiktiga perspektiv. I dag har vi ett
              alldeles på tok för lågt komptensinnehåll och för lågt förädlingsvärde
              i de produkter som vi försöker att sälja på världsmarknaden. Teknologiskt
              spelar vi i division 2. Vi är inne i en global konkurrens där
              våra konkurrenter inte är våra grannländer utan det är
            </seg>
          </u>
          <u>
            <seg>
              USA, Kanada, Japan, Taiwan och Korea. Dessa länder har sprungit
              ifrån oss, både när det gäller kvalitet och i fråga om produktivitet.
            </seg>
          </u>
          <u>
            <seg>
              Om man ser på vår egen industri kan man konstatera att basindustrin
              i Sverige gör inte mycket mer än kokar och sågar skogen. När det
              gäller malmen smälter man den och säljer den som pellets. Huvuddelen
              av den svenska industrin bygger på uppfinningar som gjordes kring
              förra sekelskiftet. Det rör sig om bilar, telefoner, kullager
              och kylskåp. Tekoindustrin, varven och tillverkningen av skrivmaskiner
              har redan fallit.
            </seg>
          </u>
          <u>
            <seg>
              Dessa industrier konkurrerar med produkter som alla andra kan
              göra lika bra. Därför måste man konkurrera med låga priser och
              därigenom måste man hålla låga löner. Sedan får regeringen devalvera
              när det går illa. På det viset kan man sänka lönerna utan att
              LO protesterar.
            </seg>
          </u>
          <u>
            <seg>
              När det gäller våra flaggskepp är det inget vidare där heller.
              Tag Ericsson som inte kan bygga bredbandsväxlar. Efter att ha
              lagt ned 7 miljarder kronor och nära sju års arbete fick man ge
              upp och låta kunder från 16 länder vända sig till Merconi i Italien.
            </seg>
          </u>
          <u>
            <seg>
              Se på X 2000. Hela Europa köper snabbtåg som lutar, men alla
              köper Fiats Pendolino. Inte ens finländarna köper X 2000.
            </seg>
          </u>
          <u>
            <seg>
              Tag Jas Gripen, som enligt utvärderingarna anses vinna 40 % av
              sina luftstrider, medan Eurofighter anses vinna 75 %. Vem vill
              köpa sådant?
            </seg>
          </u>
          <u>
            <seg>
              Se på Saab:s civilflygplan. Man har under det senaste året inte
              fått en enda ny order på modell 340, och det finns nästan ingenting
              i orderboken för 2000-
            </seg>
          </u>
          <u>
            <seg>
              modellerna.
            </seg>
          </u>
          <u>
            <seg>
              När det gäller bilarna ligger produktiviteten klart under världsnivån.
              I varje fall kvalitetsmässigt ligger de efter japanerna, även
              om de hävdar sig i konkurrens med de europeiska bilfabrikaten.
            </seg>
          </u>
          <u>
            <seg>
              De kvalificerade underleverantörerna till bilindustrin finns
              i Tyskland, medan svenskarna gör plåt- och plastbitar.
            </seg>
          </u>
          <u>
            <seg>
              Se på Astra som har gått ut och signalerat att man behöver hämta
              kompetens utifrån för att klara sin utveckling.
            </seg>
          </u>
          <u>
            <seg>
              Detta är bekymmersamt. Inom svensk industri är det bara 7 % som
              är långtidsutbildade. Det är en låg siffra internationellt sett.
              I den förkättrade offentliga sektorn i Sverige är det tre gånger
              så många långtidsutbildade som inom vår industri. Detta kan naturligtvis
              inte få fortsätta.
            </seg>
          </u>
          <u>
            <seg>
              När det gäller utbildningen i Sverige är det 12 %
            </seg>
          </u>
          <u>
            <seg>
              som går till de långa universitetsutbildningarna. I EU-
            </seg>
          </u>
          <u>
            <seg>
              länder som Holland, Danmark och England är det nästan dubbelt
              så många. I Japan, Kanada och USA är det nästan tre gånger så
              många.
            </seg>
          </u>
          <u>
            <seg>
              Vad forsknings- och utbildningsministern gör är att strama åt
              både när det gäller forskningsfonderna och när det gäller forskningsrådens
              pengar. Jag tror inte att vi har råd att strama åt den lilla forskning
              som vi har här i landet, därför att då går det riktigt illa.
            </seg>
          </u>
          <u>
            <seg>
              När det gäller spetsteknologin handlar det ju om elitsatsningar,
              precis som i idrotten. Man kan inte syssla med fördelning och
              rättvisa, utan man måste satsa på dem som är framgångsrika. Man
              måste hitta rätt nischer. Jag brukar ofta erinra om företaget
              Canon, som har tolv man som inte gör någonting annat än att leta
              igenom världens forskningsdatabaser för att hitta just rätt personer
              och värva dem som har den spetsteknologikunskap som företaget
              behöver.
            </seg>
          </u>
          <u>
            <seg>
              Vi behöver ett kompetenslyft, ett universellt sådant. Vi behöver
              i stort sett lyfta varje nivå. Där man tidigare har haft ingenjörer
              behövs civilingenjörer, och där man tidigare har haft civilingenjörer
              behövs forskarutbildade.
            </seg>
          </u>
          <u>
            <seg>
              Sverige är ett litet och exportberoende land. Vår välfärd kräver
              att vi kan sälja nuyppfunna produkter till hutlösa priser till
              en häpnande värld. Det är kompetens som behövs. Det allra viktigaste
              är att klara försörjningen med spetsteknologi, fru talman.
            </seg>
          </u>
          <note type="speaker">
            Anf. 156 BIRGITTA HAMBRAEUS (c):
          </note>
          <u>
            <seg>
              Fru talman! Det känns tryggt och inspirerande att
            </seg>
          </u>
          <u>
            <seg>
              Göran Persson i dag åter har gett oss en vision av
            </seg>
          </u>
          <u>
            <seg>
              Sverige som mönsterland för en ekologiskt hållbar utveckling.
            </seg>
          </u>
          <u>
            <seg>
              FN:s konferens i Rio 1992 om en hållbar utveckling för världen
              sätter in detta stora projekt i rätt sammanhang - den globala
              solidariteten. Jag tror att
            </seg>
          </u>
          <u>
            <seg>
              Thage G. Peterson kommer att ge ytterligare tyngd och konkretion
              åt denna inställning i Statsrådsberedningen. Han har visat stor
              öppenhet för goda initiativ i u-länderna.
            </seg>
          </u>
          <u>
            <seg>
              Hela världen arbetar nu med Riokonferensens
            </seg>
          </u>
          <note>
            Agenda 21. I Sverige fick arbetet en flygande start genom att
            det då centerledda Miljödepartementet inspirerade kommuner och
            lokala Agenda 21-grupper i hela landet. Alla behövs i omställningsarbetet.
          </note>
          <u>
            <seg>
              Det är väsentligt att lagstiftning och myndighetsutövning inriktas
              på att underlätta omställningen. Hur kommer det sig att vi fortfarande
              straffbeskattar de elproduktionsanläggningar som tar till vara
              värmen i fjärrvärmenät eller processvärme, medan de som kyler
              ned den värme som bildas vid elframställningen slipper denna skatt?
              Hur kommer det sig att inte kärnkraftsavvecklingen har börjat
              för länge sedan? Riksdagen har ju varje år under hela 80-talet
              slagit fast att kärnkraften skall vara avvecklad senast år 2010.
            </seg>
          </u>
          <u>
            <seg>
              Trögheten i genomförandet av riksdagsbeslut måste bort. Vattenfallsverket
              och Energiverket på sin tid borde direkt ha verkställt riksdagsbeslutet
              och ställt om energisystemet till hushållning och förnybar energi.
              Energiministern borde ha haft det direkta ansvaret.
            </seg>
          </u>
          <u>
            <seg>
              Jag tror att det är dags att vi på allvar tar upp
            </seg>
          </u>
          <u>
            <seg>
              Bertil Fiskesjös förslag och prövar myndighetsstrukturen och
              ansvarsfördelningen i Sverige. Vi är så gott som ensamma i världen
              om att ha självständiga statliga verk. Det som var en god idé
              på Axel Oxenstiernas tid fungerar inte i dag. Det måste gå att
              utkräva ett demokratiskt ansvar vid all myndighetsutövning.
            </seg>
          </u>
          <u>
            <seg>
              T.ex. borde Riksskatteverket och Jordbruksverket vara verkställande
              avdelningar under respektive departement. Med nutida kommunikationsteknik
              är det inga problem att behålla dem utlokaliserade över landet.
            </seg>
          </u>
          <u>
            <seg>
              En god idé vore också att lyssna till de personer som kommer
              att utforma bestämmelserna i praktiken innan en proposition läggs
              fram i riksdagen, så att våra beslut kan bli lätta att genomföra
              i verkligheten.
            </seg>
          </u>
          <u>
            <seg>
              Fru talman! Föregående talare vittnade vältaligt om hur otroligt
              viktigt det är med hög utbildning och forskning. Vi är ganska
              överens om detta. Det är oomtvistat. Men vi är inte lika överens
              om det som statsministern lovade, nämligen att resurser måste
              ges också till de mindre högskolorna i hela landet för att göra
              det möjligt för alla att bedriva högre studier. Den erfarenhet
              som landsbygden ger gör annorlunda frågeställningar intressanta
              för forskning. I det ekologiskt hållbara samhället kommer t.ex.
              de areella näringarna att få en helt ny betydelse.
            </seg>
          </u>
          <u>
            <seg>
              Dalarnas högskola behöver mer pengar för att de satsningar som
              har startats kan utvecklas snabbt. Jag tror, fru talman, att det
              blev ett missförstånd i tidigare propositioner, som gjorde att
              just vår högskola kom på undantag. Detta måste kunna rättas till.
            </seg>
          </u>
          <u>
            <seg>
              En sjöfart med stränga regler för drivmedel har framtiden för
              sig. På kontinenten inser man att insjötrafiken kommer att växa
              i betydelse. Kanalsystemen är vittförgrenade och livligt trafikerade.
              Här ligger vi oförklarligt långt efter i Sverige, med vår långa
              kust och våra mäktiga älvar. Jag fick nyligen lära mig att
            </seg>
          </u>
          <u>
            <seg>
              Dalälven har större kapacitet än Rhen. Nu måste vi äntligen få
              en utredning om miljöns och ekonomins förutsättningar att göra
              Dalälven farbar för fartyg som passar in i Europas kanalsystem.
              Intresse finns hos
            </seg>
          </u>
          <u>
            <seg>
              Sjöfartsverket och näringslivet, om bara miljön kan värnas. Miljöintressena
              har alltså ingen anledning att motarbeta en sådan utredning. Detta
              är ett exempel på ett område där vi kan och bör samarbeta med
              EU.
            </seg>
          </u>
          <u>
            <seg>
              När det gäller finans- och penningpolitiken bör vi gå vår egen
              väg. Liksom USA:s centralbank skulle
            </seg>
          </u>
          <u>
            <seg>
              Riksbanken kunna "vidmakthålla en långsiktig tillväxt i penning-
              och kreditmängderna som överensstämmer med ekonomins långsiktiga
              potential att öka produktionen i syfte att effektivt främja målsättningarna
              högsta möjliga sysselsättning, stabila priser och måttliga långräntor".
              Citatet är hämtat från Sten Johanssons artikel i Dagens Nyheter
              den 20 januari under rubriken Sverige förnedras i EU.
            </seg>
          </u>
          <u>
            <seg>
              För att kunna klara den grundlagsfästa rätten till arbete och
              för att finansiera det stora samhällsprojektet ekologiskt hållbar
              utveckling, måste vi skaffa oss frihet i finans- och penningpolitiken.
            </seg>
          </u>
          <note type="speaker">
            Anf. 157 PER LAGER (mp):
          </note>
          <u>
            <seg>
              Fru talman! En hållbar samhällsutveckling är för mig i högsta
              grad en fråga om miljö. Vi har hört olika ledamöter tala om olika
              projekt, om Stockholm, om spetskunskap osv. För mig är det i första
              hand en fråga om miljö.
            </seg>
          </u>
          <u>
            <seg>
              Runt jordklotet finns ett väldigt tunt skikt, det som vi kallar
              för biosfären. Biosfären består av jord, luft och vatten. Vad
              vi har gjort under långa tider, är att vi har tagit upp ämnen
              och kemikalier, olja och gas, från jordens innandömen och jordskorpan
              som vi sedan, speciellt under det senaste århundradet, har spritt
              i det tunna skikt som vi kallar biosfären.
            </seg>
          </u>
          <u>
            <seg>
              På grund av entropilagen, försvinner ingenting.
            </seg>
          </u>
          <u>
            <seg>
              Allt sprider sig. Situationen blir giftigare och giftigare för
              oss. Det är något som vi inte kan komma ifrån trots att vi försöker
              sluta våra olika industrisystem.
            </seg>
          </u>
          <u>
            <seg>
              Detta kräver en drastisk nedskärning av utnyttjandet av dessa
              ämnen och en drastisk nedskärning när det gäller de resurser i
              form av metaller och liknande som vi i dag utnyttjar.
            </seg>
          </u>
          <u>
            <seg>
              Det finns något som kallas för "rättvist miljöutrymme". Detta
              uttryck är, om jag inte minns fel, myntat av Jordens vänner. Det
              handlar om att resurserna globalt måste fördelas rättvist. Det
              innebär att vi i den rika världen är tvingade att dra ned oerhört
              drastiskt. Det innebär i sin tur att vi måste föra en politik
              som har det här globala perspektivet. Det innebär också att vi
              som enskilda individer måste ändra livsstil. Vi måste ändra vårt
              konsumtionsbeteende.
            </seg>
          </u>
          <u>
            <seg>
              Detta är helt avgörande om vi skall lyckas lämna ifrån oss jorden
              till kommande generationer på samma sätt som vi själva tog emot
              den.
            </seg>
          </u>
          <u>
            <seg>
              Det är alltså en ohållbar livsstil, ett ohållbart konsumtionsmönster
              som vi i dag bedriver, speciellt här i den rika delen av världen.
              Marknaden har inget eget intresse i miljöfrågor.
            </seg>
          </u>
          <u>
            <seg>
              Jag skall kort nämna en sektor. Det gäller bostadsoch byggsektorn.
              Där finns det exempel på en väg som man kan ta. Låt mig ge ett
              antal exempel.
            </seg>
          </u>
          <u>
            <seg>
              Jag menar att vi, för en hållbar utveckling inom bygg- och bostadssektorn,
              måste satsa på kunskaper om ekologiskt, naturanpassat byggande
              i utbildningen av byggarna, arkitekterna och ingenjörerna. Vi
              måste inrätta något som vi kan kalla för byggmiljöcentrum, där
              man skall kunna lära sig om miljöriktiga material och metoder.
              Vi måste se till att de livscykelanalyser och miljövärderingssystem
              som man i dag håller på med, utvecklas vidare för bostäder och
              byggnader och att man därmed kan komma fram till miljöbonus, som
              t.ex. kan reducera fastighetsskatten och försäkringspremien.
            </seg>
          </u>
          <u>
            <seg>
              Vi måste också se till att energialternativen snabbt kan konvertera
              från olja och direktel i bostäder till sol- och vindkraft, vattenburen
              värme, jord- och bergvärme, pelletseldning osv. Därför är det
              väldigt viktigt att stöden till solfångare och vindkraft egentligen
              borde fortsätta. Det avbröts ju när det gäller solfångarna nu
              vid årsskiftet.
            </seg>
          </u>
          <u>
            <seg>
              Det måste vara lönsamt för hushållen att energispara. Vad tror
              ni förresten skulle hända om man släckte varannan lampa i det
              här landet? Det är en intressant fråga. Det skulle vara intressant
              att veta hur mycket energi vi skulle spara på det viset och vilka
              effekter det skulle få på andra sätt. Jag tror nämligen att det
              pågår ett gigantiskt slöseri med energi i vårt samhälle och att
              vi har råd att spara oerhört mycket.
            </seg>
          </u>
          <u>
            <seg>
              Vi skall givetvis utveckla källsorterings- och komposteringssystemen.
              Vi måste underlätta och göra det lönsamt för människor att utveckla
              det här. Givetvis skall vi också ändra avloppssystemen, så att
              vi får de här urinseparerade toaletterna eller torra system med
              multrum, något som jag själv har valt att ha.
            </seg>
          </u>
          <u>
            <seg>
              Vidare skall vi inrätta byggmaterialstationer för begagnat byggmaterial.
              Det skall vi göra med hjälp av höga deponiavgifter för byggavfall,
              så att folk vänder sig dit. Sedan måste vi ha en viss procent
              återanvänt material när vi bygger nytt. Vi skall också satsa på
              experimentella ekostadsdelsprojekt. Till sist tycker jag att vi
              måste satsa på de boende i hyreshusen, på ökad delaktighet för
              de boende i hela byggprocessen och i förvaltarskapet.
            </seg>
          </u>
          <note type="speaker">
            Anf. 158 WIDAR ANDERSSON (s):
          </note>
          <u>
            <seg>
              Fru talman! Sverige är en gammal stat, men ett nytt samhälle.
              Motorn i den förändringsprocess vi lever i är nu, liksom alltid,
              den nya ekonomins funktionssätt vilken på djupet påverkar människornas
              försörjningsvillkor. Den ekonomiska tillväxten i vårt land avtog
              efter hundra år ungefär i början på 1970-
            </seg>
          </u>
          <u>
            <seg>
              talet. Huvudorsaken till detta var den internationalisering av
              marknadsekonomin som i huvudsak möjliggjordes genom innovationen
              av Internet. Detta innebar att fokus i världsekonomin gradvis
              förflyttades bort från våra trakter.
            </seg>
          </u>
          <u>
            <seg>
              Därmed dök arbetslösheten upp igen. Många hade säkert trott att
              den utrotades under rekordåren. Under många år, egentligen från
              Fälldins och Bohmans tid
            </seg>
          </u>
          <note>
            1976 till Palme och Feldt 1982, hölls ruljansen i gång med bl.a.
            40-procentiga devalveringar av den svenska kronans värde och en
            högre inflation än omvärlden.
          </note>
          <u>
            <seg>
              80-talets osedvanliga högkonjunktur och, mot slutet, den luftbubblekommersialism
              vi alla alltför väl kommer ihåg, hankade fram skutan något längre.
            </seg>
          </u>
          <u>
            <seg>
              1992, när Sverige fick släppa den politiska styrningen av valutan,
              kom notan från över 20 års offentlig överkonsumtion i knät på
              skattebetalarna. Tur i oturen var, anser jag, att medborgarna
              till valet 1994 i varje fall röstade fram en socialdemokratisk
              regering som tillsammans med Centern visat sig ha kraft nog att
              genomföra en oerhört stor sanering av den tidigare så misskötta
              staten.
            </seg>
          </u>
          <u>
            <seg>
              Men vad händer på litet längre sikt? Det är ju temat för dagens
              debatt. Finns samma kraft att anpassa de politiska institutionerna
              till en modern omgivning?
            </seg>
          </u>
          <u>
            <seg>
              Finns kraften att på allvar försöka vinna medborgerligt stöd
              för nya demokratiska institutioner som EU,
            </seg>
          </u>
          <u>
            <seg>
              EMU och annat nu när en del av den gamla statsapparaten inte
              längre fungerar?
            </seg>
          </u>
          <u>
            <seg>
              En stor del av befolkningen i vårt land har under den långa omställningen
              de senaste 25 åren, via arbetslivet, skolorna och de egna attityderna
              och möjligheterna, hunnit långt in i det nya samhället. De frigör
              sig nu från de gamla kollektiven och det gamla tänkandet och är
              i full färd med att bygga nya lokala kollektiv och även mer globala,
              internationella. Bland dessa människor växer en ny social sektor,
              ett nytt vitalt samhälle fram.
            </seg>
          </u>
          <u>
            <seg>
              En annan stor del av befolkningen känner sig däremot övergiven
              och utanför. Staten har gradvis glidit ifrån de närmast eviga
              försörjningslöften som ställdes ut på 70-talet. Miljoner människor
              har inte utbildat sig tillräckligt, inte sparat och samtidigt
              betalat världens högsta skatter i föreställningen att staten närmast
              för evigt skulle känna ansvar för en försörjningsnivå som låg
              högt.
            </seg>
          </u>
          <u>
            <seg>
              Fru talman! Professor Erik Dahmén beskriver i sin doktorsavhandling
              från 1950, Svensk industriell utveckling 1919-1939, ett skeende
              som, när jag läste om detta för några år sedan, gradvis ändrade
              min världsbild. Min förståelse, om man nu kan analysera sig själv,
              fördjupades. Han visar hur vi i denna andra industrialiseringsperiod
              mer än fördubblade antalet företag och lade grunden för den tillväxt
              och det välstånd som vi sedan dess har levt väldigt gott på. Han
              visar att dessa företagare, som till stor del var yrkeskunniga
              arbetare, 80-85 % var det, hade ont om pengar och ont om stöd.
              Men de hade en stor rörelsefrihet när det gällde att finna företagets
              form. Regleringarna var få.
            </seg>
          </u>
          <u>
            <seg>
              Något liknande, fru talman, en tredje industrialiseringsvåg,
              behövs nu, och vi står inför denna. Eftersom vi alla säger att
              det är den privata sektorn som framför allt skall växa, måste
              den få en chans att utvecklas så fritt som möjligt. En privat
              sektor är nämligen miljoner privata beslut. Staten måste därför
              dra sig tillbaka på detta område. Löneskatterna måste sänkas kraftigt,
              och andra administrativa pålagor måste väsentligt minskas.
            </seg>
          </u>
          <u>
            <seg>
              Dagens arbetsmarknad och morgondagens bör inte i första hand
              indelas i en offentlig och en privat sektor; i över hundra år
              har vi ställt offentlig och privat sektor mot varandra. I stället
              bör vi se arbetsmarknaden som en enda stor värdeproducerande arena,
              där vi redan har en stor tjänstesektor, som är offentligt skattefinansierad.
              Den absoluta merparten av denna tjänstesektor gör också stor nytta,
              har ett starkt medborgerligt stöd och är ekonomiskt effektiv.
              Tjänstesektorn är också redan öppen för konkurrens - det är viktigt
              - men jag anser att systemet med skattefinansiering av grundläggande
              tjänster inom vård, omsorg och utbildning är i alla medborgares
              intresse och fungerar bra. Den fortsatta tillväxten måste också,
              för att bli uthållig, understödjas av fortsatta massiva satsningar
              på fri utbildning och forskning.
            </seg>
          </u>
          <u>
            <seg>
              Fru talman! Politiken bör enligt min mening inriktas på hållbara
              och principiellt allmänna försäkringssystem, vilka motverkar långtidsarbetslöshet,
              utslagning och fastlåsning av hundratusentals människor på en
              alltmer terapeutisk sysselsättnings- och kursmarknad. Eftersom
              vi alla kan bli arbetslösa och nästan alla som blir arbetslösa
              blir det helt oförskyllt utan att kunna påverka det alls - titta
              t.ex. på kamraterna i
            </seg>
          </u>
          <u>
            <seg>
              Arboga, vad skulle de ha kunnat göra för att undvika att bli
              arbetslösa? - anser jag att det borde vara klokare med en hög
              ersättning i a-kassan under en kortare period än som nu, en 75-procentig
              ersättning som är närmast evig. Sådana system förstärker i stället
              långtidsarbetslösheten.
            </seg>
          </u>
          <u>
            <seg>
              Fru talman! Den ekonomiska och sociala förvirringen i landet
              synes också ha påverkat moraluppfattningen hos många vuxna. Alltför
              många av oss förefaller vika undan för t.ex. våld och mobbning
              i skolan och för ungdomars drogvanor. En av de allra största politiska
              frågorna är att få oss att på det personliga planet bry oss mer
              om någonting utanför oss själva och att vi också skall vara beredda
              att betala för en samhällsstruktur som bygger på ett gemensamt
              ansvar.
            </seg>
          </u>
          <u>
            <seg>
              Fru talman! Jag sammanfattar därför min strävan för det framtida
              Sverige med uppmaningen: Bilda dig, bry dig, och var beredd att
              betala för dig!
            </seg>
          </u>
          <note type="speaker">
            Anf. 159 MARIETTA DE POURBAIX-LUNDIN (m) replik:
          </note>
          <u>
            <seg>
              Fru talman! Det är alltid uppfriskande att höra
            </seg>
          </u>
          <u>
            <seg>
              Widar Andersson. Jag har en fråga till honom vad gäller den historieskrivning
              han gör. Han säger att det som hände 1992 handlade om 20 års överkonsumtion.
            </seg>
          </u>
          <u>
            <seg>
              Han pratar om den privata sektorn, världens högsta skatter, det
              nya som kommer och annat. Jag lyssnade på statsministern tidigare
              i dag, och han gjorde inte alls samma historieskrivning och hade
              inte alls den klarsynthet som jag tycker att Widar Andersson har.
            </seg>
          </u>
          <u>
            <seg>
              Jag vill därför fråga: Kommer Socialdemokraterna att klara av
              den här omställningen och att ha det synsätt som du har?
            </seg>
          </u>
          <note type="speaker">
            Anf. 160 WIDAR ANDERSSON (s) replik:
          </note>
          <u>
            <seg>
              Fru talman! De stora politiska partierna har haft ett gemensamt
              ansvar för de gångna 20 åren. Det handlar om nio år av borgerligt
              styre och nio år av socialdemokratiskt. Ingen av oss kan fly undan
              ansvaret för det som har varit, på gott och på ont - allt har
              ju inte varit dåligt.
            </seg>
          </u>
          <u>
            <seg>
              Det finns också något i partikulturen - och detta är något jag
              i interpellationsdebatter har diskuterat såväl med de moderata
              ledarna som med socialdemokratiska - som gör att statsministrar
              ofta, vare sig de heter
            </seg>
          </u>
          <note>
            Carl Bildt, Ingvar Carlsson eller Göran Persson, förlägger sina
            mest intressanta, sökande och uppfordrande anföranden till grosshandlarmiddagar
            eller till
          </note>
          <u>
            <seg>
              Ingenjörsvetenskapsakademien, medan allt är som vanligt när man
              uppträder i mer strikt partipolitiska sammanhang, dvs. då är allt
              Moderaternas eller Socialdemokraternas fel.
            </seg>
          </u>
          <note type="speaker">
            Anf. 161 KENT OLSSON (m):
          </note>
          <u>
            <seg>
              Fru talman! En hållbar samhällsutveckling på längre sikt är temat
              för dagens debatt. Utvecklingen under de senaste två åren är i
              många avseenden en utveckling som vi inte hade velat uppleva.
              Regeringens politik har bl.a. lett till att arbetslösheten har
              ökat och att varslen har ökat. Mer än en miljon människor står
              i dag utanför arbetsmarknaden. Dessa människor får genom regeringens
              politik en sämre ekonomi och ekonomiska problem. Utvecklingen
              under de senaste två åren har bidragit till ökade skatter: ökade
              fastighetsskatter, höjda energiskatter och höjda bensinskatter.
              Vårdköerna har ökat, änkorna har fått det sämre, de ekonomiskt
              svagaste papporna har fått det sämre, och i många kommuner har
              de äldre fått det sämre.
            </seg>
          </u>
          <u>
            <seg>
              Många människor är med rätta djupt besvikna på regeringen och
              den förda politiken, som för dem har inneburit en sämre ekonomi
              och en än otryggare värld att leva i. Detta är några exempel på
              vad politiken har lett till för människor ute i vårt land.
            </seg>
          </u>
          <u>
            <seg>
              Men, fru talman, jag ämnar inte diskutera de här frågorna utan
              ta upp ett område där det finns stora bekymmer, nämligen skolan.
              I ett flertal artiklar i tidningar liksom i inslag i radio och
              TV har vi tyvärr fått höra talas om våldet och mobbningen i skolan.
            </seg>
          </u>
          <u>
            <seg>
              Många skolor har blivit en farlig arbetsplats för både lärare
              och elever. Vi kan i tidningar läsa om lärare och elever som utsätts
              för våld i skolan och i många fall känner sig hotade där. Vissa
              skolor hotar t.o.m.
            </seg>
          </u>
          <u>
            <seg>
              med att stänga, och någon skola har faktiskt stängt under en
              tid.
            </seg>
          </u>
          <u>
            <seg>
              Vad ämnar regeringen göra för att komma till rätta med våldet
              och mobbningen i skolan? Skolan är ju en arbetsplats, vars syfte
              är att ge eleverna undervisning och lärdomar. Detta är och måste
              vara skolans huvudmål. Vi måste få en skola med tolerans, utan
              mobbning och våld, och där det viktiga kunskapslärandet ges högsta
              prioritet. Eleverna måste lära sig att umgås utan våld och mobbning.
            </seg>
          </u>
          <u>
            <seg>
              Våld och mobbning är ett av den svenska skolans problem. Ett
              annat är kunskapsnivån. Vi måste få en skola där eleverna lär
              sig mer än i dag. Vi måste få en skola med normer. Kunskaper kan
              och skall skolan lära ut. Normer måste föräldrarna ge sina barn,
              så att barnen till skolan för med sig normer och värderingar.
            </seg>
          </u>
          <u>
            <seg>
              Politiker, skolpersonal och föräldrar måste hjälpas åt att skapa
              en bra och kreativ skola för våra barn, där normer och värderingar
              som tolerans och respekt för oliktänkande råder.
            </seg>
          </u>
          <u>
            <seg>
              Vi moderater har förespråkat en nationell skolpeng, dvs. att
              staten tar ett större ansvar för att eleven, var han eller hon
              än bor, får samma resurser. I dag konkurrerar skolan och skolans
              resurser tyvärr med en kommuns tekniska förvaltning, vägar, osv.
              Skolan blir tyvärr i alltför hög grad lidande i den kommunala
              penningkarusellen. För oss moderater står skola och utbildning
              i centrum och får inte på grund av andra ekonomiska prioriteringar
              i vissa kommuner komma i strykklass. Man måste satsa på skolan.
              Vi måste för att få en hållbar samhällsutveckling satsa på skolan
              genom att elever får bättre kunskaper. Dagens betygssystem, där
              många elever blir underkända, och debatten om detta visar hur
              viktigt det är att vi får eleverna att förstå kunskapens betydelse
              i stället för att vi sänker kravet för betyget godkänt.
            </seg>
          </u>
          <u>
            <seg>
              Lärarnas status och löner måste höjas. Det är viktigt att satsa
              på utbildning av lärarna, en utbildning som gör att lärare känner
              sig säkrare i sin roll i en föränderlig värld. Lärarnas löner
              måste höjas, så att det framgår att samhället ser deras insatser
              som viktiga. Vi måste få många rektorer att mer än i dag framstå
              som ledare för skolans utveckling. Många rektorer saknar i dag
              utbildning för denna viktiga roll.
            </seg>
          </u>
          <u>
            <seg>
              Vi måste skapa en lärlingsutbildning. Vi vet att sådana utbildningar
              ger jobb. Vad gäller exempelvis
            </seg>
          </u>
          <u>
            <seg>
              Volvo i Skövde kan man konstatera att den som går igenom den
              lärlingsutbildning som finns där också har jobb när utbildningen
              är klar.
            </seg>
          </u>
          <u>
            <seg>
              Fru talman! Detta är några av de frågor som vi moderater ser
              som viktiga vad gäller skolans utveckling. Skolan och undervisningen
              måste åter sättas i centrum. Kvaliteten i skolan måste höjas,
              och alla elever måste inse vilken betydelse utbildningen har för
              deras egen skull och för samhällets skull. Det måste också löna
              sig att studera. De elever vid gymnasieskolan som läser extra
              riskerar i dag att få ett sänkt snittbetyg, men det går inte att
              få ett höjt betyg.
            </seg>
          </u>
          <u>
            <seg>
              Tala om att förmera kunskaper! För oss moderater är det givet
              att den som läser mer och läser vidare skall få möjlighet att
              få ett högre betyg än det nuvarande.
            </seg>
          </u>
          <u>
            <seg>
              Våld och mobbning kommer vi moderater aldrig att acceptera i
              skolan. Skolan skall vara en plats för kunskap och personlig utveckling.
              Jag tror, fru talman, att en av de viktigaste framtidsfrågorna
              är att vi gemensamt satsar på en bra skola, en skola där både
              elever och lärare känner sig stolta och som gör att
            </seg>
          </u>
          <u>
            <seg>
              Sverige kan framstå som en kunskapsnation i konkurrens med övriga
              länder i världen i dag.
            </seg>
          </u>
          <note type="speaker">
            Anf. 162 MARIETTA DE POURBAIX-LUNDIN (m):
          </note>
          <u>
            <seg>
              Fru talman! Skulle ni här i kammaren låta en politiker, mig eller
              någon annan, bestämma vem ni skulle gifta er med? Då får ni räcka
              upp en hand.
            </seg>
          </u>
          <u>
            <seg>
              Att inte någon räcker upp en hand tror jag mer beror på att ni
              inte skulle vilja att en politiker bestämde något så viktigt än
              på att ni vet att man inte får göra opinionsundersökningar här
              i kammaren. Men varför låter ni då politiker bestämma andra minst
              lika viktiga och livsavgörande frågor? Ni låter dem välja skola
              åt era barn, bestämma vem som skall ta hand om barnen när ni arbetar,
              vem som skall ta hand om era föräldrar när de blir äldre och inte
              orkar mer - ja, det finns en mängd exempel.
            </seg>
          </u>
          <u>
            <seg>
              Genom att ställa frågan på sin spets som jag gjorde hoppas jag
              att det framgår hur orimligt det är att låta politiker och det
              politiska området styra och ställa i individers och familjers
              liv i frågor som de är helt kapabla att fatta beslut i själva.
              Människor som inte får ta ansvar för sig och sina närmaste i avgörande
              och för dem viktiga frågor känner vanmakt, blir passiva och i
              vissa fall rent av oansvariga. De blir, precis som en del politiker
              vill, helt utlämnade åt politiska beslut.
            </seg>
          </u>
          <u>
            <seg>
              Vi kan bestämma vilken marmelad vi skall ha på smörgåsen och
              vilka flingor vi skall äta till frukost, och dessutom finns det
              ett stort utbud. Men vi får inte bestämma vem som skall hjälpa
              oss när vi blir äldre med de mest intima sakerna, som att få hjälp
              till toaletten och att bli tvättade.
            </seg>
          </u>
          <u>
            <seg>
              Vi politiker och det politiska systemet måste ta ett steg tillbaka
              och återge medborgarna, de enskilda människorna och familjerna
              den självklara rätten att bestämma mycket mer själva. Alla människor
              är olika.
            </seg>
          </u>
          <u>
            <seg>
              Vi är individer, och vi är unika. Därför har vi olika behov och
              önskemål. Storskaliga lösningar som är lika för alla håller inte
              längre. Inom servicesektorn som skola, barnomsorg, äldreomsorg
              och vård behöver vi en mängd olika alternativ för att jag som
              individ skall hitta den lösning som passar just mig.
            </seg>
          </u>
          <u>
            <seg>
              Fru talman! Då håller inte monopoltanken inom den offentliga
              sektorn. Passar t.ex. inte den kommunala hemtjänsten eller barnomsorgen
              mig och mitt barn är jag helt utlämnad, såvida jag inte har mycket
              pengar och kan köpa tjänsten någon annanstans.
            </seg>
          </u>
          <u>
            <seg>
              Låt olika alternativ blomma! Ge en del av de bidrag som staten
              i dag ger till kommuner och landsting direkt till de enskilda
              människorna och/eller sänk skatten så att vi får behålla mer av
              våra inkomster. Låt kommunerna ta ansvar för att se till att servicen
              finns.
            </seg>
          </u>
          <u>
            <seg>
              Men låt en mängd olika aktörer utföra servicen.
            </seg>
          </u>
          <u>
            <seg>
              Ge kommunerna chansen att hitta olika lösningar.
            </seg>
          </u>
          <u>
            <seg>
              Ta bort regler och lagar som styr kommunerna och kommunalpolitikerna.
              Ge kommunerna det kommunala självstyret tillbaka så att de i sin
              tur kan ge beslutanderätten till medborgarna. Låt kommunerna bli
              olika. Låt medborgarna i respektive kommun själva få avgöra hur
              kommunen skall utvecklas, i stället för att den som i dag till
              stora delar skall styras centralt av staten genom olika regler
              och lagar.
            </seg>
          </u>
          <u>
            <seg>
              Fru talman! Valfrihet för medborgaren och möjlighet att ta ansvar
              för sig och sin familj, fler beslut fattade vid frukostbordet
              av familjen och färre beslut fattade av politiker och tjänstemän
              i sammanträdesrum - det är vad som behövs för en hållbar samhällsutveckling
              på längre sikt, enligt mig som moderat. Då måste bl.a. skatterna
              sänkas för att ge de enskilda medborgarna detta utrymme, dvs.
              möjlighet att påverka sin egen vardag och framtid.
            </seg>
          </u>
          <note type="speaker">
            Anf. 163 KARIN STARRIN (c):
          </note>
          <u>
            <seg>
              Fru talman! Jag vill under den här rubriken diskutera regionalpolitik.
              Jag tycker att även det i allra högsta grad handlar om en hållbar
              samhällsutveckling på längre sikt. Självfallet ingår också miljöfrågorna
              i hela det tänkandet.
            </seg>
          </u>
          <u>
            <seg>
              SCB:s senaste siffror när det gäller befolkningsstatistiken är
              verkligen en dyster läsning. Vi kan se att befolkningen i skogslänen
              minskar, medan den ökar i de riktigt stora städerna och i orter
              med högskolor liksom självfallet också i orter med universitet.
            </seg>
          </u>
          <u>
            <seg>
              Den här trenden har pågått länge. Det fanns något undantag i
              slutet av 80-talet och början av 90-talet, men annars har vi sett
              det här ske successivt. Det anser jag är mycket allvarligt. Landsbygden
              är ju en stor resurs som vi alla behöver. Staden behöver landsbygden,
              och landsbygden behöver självfallet staden. På landsbygden finns
              de stora resurserna som skogen, vattenkraften, mineralerna och
              jordbruket.
            </seg>
          </u>
          <u>
            <seg>
              Där finns fritidsmöjligheterna och möjligheterna att utvidga
              turismen.
            </seg>
          </u>
          <u>
            <seg>
              Nu måste vi stanna upp ett tag och ställa oss frågan: Vill vi
              ha den här utvecklingen? Vill vi att människor skall flytta till
              större orter, att människor skall koncentreras dit? Vill vi se
              den ena mindre orten efter den andra avfolkas? Jag vill inte det.
              Jag tycker att det är dags att vi markerar det tydligt och fattar
              vissa beslut om insatser som motverkar den här negativa trenden.
            </seg>
          </u>
          <u>
            <seg>
              Självfallet handlar det om jobb. Man måste ha arbete för att
              kunna bo kvar på landsbygden, och man måste också känna att man
              har en basservice så att vardagen totalt sett fungerar.
            </seg>
          </u>
          <u>
            <seg>
              Jag tycker att det var glädjande att statsminister
            </seg>
          </u>
          <u>
            <seg>
              Göran Persson i dag i partiledardebatten just tog upp vikten
              av att satsa på olika områden som också måste beröra landsbygden
              och regionalpolitiken. Jag tänker självfallet på det som han nämnde,
              som jag anser vara fullständigt nödvändigt, nämligen att vi ser
              till att vi får bättre villkor för de små och medelstora företagen
              och för de riktigt små företagen. Det är just små företag som
              har chansen att starta i de mindre orterna på landsbygden.
            </seg>
          </u>
          <u>
            <seg>
              Vi måste förenkla byråkratin för de mindre företagen. Jag har
              varit ute en hel del under de två riksdagsfria veckorna och träffat
              företagare och dem som vill bli företagare. De möter en byråkrati
              som försvårar möjligheterna starta företag. Det har vi politiker
              ansvar för att motverka, tycker jag. En så enkel sak som att få
              en F-skattsedel är oerhört svårt. Det här måste vi ta tag i, för
              det är just sådana här små viktiga signaler som behövs nu för
              att vi skall få fart på de riktigt små företagen.
            </seg>
          </u>
          <u>
            <seg>
              Det måste bli lättare att låna pengar. Vi måste också få lägre
              arbetsgivaravgifter, det är jag helt övertygad om. Det räcker
              inte med den femprocentiga sänkning som redan har beslutats, utan
              det måste bli ytterligare sänkningar. Det är för dyrt i dag att
              anställa människor.
            </seg>
          </u>
          <u>
            <seg>
              En som man kan tycka detalj, men ändå en viktig sådan är att
              vi måste få bättre fart på strukturfonderna och EU:s medel. Jag
              blir stum av förvåning när jag hör olika kommunala tjänstemän
              beskriva hur det fungerar i dag. Ta t.ex. Ljusdals kommun. Man
              hade fått beviljat projekt på ungefär 17 miljoner kronor.
            </seg>
          </u>
          <u>
            <seg>
              Beslutsgrupperna har alltså beslutat om projekten och det är
              godkänt och klart.
            </seg>
          </u>
          <u>
            <seg>
              Jag trodde i min naiva optimism att pengarna betalades ut automatiskt,
              men det görs inte. De fastnar i vår egna svenska byråkrati. Man
              har fått utbetalt 2
            </seg>
          </u>
          <u>
            <seg>
              miljoner av de 17 miljonerna. Så här får det bara inte gå till.
              Detta måste ansvariga ministrar och regeringen. Det är NUTEK,
              AMS och Jordbruksverket som i dag är proppen. Här vill jag gärna
              fråga: Vad tänker regeringen göra?
            </seg>
          </u>
          <u>
            <seg>
              Jag vill en sådan här dag också slå ett slag för något annat.
              Jag tycker att vi skall utreda om vi inte kan få differentierade
              bensinskatter. När det inte finns några valmöjligheter att åka
              kollektivt och man har långa sträckor till och från sina arbeten
              blir det oerhört dyrt med bensinpriserna. Det är dags att tillsätta
              en utredning om hur man kan differentiera bensinskatterna. Det
              är viktiga signaler att ge i dag om vi vill få fart på landsbygden.
            </seg>
          </u>
          <note type="speaker">
            Anf. 164 BARBRO WESTERHOLM (fp):
          </note>
          <u>
            <seg>
              Fru talman! Jag vill först säga att det har varit väldigt spännande
              att sitta här i två timmar lyssna till vad riksdagsledamöter har
              att säga när de får tala fritt.
            </seg>
          </u>
          <u>
            <seg>
              Det jag tänkte ta upp under rubriken En hållbar samhällsutveckling
              är att fundamentet för den är demokrati. Vi kan nu se hur demokratin
              segrar i land efter land. Men demokratin är inte för alltid given.
            </seg>
          </u>
          <u>
            <seg>
              Den måste alltid försvaras. Mellankrigstidens kamp mot totalitära
              hot, som inte minst vi liberaler förde, visade detta. Vi har en
              del varningssignaler i vårt samhälle att demokratin måste försvaras.
            </seg>
          </u>
          <u>
            <seg>
              Det sjunkande förtroendet för politiker, såsom det lyser fram
              i statistiken från Statsvetenskapliga institutionen i Göteborg,
              oroar. Ett lågt förtroende för oss politiker och våra partier
              kan leda till att väljare lockas att lägga sin röst på något nytt
              och oprövat. Det är ju inget bekymmer med det om detta nya och
              oprövade bygger sitt arbete på demokratiska värden och välgrundat
              nytänkande. Men är det motsatsen är vi illa ute. 30-talets erfarenheter
              förskräcker.
            </seg>
          </u>
          <u>
            <seg>
              Forskarna har inte svaret på varför förtroendet har sjunkit.
              Jag tror att det finns flera orsaker. Schabbel med skattepengarna
              är naturligtvis en sådan orsak.
            </seg>
          </u>
          <u>
            <seg>
              Om politiker skor sig på skattebetalarnas bekostnad och dessutom
              slingrar sig vid avslöjande kan det inte leda till annat än att
              förtroendet sviktar.
            </seg>
          </u>
          <u>
            <seg>
              Vi måste också ha i bakhuvudet i vår verksamhet att ribban för
              politiker ligger högre än för andra människor. Vi kan inte bara
              följa lagarna, utan vi har också att lyssna på de värderingar
              som finns i samhället som kan lägga ribban högre. Det fick Ove
              Rainer,
            </seg>
          </u>
          <u>
            <seg>
              Per-Richard Molén och även andra erfara. De hade inte gjort något
              olagligt men fördömdes av många i samhället.
            </seg>
          </u>
          <u>
            <seg>
              Vi måste undvika att ägna oss åt vad Bengt Westerberg i en partiledardebatt
              1990 kallade för
            </seg>
          </u>
          <u>
            <seg>
              "välviljans hyckleri". Han tog upp att det finns en tendens i
              den politiska debatten att väja för målkonflikter och de politiska
              problemens egentliga karaktär.
            </seg>
          </u>
          <u>
            <seg>
              Vi vill gärna vara vänner med alla, och därför tiger vi om målkonflikterna
              och lovar för mycket. När sedan förväntningarna kommer på skam
              växer misstron till oss som skrå, mot vår verksamhet och till
              sist mot hela vårt demokratiska system. Bengt Westerberg efterlyste
              mer mod och förnuft i den politiska debatten, att vi måste hålla
              oss till sanningen och inte försöka utnyttja människors osäkerhet
              och ibland orealistiska förhoppningar för att vinna kortsiktiga
              politiska poäng.
            </seg>
          </u>
          <u>
            <seg>
              Vad som är svårare att komma åt, och som har poängterats av vår
              talman Birgitta Dahl i en intervju under juluppehållet, är förtalet
              av vår verksamhet. Det är viktigt och riktigt att vi kritiseras.
              Medierna skall kritisera oss. Men ibland ser vi sådant som faktiskt
              kan betecknas som förtal i den granskningen. Då är det viktigt
              att vi tar oss en funderare på varför detta dyker upp. Vi får
              naturligtvis inte leta efter vem som är pappa eller mamma till
              detta. Men vi skall vara vaksamma på det och fundera över vilket
              syftet är med förtalet. Är det antidemokratiska krafter som vill
              motarbeta demokratin genom att förtala och förlöjliga den?
            </seg>
          </u>
          <u>
            <seg>
              En annan form av hot är hoten mot sanningssägarna - de som vill
              avslöja maktmissbruk. Detta har både politiker och journalister
              råkat ut för. Jag känner journalister som inte har fått sina artiklar
              publicerade, eller som hotats när de har varit på väg att göra
              det.
            </seg>
          </u>
          <u>
            <seg>
              Jag har mött journalister som inte vågar att skriva under sitt
              rätta namn. Om man på detta vis sätter våra grundläggande yttrandefrihets-
              och tryckfrihetslagar ur spel, och lyckas med det, är vår demokrati
              i fara.
            </seg>
          </u>
          <u>
            <seg>
              Vi måste för demokratins skull med all kraft se till att dessa
              sanningssägare inte tystas utan att de i stället skyddas.
            </seg>
          </u>
          <u>
            <seg>
              Så till en annan sak. Jag är bekymrad över återväxten av politiker.
              Jag ser hur yngre politiker hoppar av och hur det blir svårare
              att rekrytera unga duktiga politiker till den här verksamheten.
              Bakom detta kan ligga att privatlivets pris är för högt och att
              den glädje och stimulans som det politiska uppdraget ger inte
              uppväger nackdelarna. Det måste vi ändra på. Tills sist skulle
              jag vilja byta ut benämningen politiker mot förtroendevald för
              att ständigt påminna oss om vilka vi skall tjäna. Detta för att
              vi skall kunna stödja demokratin och en hållbar samhällsutveckling.
            </seg>
          </u>
          <note type="speaker">
            Anf. 165 INGRID BURMAN (v):
          </note>
          <u>
            <seg>
              Fru talman! Dagens debatt handlar om en uthållig samhällsutveckling.
              Det är en nog så viktig debatt i ett samhälle där välfärden krakelerar,
              där klyftorna mellan olika grupper ökar och där 750 000 människor
              ställs utanför arbetsmarknaden med ett tydligt budskap: Du behövs
              inte.
            </seg>
          </u>
          <u>
            <seg>
              Det är ett samhälle där antalet långtidssjukskrivna och förtidspensionerade
              ökar och alltfler hänvisas till passiva bidragssystem i stället
              för ett aktivt arbetsliv.
            </seg>
          </u>
          <u>
            <seg>
              Regeringens budskap till dessa har varit: Nu är ni för många.
              Nu sänker vi bidragsnivåerna. Kort sagt är vi inne i en ohållbar
              samhällsutveckling, i vart fall för alla oss som vet att ett tudelat
              samhälle är destruktivt.
            </seg>
          </u>
          <u>
            <seg>
              Metoden hittills för att möta massarbetslösheten har begränsat
              sig till en rad konstlade lösningar som
            </seg>
          </u>
          <u>
            <seg>
              55-plus, OTA, ALU-projekt och andra mycket temporära lösningar
              som innebär att arbetslösa skall vara sysselsatta. Men de får
              inte utföra riktiga jobb eller uppbära riktig lön. Det är kosmetika
              i stället för riktiga jobb inom t.ex. vård eller omsorg.
            </seg>
          </u>
          <u>
            <seg>
              I dag tvingas sammantaget över 1 miljon människor in i de passiva
              bidragssystemen. Här handlar det om a-kassa och andra socialförsäkringar.
              Det skapar ett utanförskap för stora grupper, och det leder till
              ökade klyftor i samhället i stället för delaktighet och framtidstro.
            </seg>
          </u>
          <u>
            <seg>
              Jag har hört att många i debatten i dag är eniga med mig om att
              detta är ett scenario i samhället som är verkligt. Jag känner
              också igen det som Jan
            </seg>
          </u>
          <u>
            <seg>
              Bergqvist sade tidigare i dag: Att lösa massarbetslösheten är
              en ödesfråga. Det har Socialdemokraterna nu sagt i två och ett
              halvt år.
            </seg>
          </u>
          <u>
            <seg>
              Men vi har en arbetslöshet för över 500 000 människor som varit
              permanent i fem år hittills. Och sedan statsministern utfärdade
              löftet om en halvering av arbetslösheten har den ökat med 35 000
              människor.
            </seg>
          </u>
          <u>
            <seg>
              Detta är alltså ett gigantiskt problem.
            </seg>
          </u>
          <u>
            <seg>
              Vi vet också att den massarbetslöshet som bitit sig fast i landet
              delvis är strukturell, och den kommer inte att försvinna vid en
              ny högkonjunktur. Vi vet också att en ökad tillväxt inte automatiskt
              löser problemet med arbetslösheten. Statistik visar att sysselsättningen
              minskat sedan 70-talet fast produktionen fortsatt att öka. Ända
              sedan 60-talet har t.ex. industrin behövt mindre folk på grund
              av teknikens genomslag.
            </seg>
          </u>
          <u>
            <seg>
              Vad som i dag behövs är alltså en strukturreform.
            </seg>
          </u>
          <u>
            <seg>
              En sådan är en generell arbetstidsförkortning. Vi är många som
              i dag talar om en rättvis fördelningspolitik. Men fördelningspolitik
              får aldrig begränsas till fördelning av pengar via skatter och
              bidragssystem.
            </seg>
          </u>
          <u>
            <seg>
              Det handlar också om att fördela arbete mellan dem som i dag
              arbetar alltmer och dem som tvingats ut från arbetsmarknaden och
              marginaliserats.
            </seg>
          </u>
          <u>
            <seg>
              Fördelningspolitik handlar också om att fördela arbete mellan
              könen, så att både män och kvinnor har möjlighet att försörja
              sig på sina jobb, dvs. arbeta heltid. Det borde på sikt innebära
              nedåt sex timmar om dagen. Dessutom skall både män och kvinnor
              har möjlighet att delta i det obetalda arbetet i hemmet.
            </seg>
          </u>
          <u>
            <seg>
              Så länge regeringen sitter passiv i arbetstidsfrågan råder en
              annan fördelning av arbete i samhället. Den innebär att ungdomar,
              äldre, lågutbildade, invandrare och andra grupper ställs utanför
              arbetsmarknaden.
            </seg>
          </u>
          <u>
            <seg>
              Budskapet är att de inte behövs. Så växer tudelningen i samhället,
              liksom klyftorna och utanförskapet. För dem som finns på arbetsmarknaden
              innebär det en orättvis fördelning av arbete. De flesta män arbetar
              heltid och övertid, medan många kvinnor ofrivilligt arbetar deltid
              med deltidslön. Så segmenteras de ojämlika ekonomiska villkoren
              mellan könen.
            </seg>
          </u>
          <u>
            <seg>
              Det är alltså dags att börja inkludera rätten till arbete i fördelningspolitiken
              och att inleda en arbetstidsförkortning. 60 % av svenska folket
              inser detta.
            </seg>
          </u>
          <u>
            <seg>
              Det är nu dags att fler politiker tar till sig budskapet.
            </seg>
          </u>
          <u>
            <seg>
              Vi skulle ju lyssna på folket - det har varit ett ledande tema
              i dagens debatt.
            </seg>
          </u>
          <u>
            <seg>
              I dag har vi hört att regeringen avser att återskapa en rad jobb
              i kommuner och landsting. Det är bra. Det har Vänsterpartiet länge
              krävt, och vi är glada att få gehör på den punkten. Men det ensamt
              skapar inte
            </seg>
          </u>
          <u>
            <seg>
              750 000 arbetstillfällen. Vi skall inleda en energiomställning.
              Det är bra. Det har Vänsterpartiet längre krävt. Det kommer att
              ge en rad sysselsättningstillfällen. Men inte heller det räcker
              för att återskapa de
            </seg>
          </u>
          <u>
            <seg>
              500 000 industrijobb som har försvunnit.
            </seg>
          </u>
          <u>
            <seg>
              Det tekniken har rationaliserat bort form av arbetstillfällen
              delade vi tidigare, i vårt gamla samhälle, ut till arbetskraften.
              Vi fick lönehöjningar och arbetstidsförkortningar. I dag har vi
              fått massarbetslöshet.
            </seg>
          </u>
          <u>
            <seg>
              Detta tycker jag att fler politiker skall ta till sig och fundera
              över. Hur skall vi möta den strukturella arbetslösheten? En arbetstidsförkortning
              är en strukturreform.
            </seg>
          </u>
          <u>
            <seg>
              Jag har hört ett gammalt argument dammas av i dag, bl.a. av Ola
              Ström och Andreas Carlgren. De säger att vi skall arbeta oss ut
              ur krisen. Vi skall arbeta och återskapa jobben. Det argumentet
              använde man för hundra år sedan när vi diskuterade åttatimmarsdagen.
              Men vi sänkte till åtta timmar, och fler människor gick ut i arbetslivet,
              vi höjde produktionen och fördelade arbetet. Kvinnor har trätt
              ut på arbetsmarknaden, och vi har vuxit när det gäller BNP.
            </seg>
          </u>
          <u>
            <seg>
              Men nu är det dags igen att diskutera hur vi skall fördela arbetet
              mellan dem som har och dem som står utanför och mellan könen,
              så att alla får tillgång till det goda arbetet. Vi skall återupprätta
              arbetslinjen och låta "allas rätt till jobb" bli honnörsord här
              i landet igen.
            </seg>
          </u>
          <note type="speaker">
            Anf. 166 GUDRUN LINDVALL (mp):
          </note>
          <u>
            <seg>
              Herr talman! Vi skall tala om ett hållbart samhälle i dag, och
              jag vill säga att ett hållbart samhälle faktiskt förutsätter att
              vi har ett hållbart jordbruk. Vi lever icke av pengar allena,
              vi lever av mat. Skall vi kunna ha en god samhällsutveckling måste
              vi också har ett jordbruk som är bärkraftigt på sikt. Det är det
              hela mänskligheten står på.
            </seg>
          </u>
          <u>
            <seg>
              Under den senaste tiden har det kommit mycket sorgliga signaler
              från de svenska bönderna. Animalieproducenterna klarar sig inte
              längre. Alltfler lägger av och säljer sina besättningar, och alltfler
              ångrar bittert att de röstade in oss i EU. Eller, som en animalieproducent
              sade till mig i dag: I dag är väl alla animalieproducenter överens
              om att EU var ett missgrepp.
            </seg>
          </u>
          <u>
            <seg>
              Dinkelspiel glömde liksom en viktig sak när han förhandlade med
              EU - han glömde att förhandla bort den svenska vintern. I och
              med det blir det mycket svårt för de svenska bönderna att producera
              lika billigt som man kan göra på andra ställen. I Irland går djuren
              ute året runt, och man behöver stödutfodra två tre månader om
              året. I Sverige kan djuren gå ute fyra månader om året. Resten
              av tiden måste vi ha dem inne i dyra byggnader, och vi måste ha
              en foderhantering som kostar betydligt mer än i andra länder.
              Det blir därför oerhört svårt att konkurrera på villkor som aldrig
              kan bli lika.
            </seg>
          </u>
          <u>
            <seg>
              Vi kan se att svenskheten inte räckte för många konsumenter.
              Man köper inte det svenska köttet, t.ex, fast det är producerat
              här. Man ser enbart på priset.
            </seg>
          </u>
          <u>
            <seg>
              För de konsumenterna spelar det inte så stor roll om köttet kommer
              från Irland eller andra länder, eller om det kommer från Sverige.
              Man tar det paket som är billigast. Den här konkurrensen klarar
              inte de svenska bönderna. Ytterligare sänkt pris på svensk mat
              är inte möjligt. Det måste i så fall ske ännu mer på miljöns och
              djurens bekostnad.
            </seg>
          </u>
          <u>
            <seg>
              Redan i dag är maten så pass billig att miljön tar stryk på sikt.
              Vi får bekämpningsmedelsrester i grundvattnet, djuren mår dåligt
              och stressas, osv. Som ett exempel kan nämnas att ett kilo ägg
              för 40 år sedan kostade 80 minuter att arbeta ihop till för en
              medelinkomsttagare. I dag kostar ett kilo ägg tre minuters arbete.
              Den som fått betala i det här fallet är hönan, som satts i bur.
            </seg>
          </u>
          <u>
            <seg>
              Det är viktigt för oss i Sverige att ha kvar ett bärkraftigt
              jordbruk. Man kan då fråga sig hur svenska bönder skall klara
              detta. Vi vill ha kvar en viss självförsörjningsgrad, vi vill
              har kvar ett öppet landskap och vi vill ha kvar den biologiska
              mångfald som följer av ett jordbruk. På något vis måste vi hitta
              ett sätt att konkurrera.
            </seg>
          </u>
          <u>
            <seg>
              Ett sätt skulle vara att höja kraven och säga: Vi kan inte konkurrera
              med andra konventionella odlare, men vi kan ta den del av marknaden
              som kräver större miljöhänsyn och högre djurskyddsvärden, dvs.
              de konsumenter som är villiga att betala för miljö och djurskydd.
              De inser att vi i annat fall lånar av framtiden.
            </seg>
          </u>
          <u>
            <seg>
              Det gäller alltså för lantbruket att våga ta nästa steg, att
              våga ställa om till ett ekologiskt lantbruk, som på sikt är hållbart.
              Svenska bönder är i dag överens om att dagens konventionella lantbruk
              inte är långsiktigt hållbart. Man har skrivit en rapport tillsammans
              med Det naturliga steget där detta faktum slogs fast.
            </seg>
          </u>
          <u>
            <seg>
              Det finns en näring som har mycket goda förutsättningar att kunna
              bli en "spetsnäring" för svenskt lantbruk, och det är äggproduktionen.
              Under de senaste åren har äggnäringen tyvärr bitit sig fast i
              en diskussion om burars vara eller icke vara. Men inte heller
              här tror vi att bönderna skulle ha en chans att konkurrera burägg
              mot burägg, om det möjligheten fanns.
            </seg>
          </u>
          <u>
            <seg>
              I dag finns inte den.
            </seg>
          </u>
          <u>
            <seg>
              I dag är den svenska äggnäringen skyddad. Man kan säga att vi
              har en salmonellatull, dvs. Sverige får säga nej till ägg ifrån
              länder som inte klarar våra höga salmonellakrav. Det gör inga
              andra än ägg från Finland. Som mest har svenska ägget utsatts
              för en konkurrens motsvarande 5 % av skaläggsmarknaden, och det
              är ganska litet. Men den dag som vår tilläggsgaranti faller kommer
              billiga burägg in, och då finns en stor risk att de svenska äggproducenterna
              börja säga som animalieproducenterna säger i dag: Vi klarar inte
              konkurrensen.
            </seg>
          </u>
          <u>
            <seg>
              Därför menar vi i Miljöpartiet att det är oerhört viktigt att
              den svenska äggnäringen nu ser till att ställa om. Man bör se
              till att man får ned hönan på golvet och ut ur buren och att man
              får en produktion som kan betala sig bland de konsumenter i hela
              EU som ställer djurskyddet, miljön och salmonellafriheten högst.
              Det svenska ägget har i dag extremt goda förutsättningar att kunna
              konkurrera. Det är faktiskt det enda ägget som, förutom det finska,
              kan säljas på en
            </seg>
          </u>
          <u>
            <seg>
              EU-marknad och vara salmonellafritt. Om vi dessutom kan ha höga
              djurskyddskrav borde det svenska ägget ha chans att ta de 20-30
              % av marknaden som utgörs konsumenter som är villiga att betala
              för detta.
            </seg>
          </u>
          <u>
            <seg>
              Bara i Tyskland är detta en enorm marknad som skulle kunna innebära
              att den svenska äggnäringen skulle kunna bli 3-4 gånger större
              än den är i dag.
            </seg>
          </u>
          <u>
            <seg>
              Men då måste den svenska äggnäringen våga, och då måste också
              vi politiker inse att vi måste hjälpa till.
            </seg>
          </u>
          <u>
            <seg>
              I dag har motionstiden gått ut för det förslag som jordbruksministern
              lade fram i december om att riva upp det förslag till burar som
              fanns tidigare. I Sverige skall vi försöka ersätta burar med burar.
              Vi inom
            </seg>
          </u>
          <u>
            <seg>
              Miljöpartiet är övertygade om att i en sådan konkurrens, bur
              mot bur, mellan kontinentens äggproducenter och de svenska klarar
              sig inte de svenska äggproducenterna.
            </seg>
          </u>
          <u>
            <seg>
              Ett ägg från en frigående höna kostar i dag 31 öre mer än ett
              ägg från en höna i bur. Det är en mycket liten kostnad - två kronor
              på en förpackning med sex ägg - för att hönsen skall få ett drägligt
              liv och slippa alla de sjukdomar och beteendestörningar som följer
              med ett liv i bur. Det gäller skelettskörhet, muskelatrofi osv.
            </seg>
          </u>
          <u>
            <seg>
              Vi i Miljöpartiet menar att svenska bönder har en möjlighet i
              detta. Här skulle den produktion kunna finnas som gör att det
              även framdeles skall kunna finnas en svensk produktion av animalier.
              Vi hoppas naturligtvis att den produktionen blir ekologisk i framtiden.
              Men här har svenska bönder en chans.
            </seg>
          </u>
          <note type="speaker">
            Anf. 167 MATS ODELL (kd):
          </note>
          <u>
            <seg>
              Herr talman! Dagens debatt skall ju handla om en långsiktigt
              hållbar utveckling. Anledningen till ämnesvalet är väl att Sverige
              för närvarande är inne i en ohållbar utveckling.
            </seg>
          </u>
          <u>
            <seg>
              Trots stora och olösta välfärdsuppgifter i det svenska samhället
              finns det inte jobb för ungefär
            </seg>
          </u>
          <u>
            <seg>
              700 000 medborgare i dag. Det är de svagaste i samhället som
              drabbas allra hårdast av den här kvartssekellånga kräftgången
              i svensk ekonomi och dess dåliga sätt att fungera.
            </seg>
          </u>
          <u>
            <seg>
              Symtomen märks på många områden. Medborgarnas tilltro till de
              offentliga trygghetssystemen är snabbt i avtagande enligt färska
              opinionsundersökningar. Skolan är ytterligare en krisbransch,
              med alldeles för många barn som underkänns.
            </seg>
          </u>
          <u>
            <seg>
              Mycket återstår också att göra när det gäller de stora miljöfrågorna.
              Det är t.ex. långt kvar till att klara Riokonferensens koldioxidmål.
              Men i miljöfrågorna pågår faktiskt en konstruktiv politisk process
              utifrån olika forskningsresultat och expertrapporter.
            </seg>
          </u>
          <u>
            <seg>
              Regeringen använder olika styrmedel - både via lagstiftning och
              ekonomiska styrmedel - i tro att de är effektiva och leder till
              uppsatta långsiktigt hållbara mål. Samma metod borde ju vara självklar
              även när det gäller kampen mot arbetslösheten.
            </seg>
          </u>
          <u>
            <seg>
              Men, herr talman, så enkelt är det tydligen inte för regeringen.
              Den kan inte ens börja kampen mot arbetslösheten förrän budgetsaneringen
              är fullbordad.
            </seg>
          </u>
          <u>
            <seg>
              Den avfärdar expertrapporterna, t.ex. resultaten av
            </seg>
          </u>
          <u>
            <seg>
              OECD:s analyser och rekommendationer för svensk ekonomi, närmast
              rutinmässigt. Detta trots att Sverige är fullvärdig medlem av
              OECD och betalar ca 20
            </seg>
          </u>
          <u>
            <seg>
              miljoner kronor om året i medlemsavgift. Sverige har en egen
              ambassadör med egen chaufför och delegation och hela baletten
              vid OECD. Det kostar mycket pengar. OECD är sannerligen inget
              särintresse. Tvärtom står det i stadgarna att högsta långsiktigt
              hållbara ekonomiska tillväxt, sysselsättning och växande välfärd
              skall uppnås i medlemsländerna. Inom OECD
            </seg>
          </u>
          <u>
            <seg>
              arbetar de allra bästa experter som de 29 medlemsländerna kan
              uppbringa. Den svenska rapporten omfattar 227 sidor.
            </seg>
          </u>
          <u>
            <seg>
              OECD berömmer den svenska budgetsaneringen och dess positiva
              effekter inte minst på ränteutvecklingen. Men det finns en detaljerad
              kritik av sättet att bekämpa arbetslösheten. Bristen på flexibilitet
              gör att den höga arbetslösheten hotar att permanentas. Det är
              för dålig lönsamhet i att studera och utveckla sin kompetens.
              Det finns en mängd olika mekanismer som kan sammanfattas med att
              lönestrukturen i Sverige är för platt. OECD frågar varför en svensk
              arbetsgivare skall anställa en lågt kvalificerad person med kort
              erfarenhet till ett lågt pris om man kan få tag på en högt kvalificerad
              person med en lång utbildning till samma pris. De här problemen
              utvecklas i rapporten.
            </seg>
          </u>
          <u>
            <seg>
              Sammanfattningsvis menar OECD att det svenska systemet gynnar
              dem som redan är inne på arbetsmarknaden, de som är mellan 15
              och 25 år, samtidigt som det slår ut ungdomar och folk över 55
              år. Så långt OECD-analysen.
            </seg>
          </u>
          <u>
            <seg>
              Herr talman! Vad är det då för kontroversiella recept som OECD
              skriver ut mot den svenska sjukan?
            </seg>
          </u>
          <u>
            <seg>
              Det handlar om att decentralisera lönebildningen och utformningen
              av anställningsvillkoren till företagsnivån, sänkning av skatterna
              på arbete, ytterligare finansiella strukturåtgärder och ökad lönepremiering
              för dem som skaffar sig lång utbildning - särskilt tekniker. Det
              handlar om en expanderande tjänstesektor, stimulans av kompetensutveckling
              och lägre ingångslöner för okvalificerade jobb. En intressant
              sak i
            </seg>
          </u>
          <u>
            <seg>
              OECD-rapporten är en mycket tydlig statistik som visar på att
              de ungdomar som kommer in med lägre ingångslöner mycket snabbt
              passerar dessa löner och gör snabb karriär inom företagen. De
              fastnar alltså inte alls regelmässigt på dessa nivåer.
            </seg>
          </u>
          <u>
            <seg>
              Herr talman! Det finns alltså en hel del saker som också sammanfattas
              i behovet av ett varmare och bättre företagarklimat. Det skulle
              kunna ge en växande sektor av små och medelstora företag som börjar
              att anställa av den långa kön arbetslösa.
            </seg>
          </u>
          <u>
            <seg>
              Men man frågar sig vad det kan bero på att vetenskapliga analyser
              för en långsiktig utveckling på miljöområdet hanteras så enormt
              mycket mer seriöst och professionellt än när det gäller att angripa
              grunden till
            </seg>
          </u>
          <u>
            <seg>
              Sveriges massarbetslöshet och akuta välfärdsproblem.
            </seg>
          </u>
          <u>
            <seg>
              Jag vet inte, men det är faktiskt vad som just nu händer på samhällsekonomins
              område. Därför tycker vi kristdemokrater att vi nu måste få en
              mer kunskapsbaserad och förutsättningslös debatt om hur vi gemensamt
              lägger grunden till en långsiktigt hållbar utveckling i Sverige.
              Vi tycker att man gärna kan ta OECD:s
            </seg>
          </u>
          <u>
            <seg>
              Sverigerapport som utgångspunkt för en sådan debatt.
            </seg>
          </u>
          <u>
            <seg>
              Det är näst intill skandal och resursslöseri att lägga ned så
              mycket pengar på en kvalificerad analys och ett åtgärdsprogram
              som sedan bara avfärdas som gammal skåpmat. Jag tycker att vi
              snabbt borde komma in i en seriös dialog med OECD-rapporten som
              utgångspunkt.
            </seg>
          </u>
          <note type="speaker">
            Anf. 168 Jordbruksminister ANNIKA ÅHNBERG (s):
          </note>
          <u>
            <seg>
              Herr talman! Låt mig först säga att jag högt värdesätter att
              riksdagen ordnar den här debatten och min möjlighet att delta
              i den. Under de timmar jag har haft tillfälle att lyssna till
              debatten har den spänt över ett brett spektrum av ämnesområden.
              Det måste naturligtvis vara så. En hållbar utveckling på lång
              sikt handlar nämligen om allt ifrån ekonomi till ekologi.
            </seg>
          </u>
          <u>
            <seg>
              Jag skulle gärna vilja återknyta till något som statsminister
              Göran Persson sade i partiledardebatten tidigare i dag. Han sade
              att ren jord, ren luft och rent vatten är en viktig del i välfärden.
              Det är intressant, därför att det speglar att någonting viktigt
              har hänt i vårt samhälle. Det är trots allt inte så länge sedan
              som arbetet för en bättre miljö ofta framställdes som ett hot
              mot välfärden. Nog fanns det fog för tanken under de decennier
              då den ekonomiska tillväxten i så stor utsträckning inte byggde
              på bruk av utan på förbrukning av jordens resurser. Även om vi
              fortfarande till en del lever i den verkligheten är vi på väg
              därifrån. I
            </seg>
          </u>
          <u>
            <seg>
              debatten tidigare i dag har det getts många exempel på den nya
              tillväxten och den nya utvecklingen som rör allt ifrån tjänstesektorn
              - där miljökonsulter bara är en liten del - till produktion av
              elbilar.
            </seg>
          </u>
          <u>
            <seg>
              Herr talman! Jag tänkte inte ägna mig så mycket åt det där nya,
              utan i stället säga någonting om det riktigt gamla - det som är
              så gammalt att det ett tag blev alldeles "omodernt" i industrisamhället
              men som nu blivit modernt igen.
            </seg>
          </u>
          <u>
            <seg>
              Jag tänker på bruket av de biologiska resurserna, jord- och skogsbruket,
              och framför allt jordbruket.
            </seg>
          </u>
          <u>
            <seg>
              Jordbruket och skogsbruket kommer att spela en ännu viktigare
              roll än i dag för att skapa det framtida hållbara samhället. Man
              kommer att kunna producera energi i ännu större utsträckning än
              vad man gör i dag. Man kommer att kunna producera råvaror för
              industrin, vilket man också börjar göra i dag. Men framför allt
              kommer naturligtvis jordbruket även i framtiden att handla om
              produktion av livsmedel.
            </seg>
          </u>
          <u>
            <seg>
              Att jord- och skogsbruk handlar om förnybara resurser är naturligtvis
              en förutsättning för att de skall bli en så viktig del i det vi
              ofta, litet slarvigt kanske, kallar för kretsloppssamhället. Men
              det har inte alltid varit självklart att bruket av de biologiska
              resurserna har varit så bra sett i ett miljöperspektiv. När miljödebatten
              tog fart på allvar för nu mer än 30 år sedan var det just jordbruket
              som ställdes i centrum för diskussionen och för upprördheten.
              Jag tänker förstås på
            </seg>
          </u>
          <u>
            <seg>
              Rachel Carsons bok Tyst vår. Den handlade just om hur betat utsäde
              och bekämpningsmedel i jordbruket ledde till att växter och djur
              slogs ut och att miljön, och framför allt den biologiska mångfalden,
              hotades.
            </seg>
          </u>
          <u>
            <seg>
              Mycket har hänt sedan dess. Även om vi inte har nått målet, har
              mycket hänt. Jag tänker nämna tre exempel som rör det svenska
              jordbruket.
            </seg>
          </u>
          <u>
            <seg>
              För det första avslutades 1996 det andra programmet för att minska
              användningen av bekämpningsmedel. Målet var att minska den genomsnittliga
              förbrukningen åren 1981-1985 med 75 %. Allt tyder på att vi faktiskt
              nådde det målet. Med hjälp av myndigheterna på det här området
              kommer vi nu att arbeta fram ett nytt mål för ytterligare reduktioner.
              Detta program skall löpa under åren 1997-2001.
            </seg>
          </u>
          <u>
            <seg>
              Växtnäringsläckaget har minskat med 25-30 % i förhållande till
              år 1985. Det är bra, men det är inte så långt som vi hade hoppats
              nå. Målet var satt till 50 %.
            </seg>
          </u>
          <u>
            <seg>
              Men regeringen kommer med nya förslag till sommaren. Vi har också
              en utredning som arbetar med att finna nya former för det fortsatta
              arbetet på det här området.
            </seg>
          </u>
          <u>
            <seg>
              Det tredje exemplet jag vill nämna är det ekologiska lantbruket.
              Riksdagen har ju lagt fast målet att
            </seg>
          </u>
          <note>
            10 % av åkerarealen år 2000 skall vara omlagd till ekologiskt
            lantbruk.
          </note>
          <u>
            <seg>
              Jag tycker att detta är tre goda exempel på att vi har tagit
              viktiga steg och att vi är på rätt väg.
            </seg>
          </u>
          <u>
            <seg>
              Ytterligare miljöanpassningsåtgärder planeras förstås. Mycket
              mer kommer att hända. Regeringen kommer att återkomma till riksdagen
              till hösten med en utförlig redovisning av arbetet på det här
              området.
            </seg>
          </u>
          <u>
            <seg>
              Låt mig också säga några ord om det miljöprogram som vi tack
              vare medlemskapet i den europeiska unionen nu arbetar med. Det
              är ett miljöprogram som omfattar många olika delar. Det handlar
              om den biologiska mångfalden i odlingslandskapet, om att bevara
              det öppna odlingslandskapet och om att hantera problemen i särskilt
              miljökänsliga områden. Programmet omfattar 1,5 miljarder kronor,
              men kommer nu att utökas med ytterligare 600 miljoner kronor efter
              riksdagens beslut. Engagemanget bland Sveriges lantbrukare för
              dessa stöd är mycket stort.
            </seg>
          </u>
          <u>
            <seg>
              Herr talman! Låt mig i det sammanhanget säga till
            </seg>
          </u>
          <u>
            <seg>
              Karin Starrin att jag för mitt område vill understryka att jag
              finner det oerhört viktigt att arbeta med att förenkla administrationen
              och minska den onödiga byråkratin.
            </seg>
          </u>
          <u>
            <seg>
              Det var några ord om jordbruket så här långt. Låt mig nu säga
              någonting om de nya utmaningar som vi står inför. Den allra största
              är naturligtvis den globala livsmedelsförsörjningen och vår del
              i den stora helheten. Vid den FAO-konferens som hölls i november
              förra året konstaterade vi att om några decennier kommer vi att
              vara 8,5 miljarder människor på den här jorden. Det ställer livsmedelsproduktionen
              inför enormt stora utmaningar.
            </seg>
          </u>
          <u>
            <seg>
              Vi kommer att återkomma till riksdagen för en mer utförlig diskussion
              om detta. Men jag vill i korthet säga att det är min uppfattning
              att vi måste vara modernistiska i det arbetet. Vi måste ta vara
              på teknisk utveckling och se till att vi bedriver ett effektivt
              jordbruk om vi skall ha en chans att möta dessa utmaningar.
            </seg>
          </u>
          <u>
            <seg>
              I det närmare perspektivet är det naturligtvis en viktig sak
              att vara med och förändra den europeiska unionens jordbrukspolitik
              ytterligare och driva på i rätt riktning.
            </seg>
          </u>
          <u>
            <seg>
              I det ännu närmare perspektivet är det vår uppgift att se till
              att det svenska jordbruket blir ännu bättre och bevisa att detta
              är en framtidsnäring genom att ytterligare lyfta fram och stärka
              de goda kvaliteterna i den svenska livsmedelsproduktionen.
            </seg>
          </u>
          <u>
            <seg>
              En hållbar utveckling måste betyda god djurhållning. Det måste
              t.ex. betyda att man kommer bort från att bedriva avel med genetiskt
              defekta raser. Belgisk blå är ett exempel på det. Det måste betyda
              att vi kommer bort ifrån antibiotikahanteringen och att vi lyckas
              inspirera andra länder genom det vi själva har gjort på det området.
            </seg>
          </u>
          <u>
            <seg>
              Det finns nu ett mycket stort intresse för livsmedel och livsmedelskvalitet
              i den allmänna debatten, och det är bra. Det är en del i den hållbara
              utvecklingen.
            </seg>
          </u>
          <u>
            <seg>
              Maten är viktig. Men det finns också - och det tycker jag Gudrun
              Lindvall gav uttryck för - en stor pessimism som jag beklagar.
              Jag tror inte att det svenska jordbruket är betjänt av att hela
              tiden få höra hur omöjligt det är att klara av utmaningarna. Jag
              tror tvärtom att vi i dag har stora chanser att klara av de utmaningar
              vi står inför. Jag tror att vi kommer att bevisa att detta är
              en framtidsnäring med möjligheter att försörja oss, men också
              med möjligheter att bidra till en ökad export och därmed ökad
              sysselsättning.
            </seg>
          </u>
          <note type="speaker">
            Anf. 169 GUDRUN LINDVALL (mp) replik:
          </note>
          <u>
            <seg>
              Herr talman! Jag skulle vilja ställa några frågor till jordbruksministern.
            </seg>
          </u>
          <u>
            <seg>
              För det första. Blir ett gift mindre giftigt för att man spär
              ut det? Jag tycker att vi skall försöka komma i från att vi har
              halverat mängden gifter i jordbruket. Det som har hänt, Annika
              Åhnberg, är att gifterna har blivit dubbelt så giftiga. Därmed
              behövs det mindre mängd av dem. Låt oss vara ärliga i den här
              debatten! Många av de här gifterna har också visat sig vara svåra
              att analysera och svåra att finna. De har också metaboliter som
              visar sig ha helt andra effekter än vi hade trott från början.
              Kan vi inte hyfsa debatten?
            </seg>
          </u>
          <u>
            <seg>
              För det andra. Vilka åtgärder kommer att vidtas nu när fågelstudier
              från de sista 20 åren visar att just de arter som är beroende
              av det öppna landskapet har minskat drastiskt de sista fem åren?
            </seg>
          </u>
          <u>
            <seg>
              För det tredje. Ställer Annika Åhnberg upp på att vi har ett
              ekologiskt delmål även för hönsen. Låt oss säga att 10 % av äggproduktionen
              i Sverige skall vara ekologiskt omställd till år 2000!
            </seg>
          </u>
          <u>
            <seg>
              För det fjärde. Jag tycker att det är mycket bra att
            </seg>
          </u>
          <u>
            <seg>
              Annika Åhnberg klart har deklarerat att djur som har genetiska
              defekter inte skall finnas i Sverige. Anser inte Annika Åhnberg
              som jag att höns som inte kan värpa sin egna ägg också har en
              genetisk defekt? Är det inte att jämställa med en belgisk blå
              som inte kan få ur sig kalven?
            </seg>
          </u>
          <note type="speaker">
            Anf. 170 Jordbruksminister ANNIKA ÅHNBERG (s) replik:
          </note>
          <u>
            <seg>
              Herr talman! Ibland får jag en känsla av att Gudrun Lindvall
              faktiskt inte vill att saker och ting skall bli bättre utan vill
              ha dessa eländeslitanior att dra upp gång efter annan. Det är
              kanske det som är Miljöpartiets livsrum. Själv tycker jag att
              vi skall ha en realistiskt inställning. Vi har inte nått målet.
              Det finns stora problem. Men vi har i flera decennier varit på
              väg in i ett samhälle där även jordbruket blev industrialiserat.
            </seg>
          </u>
          <u>
            <seg>
              Det är inte gjort i en handvändning att vända utvecklingen. Låt
              oss inse det och ta arbetet på stort allvar!
            </seg>
          </u>
          <u>
            <seg>
              Men låt oss också unna oss glädjen av att känna att vi faktiskt
              gör framsteg!
            </seg>
          </u>
          <u>
            <seg>
              Jag tror att det bästa vi kan göra för att nå en hållbar utveckling
              är att stödja varandra och erkänna när några har gjort en bra
              insats. Jag tycker att Sveriges bönder gör bra insatser för att
              utveckla det som en gång var den mest utpekade sektorn i miljödebatten
              till något som verkligen är en spjutspets i utvecklingen. Jag
              tycker att det är bra. Det är värt ett erkännande. Därmed förnekar
              jag inte att det finns problem.
            </seg>
          </u>
          <note type="speaker">
            Anf. 171 GUDRUN LINDVALL (mp) replik:
          </note>
          <u>
            <seg>
              Herr talman! Jag tycker att Annika Åhnberg skall svara på frågorna.
            </seg>
          </u>
          <u>
            <seg>
              Det är mycket bra med framsteg, men man skall inte bluffa. När
              det gäller halveringen av bekämpningsmedel är det inte en halvering
              av giftdoser. Det kan vi vara överens om. Jag skulle gärna se
              att bönderna kom ifrån hela gifthanteringen.
            </seg>
          </u>
          <u>
            <seg>
              Min andra fråga var vilka åtgärder jordbruksministern tänker
              vidta för att se till att den biologiska mångfalden i det fågelbestånd
              som är beroende av ett öppet landskap inte minskar, som i dag,
              utan börjar öka igen.
            </seg>
          </u>
          <u>
            <seg>
              Ställer jordbruksministern upp på ett ekologiskt mål för äggproduktionen,
              t.ex. att 10 % skall vara omställt till år 2000? Anser Annika
              Åhnberg som jag att höns som inte kan värpa sina ägg är lika genetiskt
              defekta som belgisk blå som inte kan kalva själv?
            </seg>
          </u>
          <note type="speaker">
            Anf. 172 Jordbruksminister ANNIKA ÅHNBERG (s) replik:
          </note>
          <u>
            <seg>
              Herr talman! Jag har redogjort för att vi har ett mycket omfattande
              miljöprogram där ett av de mest uppskattade och utnyttjade delprogrammen
              just är att försöka vara med och öka den biologiska mångfalden
              i odlingslandskapet. Det här är nytt för oss. Vi har alldeles
              nyss börjat med det. Vi har bara hållit på med det drygt ett år.
              Resultaten kommer inte så snabbt. Jag är säker på att vi också
              här kommer att gå åt rätt håll.
            </seg>
          </u>
          <u>
            <seg>
              Därutöver handlar det naturligtvis också om utbildning och information
              och också om utbildning och information till oss konsumenter så
              att vi gör våra medvetna val och även genom vår konsumtion är
              med och stödjer och stärker utvecklingen.
            </seg>
          </u>
          <u>
            <seg>
              När det gäller genetiskt defekta djur måste vi naturligtvis vidga
              perspektivet. Belgisk blå har blivit en symbol, men det handlar
              också om många andra raser där vi måste gå från en avel som är
              emot djurens natur till något som är förenligt med en hållbar
              utveckling.
            </seg>
          </u>
          <note type="speaker">
            Anf. 173 DAN ERICSSON (kd) replik:
          </note>
          <u>
            <seg>
              Herr talman! Jag vill instämma i jordbruksministerns synsätt
              om ett resursbevarande och miljöriktigt jordbruk. Jag tycker också
              att det är bra att jordbruksministern ser detta globalt. Det handlar
              om att vi skall försörja en allt större världsbefolkning med livsmedel.
            </seg>
          </u>
          <u>
            <seg>
              I december förde vi en jordbrukspolitisk debatt, då ministern
              dessvärre inte kunde vara med. Då presenterade jag för Kristdemokraternas
              del vår principiella hållning inför reformeringen av den europeiska
              jordbrukspolitiken CAP. Vi är ju just nu inne i utredningsarbetet.
              Den socialdemokratiska representanten i debatten lyfte då fram
              ökad marknadsorientering och avreglering. Det tycker jag är ett
              ensidigt synsätt.
            </seg>
          </u>
          <u>
            <seg>
              Inför CAP-reformen vill jag då fråga jordbruksministern: Skall
              all åkermark i princip bevaras så att den kan nyttjas för livsmedelsproduktion,
              och skall vi i
            </seg>
          </u>
          <u>
            <seg>
              Sverige sträva efter att ha fortsatt livsmedelsproduktion i hela
              landet?
            </seg>
          </u>
          <note type="speaker">
            Anf. 174 Jordbruksminister ANNIKA ÅHNBERG (s) replik:
          </note>
          <u>
            <seg>
              Herr talman! Exakt hur stor åkerarealen skall vara i framtiden
              tänker jag inte ha någon bestämd uppfattning om. Men att vi har
              ett jordbruk i hela landet, tycker jag är oerhört viktigt. Jag
              är säker på att det finns en mycket stor samstämmighet i den uppfattningen
              från vänster till höger i den svenska politiken.
            </seg>
          </u>
          <u>
            <seg>
              Det är dock inte säkert att ett regleringssystem är det bästa
              sättet att bevara och utveckla jordbruket.
            </seg>
          </u>
          <u>
            <seg>
              Vad vi har sett är att den europeiska unionens jordbrukspolitik,
              som nog var nödvändig när den byggdes upp, nu faktiskt har överlevt
              sig själv och ibland t.o.m. motverkat sitt syfte. Därför är det
              nödvändigt att avreglera den. Därmed inte sagt att vi skall släppa
              jordbruket helt utan stöd. Jag är övertygad om att såväl miljöåtgärder
              som regionalpolitiska åtgärder även i framtiden kommer att behöva
              ett stöd genom politiska beslut.
            </seg>
          </u>
          <note type="speaker">
            Anf. 175 DAN ERICSSON (kd) replik:
          </note>
          <u>
            <seg>
              Herr talman! Jag blir litet orolig. Jag blev det också i december
              när jag debatterade detta med Inge
            </seg>
          </u>
          <u>
            <seg>
              Carlsson. Jag uppfattade då just den hållningen att det ändå
              är avreglering som är det tunga. Man talade då också om 1990 års
              beslut som en sorts ledstjärna för avregleringen av den gemensamma
              europeiska jordbrukspolitiken.
            </seg>
          </u>
          <u>
            <seg>
              Vi vet att det ledde till att vi faktiskt tog mycket mark ur
              produktion. Den avställdes. Man har planterat skog. En del av
              detta har nu kommit tillbaka i produktionen.
            </seg>
          </u>
          <u>
            <seg>
              Jag vill lyfta fram det principiella synsättet att vi behöver
              ha åkermarken. Vi kanske kan använda den till energigrödor under
              vissa perioder, men den skall alltid kunna ställas om och användas
              just för livsmedelsproduktion, inte minst mot bakgrund av hur
              världsbefolkningen ökar.
            </seg>
          </u>
          <u>
            <seg>
              Det är det principiella synsättet som är viktigt. Jag blir litet
              orolig när jordbruksministern säger att man inte helt skall släppa
              jordbrukspolitiken och stödet till den. Är man beredd att gå väldigt
              långt när det gäller avregleringen och faktiskt avrusta de svenska
              jordbruksmöjligheterna?
            </seg>
          </u>
          <note type="speaker">
            Anf. 176 Jordbruksminister ANNIKA ÅHNBERG (s) replik:
          </note>
          <u>
            <seg>
              Herr talman! Låt mig säga att avregleringen av
            </seg>
          </u>
          <u>
            <seg>
              EU:s jordbrukspolitik är ett ämne som förtjänar något längre
              tid än en enminutsreplik här i kammaren. Min uppfattning är att
              det grundläggande felet är interventionssystemet, dvs. att man
              köper upp och lagrar olika produkter för att sedan försöka få
              ut dem på marknaden och att man med den typen av regleringar sätter
              hela marknaden ur balans.
            </seg>
          </u>
          <u>
            <seg>
              Det är viktigt att konstatera att även om vi har ett mycket omfattande
              regelsystem för jordbruk och lägger stora resurser på det så lyckas
              man inte på det sättet bevara ett jordbruk i alla de regioner
              i Europa som man skulle vilja. Människor flyttar ändå från landsbygden
              in till städerna. Jordbruket rationaliseras och effektiviseras.
              Det är en utveckling som jag tror att vi måste acceptera och som
              också är av godo sett ur perspektivet av global livsmedelsförsörjning.
            </seg>
          </u>
          <u>
            <seg>
              Vi måste ha en jordbrukspolitik som låter det europeiska jordbruket
              utvecklas som en näring. Vi måste också bedriva en politik som
              bevarar regioner.
            </seg>
          </u>
          <u>
            <seg>
              Vi får följa två olika spår i framtiden. Det går inte att blanda
              ihop allt i en smet.
            </seg>
          </u>
          <note type="speaker">
            Anf. 177 INGVAR ERIKSSON (m) replik:
          </note>
          <u>
            <seg>
              Herr talman! Jordbruksministern verkar optimistisk när det gäller
              svenskt jordbruks framtid. Det är bra. Jag tror också att svenskt
              jordbruk har en framtid, och en positiv sådan. Det krävs dock
              vissa förutsättningar för att den här optimismen skall infrias.
            </seg>
          </u>
          <u>
            <seg>
              Svenska bönder skall få konkurrera på rimligt lika villkor. Det
              är inte riktigt så i dag. Det gäller politiska kostnader. Det
              gäller höga avgifter i fråga om dieselskatten. Det gäller också
              höga avgifter för mineralgödsel.
            </seg>
          </u>
          <u>
            <seg>
              Vi skulle vilja att man gör en utvärdering av själva miljömotivet
              för de avgifterna och dess situation jämfört med omvärldens konkurrenter.
            </seg>
          </u>
          <u>
            <seg>
              En annan fråga som jag också vill ha besked på är hur det egentligen
              blir med det vallstöd som riksdagen har beslutat. Kommer det att
              utgå 1997? Ansökningsblanketter har gått ut till bönderna, men
              det är inte med. Därför är det en intressant fråga att få svar
              på.
            </seg>
          </u>
          <note type="speaker">
            Anf. 178 Jordbruksminister ANNIKA ÅHNBERG (s) replik:
          </note>
          <u>
            <seg>
              Herr talman! Låt mig först påminna om att ämnet för den här diskussionen
              är det långsiktigt hållbara samhället. Det betyder att det även
              på jordbruket måste ställas krav som leder till en god miljöanpassning.
              Ett av de verktyg som vi har valt att arbeta med i
            </seg>
          </u>
          <u>
            <seg>
              Sverige är t.ex. avgifter på bekämpningsmedel och handelsgödsel.
            </seg>
          </u>
          <u>
            <seg>
              Vi måste självklart vara beredda att värdera och utvärdera de
              åtgärder som vi genomför. Låt mig bara i detta sammanhang helt
              kort säga att det är ganska lätt att i statistiken avläsa att
              användningen av bekämpningsmedel följer avgiftsutvecklingen ganska
              nära.
            </seg>
          </u>
          <u>
            <seg>
              När avgifterna har minskat har användningen ökat, och när avgifterna
              har ökat har användningen minskat.
            </seg>
          </u>
          <u>
            <seg>
              Det bekräftar ju att avgifterna har en tydlig styrande effekt
              i den riktning som vi önskar.
            </seg>
          </u>
          <u>
            <seg>
              När det gäller vallstödet kan jag säga att formerna för stödet
              inte blev klart så tidigt att det gick att få med i ansökningarna.
              Det beror på när riksdagen fattade beslut. Jag skall göra allt
              som står i min makt för att stödet skall utbetalas under 1997.
            </seg>
          </u>
          <note type="speaker">
            Anf. 179 INGVAR ERIKSSON (m) replik:
          </note>
          <u>
            <seg>
              Herr talman! Det sista beskedet tackar jag för. Det måste vara
              möjligt att genomföra detta förutsatt att regeringen väljer en
              administrativt enkel väg. Det har inte regeringen visat innan
              när det gäller medel som återflyter från EU. Sverige har komplicerat
              det, tyvärr. Detta bör vara möjligt att fylla.
            </seg>
          </u>
          <u>
            <seg>
              Jag talade inte om avgifter på bekämpningsmedel, utan på mineralgödsel.
              Det skulle vara intressant att få svar.
            </seg>
          </u>
          <u>
            <seg>
              Det är inte säkert att den uppläggning man har för att få ett
              hållbart samhälle är riktigt den rätta. Jag tror att det vore
              bättre att satsa mer på det vanliga jordbruket och stötta de krafter
              som jobbar för t.ex. odling i balans och liknande. De har stora
              möjligheter att med små medel göra stora insatser för en miljövänligare
              produktion i Sverige i framtiden.
            </seg>
          </u>
          <u>
            <seg>
              Jag tycker att man försummar detta från regeringens sida.
            </seg>
          </u>
          <note type="speaker">
            Anf. 180 Jordbruksminister ANNIKA ÅHNBERG (s) replik:
          </note>
          <u>
            <seg>
              Herr talman! Jag nämnde ju i mitt anförande att vi inte just
              när det gäller växtnäringsläckage kommer att nå de uppsatta målen.
              Det är naturligtvis ytterligare en bekräftelse på att vi också
              måste söka andra vägar än dem vi traditionellt har arbetat med.
              Det är ett av skälen till att det har tillsatts en särskild utredning
              med uppgift att se över detta i en del av landet - jag tänker
              på Hallandskusten som har varit särskilt drabbad av växtnäringsläckage
              - och se om man kan finna former som leder till en bättre måluppfyllelse.
            </seg>
          </u>
          <u>
            <seg>
              Jag delar uppfattningen att vi ständigt måste söka nya former
              så att vi ännu mer effektivt kan arbeta med att lösa dessa problem.
              Att däremot av detta dra slutsatsen att jag tycker att vi skall
              slopa avgiften på handelsgödsel är helt fel. Den slutsatsen skall
              man inte dra. Men den metoden behöver säkert kompletteras med
              andra åtgärder.
            </seg>
          </u>
          <note type="speaker">
            Anf. 181 GÖTE JONSSON (m) replik:
          </note>
          <u>
            <seg>
              Herr talman! Jag vill fråga jordbruksministern hur det är med
              kommunikationen mellan Jordbruks- och
            </seg>
          </u>
          <u>
            <seg>
              Miljödepartementen när det gäller miljöfrågor. Det händer inte
              sällan att vi märker att Miljödepartementet gör uttalanden om
              jordbrukets miljöpåverkan som är irrelevanta. Detta är inte bra.
              Vi har märkt det i utskottet i samband med propositioner, skrivelser
              och annat och även i andra sammanhang. Här är det angeläget att
              man verkligen ser till att departementen talar samma språk och
              att Miljödepartementet inte går ut och sprider en bild av jordbrukets
              miljöpåverkan som är felaktig. Jag skulle vilja vädja till jordbruksministern
              att ni får den formen av kommunikation.
            </seg>
          </u>
          <u>
            <seg>
              En annan fråga gäller det konventionella jordbruket och miljöfrågan.
              Det har framställts önskemål om ett särskilt program inom ramen
              för miljöstödet till konventionellt jordbruk. Vi ser det som viktigt
              därför att det, precis som jordbruksministern säger, är det konventionella
              jordbruket som skall miljöanpassas.
            </seg>
          </u>
          <u>
            <seg>
              Då är min fråga: Kommer ministern att se till att det blir ett
              program för det konventionella jordbruket inom miljöprogrammens
              ram?
            </seg>
          </u>
          <note type="speaker">
            Anf. 182 Jordbruksminister ANNIKA ÅHNBERG (s) replik:
          </note>
          <u>
            <seg>
              Herr talman! Låt mig försäkra Göte Jonsson att kommunikationerna
              mellan Miljödepartementet och
            </seg>
          </u>
          <u>
            <seg>
              Jordbruksdepartementet är de allra bästa. Men det är
            </seg>
          </u>
          <u>
            <seg>
              Miljödepartementets uppgift att ta oss alla ganska hårdhänt i
              örat när utvecklingen till bättre miljöanpassning inte går tillräckligt
              fort på olika områden.
            </seg>
          </u>
          <u>
            <seg>
              Det som Göte Jonsson säger är ju närmast en bekräftelse på att
              Miljödepartementet tar den uppgiften på allra största allvar.
            </seg>
          </u>
          <u>
            <seg>
              Låt mig också säga att det vallstöd som vi nu utformar inom ramen
              för miljöprogrammet med de nya
            </seg>
          </u>
          <u>
            <seg>
              600 miljoner kronor som riksdagen nyss har fattat beslut om i
              första hand är ett stöd som på grund av sin utformning kommer
              att vara till för det konventionella jordbruket.
            </seg>
          </u>
          <u>
            <seg>
              I övrigt gör Jordbruksverket nu en utvärdering av miljöprogrammet
              så här långt. När den utvärderingen är klar måste vi fundera över
              hur vi skall kunna gå vidare.
            </seg>
          </u>
          <note type="speaker">
            Anf. 183 GÖTE JONSSON (m) replik:
          </note>
          <u>
            <seg>
              Herr talman! Med all respekt för ryckandet i örat från Miljödepartementet
              är det viktigt att de rycker i rätt öra och att de gör det på
              rätt sätt. Om de rycker fel mister man respekten för ryckandet.
              Och det håller man på att göra. Om man skapar en miljöbild av
              svenskt jordbruk som inte är relevant, då blir man inte trodd.
              Då får man ingen respekt. Det är därför som jag vill vädja till
              jordbruksministern om att departementen faktiskt går i takt.
            </seg>
          </u>
          <u>
            <seg>
              Jag är tacksam för att jordbruksministern här säger att jordbruket
              är en framtidsnäring. Jag delar den uppfattningen. Men då är det
              också viktigt att signalerna, inte minst på miljöområdet, är de
              rätta från regeringens sida i dess helhet.
            </seg>
          </u>
          <u>
            <seg>
              När det gäller frågan om program för konventionellt jordbruk
              är vi tacksamma för vallstödet. Men vad jag menar är att man inom
              ramen för utformningen av vallstödet skulle man kunna gå längre
              inom miljöersättningens ram och se till att man får ett heltäckande
              program för det konventionella jordbruket.
            </seg>
          </u>
          <note type="speaker">
            Anf. 184 Jordbruksminister ANNIKA ÅHNBERG (s) replik:
          </note>
          <u>
            <seg>
              Herr talman! Det är inte bara min uppfattning att jordbruket
              är en framtidsnäring. Statsministern har i regeringsförklaringen
              gett uttryck för samma uppfattning, och den är hela regeringens,
              även miljöminister
            </seg>
          </u>
          <u>
            <seg>
              Anna Lindhs. Även om Göte Jonsson inte tycker att han kan ha
              respekt för Miljödepartementets arbete, måste jag säga att jag
              i allra högsta grad har det. Jag är stolt över att vi har ett
              särskilt miljödepartement som med ett så stort engagemang verkar
              för en bra miljöutveckling på alla områden.
            </seg>
          </u>
          <note type="speaker">
            Anf. 185 CARL G NILSSON (m) replik:
          </note>
          <u>
            <seg>
              Herr talman! Tidigare i debatten har den svenska animalieproduktionens
              bekymmersamma situation vitsordats. På EU:s ministerrådsmöte i
              veckan diskuterades ytterligare en pålaga på den svenska animalieproduktionen,
              eller för övrigt kanske på hela EU:s animalieproduktion, nämligen
              införandet av vad som i debatten har betecknats som kopass, dvs.
              att varje nötkreatursproducent skall ha ett dokument för varje
              djur. Det skall finnas ett register på varje gård. Dessutom skall
              Lantbruksverket föra ett nationellt register över samtliga inom
              landet befintliga nötkreatur. Detta innebär en mycket stor och
              utökad byråkrati. Jag skulle vilja fråga hur den svenska regeringen
              agerar i dessa frågor när de diskuteras i ministerrådet.
            </seg>
          </u>
          <note type="speaker">
            Anf. 186 Jordbruksminister ANNIKA ÅHNBERG (s) replik:
          </note>
          <u>
            <seg>
              Herr talman! Den svenska regeringen välkomnar att vi nu på Europanivå
              arbetar med att införa ett system som gör det möjligt att identifiera
              och följa ett djur från dess ursprungliga besättning och i princip
              fram till konsumenten. Vi välkomnar det därför att det har varit
              ett mycket starkt krav från konsumenter i
            </seg>
          </u>
          <u>
            <seg>
              Sverige att få ursprungsmärkning på maten. Och om vi vill ha
              ursprungsmärkning på livsmedel i butiken innebär det nödvändigtvis
              att vi också måste veta var livsmedlen befann sig innan de kom
              till disken i butiken. Ett bra ursprungsmärkningssystem för konsumenten
              förutsätter att vi har ett bra identifikationssystem för djur.
            </seg>
          </u>
          <u>
            <seg>
              Sedan är det naturligtvis med den utgångspunkten givet att vi
              försöker arbeta för att detta system skall bli så enkelt som möjligt.
              Vi menar att vi också i
            </seg>
          </u>
          <u>
            <seg>
              Sverige redan nu har en mycket god kontroll över hur djuren kommer
              från ursprungsbesättningen och till konsumenten och att vi inte
              behöver ett alltför invecklat system för att behålla den goda
              kontrollen.
            </seg>
          </u>
          <note type="speaker">
            Anf. 187 CARL G NILSSON (m) replik:
          </note>
          <u>
            <seg>
              Herr talman! Syftet är naturligtvis gott med detta.
            </seg>
          </u>
          <u>
            <seg>
              Och som ministern säger har vi ett bra märkningssystem i Sverige
              som skulle kunna utvecklas. Med det nu föreslagna säger Statens
              jordbruksverk att man behöver nyanställa 140 personer bara för
              att hålla det nationella register som skall föras i varje land
              á jour.
            </seg>
          </u>
          <u>
            <seg>
              Min fråga är: Är detta ett rimligt system i förhållande till
              ambitionen att klara denna märkning?
            </seg>
          </u>
          <note type="speaker">
            Anf. 188 Jordbruksminister ANNIKA ÅHNBERG (s) replik:
          </note>
          <u>
            <seg>
              Herr talman! Så långt som till diskussioner exakt om hur vi i
              Sverige skall bygga upp det eventuella ytterligare kontrollsystem
              som kan behövas har vi ännu inte kommit. Jag vill därför inte
              här i dag ha någon uppfattning om de bedömningar som Jordbruksverket
              har gjort i detta tidiga stadium av denna frågas hantering. Beslutet
              är faktiskt ännu inte fattat i
            </seg>
          </u>
          <u>
            <seg>
              EU:s ministerråd. Jag tycker därför att det är alltför tidigt
              att gå in på den diskussionen. Men det gäller naturligtvis att
              hela tiden göra en avvägning mellan att få ett så gediget och
              pålitligt system som möjligt och att samtidigt få ett system som
              är så enkelt och lättadministrerat som möjligt. Den balansen skall
              vi försöka hitta.
            </seg>
          </u>
          <note type="speaker">
            Anf. 189 RUNE BERGLUND (s) replik:
          </note>
          <u>
            <seg>
              Herr talman! Jag skulle vilja ställa en fråga till jordbruksministern.
              Hon talade i början av sitt anförande om vikten av ett ekologiskt
              skogsbruk. Jag håller med om att det är oerhört viktigt. Om man
              inte sköter det bra blir det mycket långsiktiga skador.
            </seg>
          </u>
          <u>
            <seg>
              Hemma i mitt län, i Jämtlands län, befarar man en ny våg av skogsskövling,
              precis som man hade för några år sedan. Det var alltså skogsklippare
              som kom och köpte fastigheter som var avverkningsbara. De skövlade
              av allt som gick att avverka och försvann väl medvetna om att
              de inte kunde bli straffade i enlighet med bosättningsplikten.
            </seg>
          </u>
          <u>
            <seg>
              Jag skulle vilja fråga jordbruksministern om hon har någon åtgärd
              på gång, så att vi kan möta detta nästa gång det händer.
            </seg>
          </u>
          <note type="speaker">
            Anf. 190 Jordbruksminister ANNIKA ÅHNBERG (s) replik:
          </note>
          <u>
            <seg>
              Herr talman! Arbetsfördelningen mellan departementen är sådan
              att frågor kring bruket av skog sedan några år tillbaka hanteras
              hos Näringsdepartementet.
            </seg>
          </u>
          <u>
            <seg>
              Det är därför egentligen inte mitt ansvarsområde. Men naturligtvis
              är det oroande om det finns sådana tendenser till att skogen skövlas
              och inte återbeskogas i tillräcklig utsträckning. Den utvecklingen
              följer naturligtvis regeringen, och framför allt Näringsdepartmentet,
              mycket noga.
            </seg>
          </u>
          <u>
            <seg>
              Hittills har väl bedömningen inte varit att man behöver gå in
              och vidta ytterligare åtgärder när det har gällt lagstiftning.
              Men tendensen är oroande, och självfallet är det viktigt att följa
              utvecklingen så att vi inte än en gång hamnar i det som t.ex.
              runt sekelskiftet präglade den svenska skogsproduktionen.
            </seg>
          </u>
          <note type="speaker">
            Anf. 191 HELENA FRISK (s):
          </note>
          <u>
            <seg>
              Herr talman! Mitt uppe i den övergripande debatt som nu förs
              tänkte jag bryta av och utgå från ett mera lokalt perspektiv.
            </seg>
          </u>
          <u>
            <seg>
              Örebro län lider av en omfattande strukturkris som slår hårt
              mot företag och enskilda individer. Neddragningar inom bl.a. stålindustrin,
              den offentliga sektorn och försvarsindustrin får ödesdigra konsekvenser
              i ett län som till stor del baseras på dessa branscher. Under
              1990-talet har länet förlorat över
            </seg>
          </u>
          <note>
            20 000 arbetstillfällen.
          </note>
          <u>
            <seg>
              I dag står ca 23 000 personer utanför den ordinarie arbetsmarknaden
              i Örebro län. Kommunerna Hällefors och Ljusnarsberg hör till de
              kommuner i landet som har den högsta arbetslösheten. Drygt 20
              % står utanför den ordinarie arbetsmarknaden. Ungdomsarbetslösheten
              är dramatisk. I Hällefors står drygt 40 %
            </seg>
          </u>
          <note>
            av ungdomarna under 24 år utanför den ordinarie arbetsmarknaden.
          </note>
          <u>
            <seg>
              Jag själv kommer från Karlskoga. Där har vi, som ni vet, en stor
              och dominerande industri, nämligen
            </seg>
          </u>
          <u>
            <seg>
              Bofors. Jag vill ta upp problematiken i Karlskoga som ett dramatiskt
              exempel på hur den strukturkris som nu råder har drabbat Karlskoga
              och Örebro län.
            </seg>
          </u>
          <u>
            <seg>
              I slutet av 1970-talet arbetade nästan
            </seg>
          </u>
          <note>
            9 000 personer på Bofors i Karlskoga. I dag finns
          </note>
          <u>
            <seg>
              3 200 anställda kvar. Under 1990-talet har minskningen på Bofors
              uppgått till mer än 1 000 personer. I
            </seg>
          </u>
          <u>
            <seg>
              en kommun med knappt 33 000 invånare är det en oerhört dramatisk
              minskning och en strukturkris som saknar motstycke i modern tid.
              I dag står drygt
            </seg>
          </u>
          <note>
            3 000 personer i Karlskoga utanför den ordinarie arbetsmarknaden.
          </note>
          <u>
            <seg>
              Trots kraftiga neddragningar är Bofors med sina
            </seg>
          </u>
          <u>
            <seg>
              3 200 anställda fortfarande dominerande i Karlskogaregionen.
              Även om antalet anställda har minskat under de senaste 20 åren
              står Bofors för ungefär 20 %
            </seg>
          </u>
          <u>
            <seg>
              av den totala sysselsättningen i kommunen - och för över 50 %,
              om man ser till antalet anställda inom industrin. Om man också
              lägger till de avknoppningar som skett, blir dominansen ännu större.
            </seg>
          </u>
          <u>
            <seg>
              Vilka är då möjligheterna till en långsiktigt hållbar samhällsutveckling
              för Karlskoga och Örebro län?
            </seg>
          </u>
          <u>
            <seg>
              Karlskoga har unika tillgångar som kan vända den negativa trenden,
              om tillgångarna används på ett riktigt sätt. Den höga tekniska
              kompetensen är den utan jämförelse viktigaste tillgången när Karlskogaregionen
              nu definitivt måste bli kvitt sitt beroende av nationella och
              internationella försvarsbeslut.
            </seg>
          </u>
          <u>
            <seg>
              Utvecklingen kommer dock inte att gå av sig själv.
            </seg>
          </u>
          <u>
            <seg>
              Här krävs mycket, såväl av samhälleliga insatser och
            </seg>
          </u>
          <u>
            <seg>
              Celsiuskoncernen som av enskilda individers förmåga. På senare
              har det växt fram en stark vilja hos
            </seg>
          </u>
          <u>
            <seg>
              Bofors att vara med och utveckla civil produktion.
            </seg>
          </u>
          <u>
            <seg>
              Man har bildat Bofors Industrier AB, som är en renodlad civil
              satsning. Företaget bearbetar nu
            </seg>
          </u>
          <u>
            <seg>
              25 intressanta affärsprojekt. Det är ett tecken på att det i
              den högteknologiska försvarsindustrin finns kunskap som skulle
              kunna komma det civila samhället till godo och ge nya jobb. För
              att alla dessa spännande idéer skall kunna omsättas i praktiskt
              civil produktion, krävs det ett rejält tillskott av riskkapital.
            </seg>
          </u>
          <u>
            <seg>
              Bristen på riskkapital är ett stort problem i regionen. Det är
              egentligen inte ett problem bara för försvarsindustrin, utan det
              gäller i ännu högre grad för små och medelstora företag som har
              en tillväxtpotential i Karlskogaregionen. Bristen på riskkapital
              har inneburit att flera intressanta affärsverksamheter har förlorats.
            </seg>
          </u>
          <u>
            <seg>
              Nya industriella utvecklingscentrum skall skapas.
            </seg>
          </u>
          <u>
            <seg>
              Karlskogaregionen med sin högteknologiska miljö och sitt läge
              mitt i det industritunga Bergslagen är en lämplig placeringsort.
              Det teknikutvecklingscentrum som nu byggs upp i Karlskoga kan
              med fördel utvecklas till ett resursstarkt industriellt utvecklingscentrum
              med hjälp av Celsiuskoncernen och andra större företag i regionen.
              Detta centrum kan då bredda sin marknad och arbeta i hela Karlskogaregionen
              för att sprida det unika kunnande som faktiskt finns.
            </seg>
          </u>
          <u>
            <seg>
              Ett resursstarkt industriellt utvecklingscentrum med ett venture-institut,
              som bidrar med riskkapital för försvarsindustrins satsningar på
              civil verksamhet, kan bli en mycket slagkraftig kombination.
            </seg>
          </u>
          <u>
            <seg>
              Den snabba tekniska utvecklingen förändrar arbetsplatserna. Arbeten
              som fanns i går finns inte kvar i morgon. Nya arbetsuppgifter
              kommer i deras ställe, men kräver en annan typ av kompetens. För
              att klara dagens och morgondagens arbetsuppgifter krävs det att
              man följer med i utvecklingen. Det gäller såväl för företag som
              för medarbetare. Industrin har behov av kvalificerad eftergymnasialt
              utbildad arbetskraft, och behovet kommer förmodligen att löpande
              öka.
            </seg>
          </u>
          <u>
            <seg>
              Karlskoga kommun har ansökt om att få starta en kvalificerad
              eftergymnasial utbildning i nära samarbete med näringslivet i
              regionen just för att kunna möta framtidens krav på ökad och förändrad
              kompetens och flexibilitet. Jag hoppas att Karlskoga kommun får
              den möjligheten.
            </seg>
          </u>
          <u>
            <seg>
              Det är nu viktigt att vi lyckas vända den negativa trend som
              breder ut sig i kommunerna och att vi tar till vara alla kreativa
              krafter som finns för att få en långsiktigt hållbar samhällsutveckling.
            </seg>
          </u>
          <note type="speaker">
            Anf. 192 GUN HELLSVIK (m):
          </note>
          <u>
            <seg>
              Herr talman! Den 23 april förra året hade vi här i kammaren en
              interpellationsdebatt om åtgärder mot segregation. Jag frågade
              socialministern vilka initiativ den då nytillträdda regeringen
              avsåg att vidta för att få till stånd ett förändringsarbete som
              motverkade segregation och som återgav människor möjligheten att
              påverka sin egen situation.
            </seg>
          </u>
          <u>
            <seg>
              Socialministern framhöll att ett av målen var att bryta segregationen
              i boendet, liksom att stärka invandrarnas kompetens och ställning
              på arbetsmarknaden - inte minst genom att se till att kunskaperna
              i svenska språket blev bättre.
            </seg>
          </u>
          <u>
            <seg>
              Socialministern tyckte för snart ett år sedan att "vi skall vara
              väldigt glada för att vi har lyckats upprätthålla ett välfärdssamhälle
              så länge i det här landet".
            </seg>
          </u>
          <u>
            <seg>
              Men när alltfler människor hamnar utanför arbetsmarknaden, när
              alltfler människor förlorar sina möjligheter att styra sina liv,
              skall vi politiker då nöja oss med att välfärden trots allt upprätthållits
              så länge?
            </seg>
          </u>
          <u>
            <seg>
              Vi befinner oss i denna kammare för att diskutera en hållbar
              samhällsutveckling på längre sikt. Hur ser då en sådan utveckling
              ut och vad krävs för att den skall bli hållbar?
            </seg>
          </u>
          <u>
            <seg>
              Jag tänker ta upp några av de faktorer som enligt min mening
              har direkt betydelse för hur den framtida samhällsutvecklingen
              blir. Vad vi först måste göra är att vi måste riva ned de hinder
              som i dag står i vägen för familjer som inget hellre vill än bygga
              en egen plattform att verka och utgå från. Det vill nästan alla
              familjer. Vi borde kunna vara överens om att dagens högskattesamhälle
              - kombinerat med hög arbetslöshet
            </seg>
          </u>
          <u>
            <seg>
              - inte ger familjerna de valmöjligheter och den rörelsefrihet
              som krävs för att de skall kunna växa sig starka. Vårt lands höga
              skattenivå har skapat social otrygghet i familjer i stället för
              den sociala trygghet på familjernas egna villkor som högskattesamhället
              gör anspråk på att skapa. Socialdemokraternas missriktade omsorgspolitik
              har gett oss svaga bidragsberoende familjer.
            </seg>
          </u>
          <u>
            <seg>
              En förälder som inte har något arbete eller som inte kan försörja
              sin familj på sin lön riskerar att tappa tron på sig själv och
              därmed också tron på sin förmåga att bygga upp en social trygghet
              för familjen. Känner man sig misslyckad i detta avseende, är steget
              inte långt till att man även tappar tron på sin förmåga att vara
              viktig för sina barn. Den höga arbetslösheten och vårt lands orimliga
              skattenivå hotar familjers sociala existens.
            </seg>
          </u>
          <u>
            <seg>
              Det är mycket begärt att föräldrar som känner sig misslyckade
              och oroliga för att de inte klarar av att ge barnen vad de behöver
              när hushållens ekonomiska marginaler urholkats samtidigt skall
              ha den mentala orken att fungera som goda normöverförare och uppfostra
              sina barn till ansvarskännande och hänsynsfulla medborgare.
            </seg>
          </u>
          <u>
            <seg>
              Strax före jul kunde vi följa en artikelserie i en av våra morgontidningar
              som tog upp fenomenet
            </seg>
          </u>
          <u>
            <seg>
              "abdikerande vuxna". det handlar om tonårsföräldrar som inte
              längre orkade med sina barn och som inte såg någon annan utväg
              än att lämna över ansvaret för barnen till myndigheter. Ökande
              arbetslöshet och sviktande välfärd uppgavs vara skälet. Jag tror
              att vi alla inser vilka förödande konsekvenser en utveckling mot
              fler abdikerande föräldrar får för samhällsutvecklingen i stort.
            </seg>
          </u>
          <u>
            <seg>
              Den bristande sociala rörlighet som präglar vårt samhälle i dag
              är ett allvarligt problem som måste lösas om vi skall uppnå en
              hållbar samhällsutveckling på lång sikt. Att vissa människor inte
              kan förbättra sin ekonomiska situation, och därmed ofta inte heller
              sin sociala situation, är en form av ekonomisk segregation. En
              förutsättning för social rörlighet är så gott som alltid utbildning.
              Därför måste incitamenten för att våga satsa såväl tid som pengar
              på högre studier förstärkas. Enligt Statistiska centralbyrån är
              snedrekryteringen i dag lika stor som vid 1980-talets slut och
              störst på längre utbildningar med höga antagningspoäng. Hälften
              av de studerande på utbildningarna till t.ex. läkare, arkitekt
              och apotekare kommer från högre tjänstemannahem. Endast var tionde
              kommer från arbetarhem. Vad tänker ni socialdemokrater göra för
              att bryta den sociala snedrekryteringen, som faktiskt slår hårdast
              mot dem som socialdemokraterna säger sig företräda?
            </seg>
          </u>
          <u>
            <seg>
              För att över huvud taget ha en chans att komma in på en universitetsutbildning
              förutsätts att man kan göra sig förstådd på svenska. Om man har
              invandrareller flyktingbakgrund och vuxit upp i något av de s.k.
            </seg>
          </u>
          <u>
            <seg>
              miljonprogramområdena är risken stor att man inte kan svenska
              tillräckligt bra. Den som inte lär sig svenska ordentligt är utestängd
              från vidare utbildning.
            </seg>
          </u>
          <u>
            <seg>
              Många av de invandrar- och flyktingbarn som i dag går i friskolor
              tack vare skolpengen har kommit bort från den segregerade miljö
              deras föräldrar placerades i som en följd av socialdemokraternas
              bostadspolitik.
            </seg>
          </u>
          <u>
            <seg>
              Det behöver inte var något fel på bostadsområden som helt domineras
              av invandrare, men varken barnen eller deras föräldrar får en
              ärlig chans att lära sig svenska språket eller att växa in i det
              nya hemlandets kultur. I vissa av miljonprogramområdena är språkkunskaperna
              och skolunderbyggnaden i övrigt så dålig att eleverna aldrig kommer
              att ha en chans i konkurrensen om vanliga jobb. För dessa ungdomar
              är högskolestudier inte ens att tänka på. Friskolorna har här
              en oerhört viktig funktion att fylla. Därför inger det i vart
              fall mig hopp att barn med invandrar- och flyktingbakgrund faktiskt
              är överrepresenterade i våra friskolor, även om vi räknar bort
              etniskt och religiöst inriktade. Friskolorna är ett effektivt
              vapen mot social segregation och social orörlighet.
            </seg>
          </u>
          <u>
            <seg>
              Varför vill socialdemokraterna inte inse detta?
            </seg>
          </u>
          <u>
            <seg>
              Först när vi kommit så långt att både den sociala och den ekonomiska
              segregationen har brutits kan vi på allvar börja tala om en hållbar
              samhällsutveckling på lång sikt. För att kunna nå dit vill jag
              uppmana socialdemokraterna att sänka skatten så att företagen
              får råd att anställa, så att människor får möjlighet att leva
              på sin lön, så att familjerna kan bli starka, så att den sociala
              tryggheten kan växa. För mig är denna utveckling den hållbara
              - på längre sikt.
            </seg>
          </u>
          <note type="speaker">
            Anf. 193 OWE HELLBERG (v) replik:
          </note>
          <u>
            <seg>
              Herr talman! Det nämndes om boendesegregation och problemen kring
              det. Moderaternas politik i dessa frågor är minskade produktionsstöd
              eller helt borttaget stöd, fria marknadshyror m.m. Vad leder det
              till?
            </seg>
          </u>
          <u>
            <seg>
              Jo, det leder naturligtvis till ökad boendesegregation där människor
              inte alls kommer att mötas i skolor på de ställen där de skulle
              behöva mötas. Fattiga, invandrare och låginkomsttagare hamnar
              i boendeområden för sig och de rika och välbärgade i områden för
              sig. Är det en lämplig och hållbar utveckling?
            </seg>
          </u>
          <note type="speaker">
            Anf. 194 GUN HELLSVIK (m) replik:
          </note>
          <u>
            <seg>
              Herr talman! Har Owe Hellberg aldrig funderat över vad de socialdemokratiska
              normerna för byggande har inneburit? Enligt de normerna har det
              krävts att en bostad nödvändigtvis skall se ut på ett visst sätt,
              vilket gör att väldigt många av det skälet hamnar utanför ett
              område. Regler och styrning har inneburit att storleken skall
              vara av viss omfattning.
            </seg>
          </u>
          <u>
            <seg>
              En del kommunpolitiker, bl.a. i den tidigare under lång tid borgerligt
              styrda kommun som jag själv tillhör, har satt sig över sådana
              regler. Det har inneburit att det är en helt annan sammansättning
              av boende i olika områden. Men socialdemokraterna har på så många
              sätt styrt och likriktat och därigenom bäddat för segregation.
            </seg>
          </u>
          <note type="speaker">
            Anf. 195 OWE HELLBERG (v) replik:
          </note>
          <u>
            <seg>
              Herr talman! Internationella jämförelser visar att svensk bostadsstandard
              är bland de högsta i världen.
            </seg>
          </u>
          <u>
            <seg>
              Vi har de minsta skillnaderna i boendet mellan de olika befolkningsgrupperna.
              Det kan hända att det har varit vissa fel i regelsystem, men vi
              kommer inte ifrån att vi har den situationen. Förändrar vi allt
              detta så som den borgerliga regeringen började med under sin senaste
              regeringsperiod, alltså ett systemskifte i bostadspolitiken, får
              vi nya skillnader, nya segregationsproblem och nya sätt på vilka
              dessa skillnader mellan människornas levnadsvillkor visar sig.
            </seg>
          </u>
          <note type="speaker">
            Anf. 196 GUN HELLSVIK (m) replik:
          </note>
          <u>
            <seg>
              Herr talman! Owe Hellberg talade om att vi har den högsta bostadsstandarden.
              Ja, om man räknar antal toaletter och kvadratmeter i yta. Med
              socialdemokratiska ögon har vi klart en hög standard. Men det
              kan faktiskt finnas, även om de kanske inte ingår i
            </seg>
          </u>
          <u>
            <seg>
              Owe Hellbergs värld, människor som hellre ser att pengarna läggs
              på annat än att man har en ordentlig uppsättning av toaletter
              eller vad det nu kan vara.
            </seg>
          </u>
          <u>
            <seg>
              Även på detta område är det otroligt viktigt att människor faktiskt
              själva får bedöma var deras pengar skall gå. Detta har socialdemokraterna
              inte gjort utan skapat en på lång sikt ohållbar situation.
            </seg>
          </u>
          <note type="speaker">
            Anf. 197 INGER LUNDBERG (s) replik:
          </note>
          <u>
            <seg>
              Herr talman! Gun Hellsvik talar så varmt om kampen mot segregationen,
              men varför har moderaterna motsatt sig ett skatteutjämningssystem
              som omfördelar från de områden där människor som har det allra
              bäst bor till de områden där människor som har det jobbigt bor,
              vilket skulle ge möjlighet att stärka situationen för just de
              barn som Gun Hellsvik talar om? Varför är Moderata samlingspartiet
              det enda riksdagsparti som i diskussionen om bostadspolitiken
              har motsatt sig en särskild satsning på miljonprogramområdena
              just för att stärka skolorna och finna nya okonventionella former
              för företagande och sysselsättning? Det är inte bara fråga om
              att tala om segregation, Gun Hellsvik, det är också fråga om att
              vara beredd att göra ordentliga politiska satsningar för att bryta
              segregationen.
            </seg>
          </u>
          <note type="speaker">
            Anf. 198 GUN HELLSVIK (m) replik:
          </note>
          <u>
            <seg>
              Herr talman! Skälet till att vi moderater har motsatt oss den
              socialdemokratiska skatteutjämningen är att vi anser att kommunalskatten
              är till för att klara av den egna kommunens angelägenheter. Utjämning
              är en statlig angelägenhet. Om Inger Lundberg hade tittat på de
              moderata förslagen hade hon inte behövt ställa den frågan.
            </seg>
          </u>
          <u>
            <seg>
              När det gäller de satsningar inom bostadspolitiken som majoriteten
              vill göra är det stor likhet med det vi från vår sida tidigare
              har kallat den sociala ingenjörskonsten. Det är inte fråga om
              att ta till vara de krafter som finns i bostadsområdena. Det är
              att på nytt skapa program och på nytt göra ytliga förändringar,
              men inte de förändringar i grunden som vi menar är nödvändiga
              och där jag också pekade på några exempel på vad som behöver göras
              för att vi skall kunna motverka den verkliga segregationen.
            </seg>
          </u>
          <note type="speaker">
            Anf. 199 INGER LUNDBERG (s) replik:
          </note>
          <u>
            <seg>
              Herr talman! Moderaterna står alltså upp för ett skatteutjämningssystem
              där det lönar sig för de välbärgade att sluta sig samman i sina
              områden och där det blir allt jobbigare för dem som har låga inkomster
              att tillsammans finansiera sina angelägenheter. Solidariteten
              spelar inte så stor roll för moderaterna när de verkligen berörs
              och när den innebär omfördelning mellan människor.
            </seg>
          </u>
          <u>
            <seg>
              Moderaterna tar avstånd från socialt utvecklingsarbete. De tycker
              inte att det är viktigt att satsa särskilda resurser för att garantera
              att alla skolor i vårt land håller samma höga standard.
            </seg>
          </u>
          <note type="speaker">
            Anf. 200 GUN HELLSVIK (m) replik:
          </note>
          <u>
            <seg>
              Herr talman! Jag fick ytterligare ett bevis på att
            </seg>
          </u>
          <u>
            <seg>
              Inger Lundberg utgår ifrån att hon vet vad vi moderater tycker
              trots att hon låter bli att läsa våra förslag.
            </seg>
          </u>
          <u>
            <seg>
              Vad är det som vi moderater har föreslagit när det gäller skolan?
              Jo, vi har föreslagit en statlig finansiering. Och varför det?
              Just för att vi menar att alla barn i Sverige skall ha samma rätt
              till utbildning och inte vara beroende av om de bor i en kommun
              med en stor andel låginkomsttagare eller i en kommun med en stor
              andel höginkomsttagare.
            </seg>
          </u>
          <u>
            <seg>
              Vad är det egentligen för skatt som ger bäst uttryck för solidaritet?
              Inte är det kommunalskatten där låginkomsttagaren får betala lika
              många procent som höginkomsttagaren. Det är den statliga skatten
              som verkligen är utjämnande, eftersom statlig skatt endast betalas
              av människor som har goda inkomster.
            </seg>
          </u>
          <u>
            <seg>
              Så kom inte och tala om solidaritet och samtidigt tala om kommunalskatt!
            </seg>
          </u>
          <note type="speaker">
            Anf. 201 RUNE BERGLUND (s):
          </note>
          <u>
            <seg>
              Herr talman! När man diskuterar en hållbar utveckling på längre
              sikt råder det inget tvivel om att den framtida arbetsmarknaden
              är en del av den rubriken. 1990-talet har präglats av en gigantisk
              omstrukturering inom företagssektorn. Det har bidragit till att
              många har ställts utanför arbetsmarknaden. En svag ekonomisk utveckling
              i början av 90-talet har gjort att också den offentliga ekonomin
              har försämrats. Följden har blivit att man också där har friställt
              personal.
            </seg>
          </u>
          <u>
            <seg>
              Vi har i dag en arbetslöshet som överstiger den gräns som kan
              anses acceptabel ur svensk synvinkel.
            </seg>
          </u>
          <u>
            <seg>
              Vi måste finna en hållbar utveckling för den framtida arbetsmarknaden
              i den omställningsprocess som pågår, en omställningsprocess som
              kanske är den mest omfattande sedan vi gick från bondesamhället
              till industrisamhället.
            </seg>
          </u>
          <u>
            <seg>
              Vi är alla överens om att det är nyföretagande som måste till
              för att arbetslösheten i Sverige skall kunna minska. Nyföretagande
              är oftast i varje fall till en början detsamma som småföretagande.
              Vi måste skapa förutsättningar för fler människor att gå från
              lönearbete till egenföretagande.
            </seg>
          </u>
          <u>
            <seg>
              Det behövs också en större arbetsmarknad. De små företag som
              finns inom tjänstesektorn och industrisektorn måste förmås att
              anställa fler och att expandera. För att arbetslösheten skall
              kunna minska måste det också bli fler som startar företag eller
              som på andra sätt finner sin försörjning.
            </seg>
          </u>
          <u>
            <seg>
              Det finns några grundläggande faktorer som måste diskuteras i
              det sammanhanget och som har betydelse för om människor som har
              idéer skall våga ta klivet från att vara lönearbetare till att
              bli egen företagare.
            </seg>
          </u>
          <u>
            <seg>
              Vi skall inte här diskutera den självklara förutsättningen som
              innebär att allt företagande förutsätter en avsättning för de
              produkter som man skapar. Vi skall i stället se vad det är som
              krävs för att öka intresset för egenföretagande och för att man
              skall våga ta språnget in i den osäkerhet som det ofta innebär
              att gå från ett lönearbete till ett eget företagande. Vi måste
              öka tryggheten och minska oron.
            </seg>
          </u>
          <u>
            <seg>
              Det framhålls ofta hur viktigt det är att sänka skatter och avgifter
              för att stimulera eget företagande.
            </seg>
          </u>
          <u>
            <seg>
              Jag vill påstå att det inte finns något belägg för att detta
              skulle vara viktigast. När man talar med småföretagare visar det
              sig att det oftast är andra saker som har en större betydelse.
              Det allra viktigaste, säger man, är långsiktiga beslut av staten,
              statens myndigheter och av kommunen - beslut som håller över flera
              år så att det går att planera verksamheten långsiktigt.
            </seg>
          </u>
          <u>
            <seg>
              Man bör också undvika en blandning av positiva och negativa beslut
              som gör att småföretagarna upplever att de står kvar på ruta noll.
              Den osäkerheten bidrar inte till någon sysselsättningsexpansion.
            </seg>
          </u>
          <u>
            <seg>
              När det gäller möjligheten att få tag på riskkapital är vi på
              väg att lyckas ganska bra. De allra flesta som vill starta företag
              och har en bra idé kan nog också få tag på kapital till sina investeringar,
              men vi måste jobba mera med att bistå i frågor som gäller uppfinningar,
              innovationer och patent.
            </seg>
          </u>
          <u>
            <seg>
              Det borde också finnas en obligatorisk utbildning i grundläggande
              förutsättningar för eget företagande, ett slags företagarkörkort
              för dem som aldrig tidigare har varit egna företagare. Det ökar
              också tryggheten och undanröjer många problem om man, innan man
              startar eget, har en grundläggande kunskap om lagar och administrativa
              förutsättningar för företagande.
            </seg>
          </u>
          <u>
            <seg>
              Det är också viktigt att sudda ut gränserna mellan lönearbete
              och egenföretagande. Det måste bli enklare att kombinera företagande
              och lönearbete. Det får inte vara ett antingen/eller utan en möjlighet
              till både/och på en flexibel arbetsmarknad.
            </seg>
          </u>
          <u>
            <seg>
              Om vi vill att fler skall etablera sig som småföretagare måste
              vi i fortsättningen utjämna villkoren i de sociala skyddsnäten
              mellan lönearbetare och småföretagare. Vi måste jämställa lönearbete
              och egenförtagande. Vi måste etablera ett nytt synsätt.
            </seg>
          </u>
          <u>
            <seg>
              Låt oss skapa en ny svensk modell för småföretagande som inte
              nödvändigtvis bygger på skillnader i beskattning. Vi måste underlätta
              för produktionen och produktionens förutsättningar. Låt oss också
              skapa förutsättningar för en ökning av förädlingsgraden i
            </seg>
          </u>
          <u>
            <seg>
              Sverige när det gäller våra utmärkta råvaror. Det är en lång
              process. Men genom den forskning och de utbildningsinsatser som
              nu är initierade har vi kommit en bit på väg. Detta kommer att
              utgöra grunden för den framtida välfärden.
            </seg>
          </u>
          <u>
            <seg>
              Man kan inte heller utesluta att det behövs större skillnader
              i lagstiftningen i fråga om små och stora företag. Det behövs
              lagstiftning som ger mer stöd och hjälp under de första åren som
              en nystartad verksamhet pågår. Men det blir också alltmer uppenbart
              att vissa lagar som fungerar bra för de stora företagen inte fungerar
              lika bra för de små företagen. Den frågan borde utredas grundligt.
            </seg>
          </u>
          <u>
            <seg>
              Herr talman! Det som jag här har talat om är svåra frågor som
              kräver stor tankemöda och en förändrad syn på egenföretagande.
              Hur frågorna kommer att hanteras kommer framtiden att utvisa.
              Men vi vet att det behövs fler jobb för att vi skall få en hållbar
              utveckling på längre sikt inom arbetsmarknaden.
            </seg>
          </u>
          <note type="speaker">
            Anf. 202 KARL-GÖSTA SVENSON (m):
          </note>
          <u>
            <seg>
              Herr talman! Arbetslösheten är rekordhög. Den sociala tryggheten
              urholkas samtidigt som skatterna ökar. Människors välfärd kläms
              åt från två håll. Välfärdsstaten håller på att rämna. Vart är
              vi på väg?
            </seg>
          </u>
          <u>
            <seg>
              Går vi mot en utveckling som ger allt mindre service och allt
              mindre stöd till en allt högre kostnad för låg- och medelinkomsttagare?
            </seg>
          </u>
          <u>
            <seg>
              Går vi mot välfärdsstatens förfall samtidigt som var och en får
              klara sig själv bäst han eller hon kan?
            </seg>
          </u>
          <u>
            <seg>
              Eller skall vi gå mot ett välfärdssamhälle där samhällets olika
              områden - det offentliga, gemenskaperna, dvs. familjen, vänner,
              arbetskamrater, idrottsklubbar och kyrkan m.fl. samt marknaden
              - samverkar för att skapa en ordning där det stora flertalet kan
              leva på sin lön, där det finns utrymme och möjligheter för människor
              att förverkliga sina livsprojekt i deras egenskap av företagare,
              anställda och där det finns stöd för dem som verkligen behöver
              det?
            </seg>
          </u>
          <u>
            <seg>
              För mig är svaret givet: Välfärdssamhället är det enda acceptabla
              alternativet.
            </seg>
          </u>
          <u>
            <seg>
              Jag har nyligen tillsammans med företrädare för andra politiska
              partier deltagit i en utfrågning anordnad av Krisgruppen i södra
              Sverige. Många människor fanns på plats, som allvarligt oroades
              för sin situation och framtid. Flertalet inlägg var ett uttryck
              för förtvivlan och pessimism. Det gick inte att ta miste på besvikelsen
              över den socialdemokratiska regeringens löftesbrott. Deras förväntningar
              på välfärdsstaten har mer eller mindre slagits i spillror.
            </seg>
          </u>
          <u>
            <seg>
              I gårdagens Blekingetidningar kunde man läsa att en aviserad
              höjning av avgifterna för trygghetslarm leder till att många av
              ekonomiska skäl tvingas att avstå från dessa. Höjda avgifter för
              hemtjänsten tvingar alltfler människor att avstå eller att nedbringa
              kostnaderna genom att köpa motsvarande tjänst utan kvitto.
            </seg>
          </u>
          <u>
            <seg>
              Höjda fastighetsskatter tvingar människor att avyttra sina hem.
              Sänkta bostadsbidrag tvingar alltfler människor till socialkontoren.
            </seg>
          </u>
          <u>
            <seg>
              När den socialdemokratiska regeringen beslutade att senarelägga
              utbetalningen av barnbidragen sju dagar tvingades ännu fler barnfamiljer
              att söka socialhjälp.
            </seg>
          </u>
          <u>
            <seg>
              Det har skett en kraftig omvandling av det svenska samhället
              under de senaste 30 åren. Stat, kommuner och landsting har tagit
              på sig huvudansvaret för många områden i samhället, som tidigare
              har skötts av företag och andra som verkar på marknader eller
              i frivillig form genom samhällets olika gemenskaper.
            </seg>
          </u>
          <u>
            <seg>
              Det offentliga har inte bara tagit på sig huvudansvaret utan
              ofta dessutom ansvaret för att själv bedriva verksamheten i egen
              regi. Det offentliga har trängt undan stora delar av det övriga
              samhället.
            </seg>
          </u>
          <u>
            <seg>
              Detta innebär att det har blivit mer av offentlig verksamhet
              och mindre av marknader och frivilliga sammanslutningar, mindre
              av valfrihet, mindre av konkurrens, mindre av alternativ samt
              färre möjligheter att påverka sitt eget liv och att ta eget personligt
              ansvar. Det har i sin tur medfört att möjligheterna för
            </seg>
          </u>
          <u>
            <seg>
              Sveriges ekonomi att växa har blivit mindre, samtidigt som människors
              trygghet har minskat. Det enda som har ökat är skatterna. Sammantaget
              innebär det en trefaldig social och ekonomisk nedrustning.
            </seg>
          </u>
          <u>
            <seg>
              Inför valet 1994 utlovade Socialdemokraterna att arbetslösheten
              skulle sjunka till fem procent, om de fick möjlighet att regera.
              Vallöftet väckte naturligtvis hos många människor en stark förhoppning
              om ett riktigt jobb och därmed ökad trygghet. Nu ser vi resultatet:
              arbetslösheten stiger, och otryggheten ökar.
            </seg>
          </u>
          <u>
            <seg>
              För någon vecka sedan sammanträffade Blekingebänkens riksdagsledamöter
              med företagare inom
            </seg>
          </u>
          <u>
            <seg>
              SAF-gruppen i länet. De var samfällt kritiska mot den företagsfientliga
              politik som för närvarande bedrivs.
            </seg>
          </u>
          <u>
            <seg>
              Den förlängda sjukperioden, försämringen när det gäller momsredovisningen,
              den höga skatten på arbete, den förtida kärnkraftsavvecklingen,
              arbetsrättslagstiftningen och arbetstidsregleringen är några av
              de hinder som motverkar tillväxten och därmed förutsättningarna
              för nya jobb.
            </seg>
          </u>
          <u>
            <seg>
              Vill Socialdemokraterna vara med om att forma ett välfärdssamhälle?
              Det finns för närvarande inget som talar för att de vill stärka
              de enskilda människornas möjligheter att leva på sin lön och därmed
              öka deras möjligheter att bestämma över sin vardag. Det betyder
              att de enskilda människorna i ännu högre grad kommer att vara
              beroende av politiska beslut. Det betyder att även den person
              som är i behov av socialbidrag får betala skatt till stat och
              kommun, som i genomsnitt uppgår till ett lika stort belopp som
              erhållet bidrag.
            </seg>
          </u>
          <u>
            <seg>
              Tyvärr finns det heller inga tecken som tyder på att Socialdemokraterna
              lyssnar på företagarnas krav på ett bättre företagarklimat. De
              starka kraven på en förlängd sjukperiod och sänkta skatter och
              avgifter, som nästan dagligen upprepas från företagarhåll, lyssnar
              man uppenbarligen inte på. Detta är oroande. I
            </seg>
          </u>
          <u>
            <seg>
              landshövdingeuppdraget till regeringen talas det om nya företagsstöd,
              i alla fall i mitt hemlän. Mina farhågor om denna utveckling av
              politiken förstärks av att småföretagardelegationens första förslag
              utmynnar i en jämnare spridning av utbetalningar av barnbidrag,
              a-kassa och sjukpeng för att gynna detaljhandeln i stället för
              ett tillmötesgående av företagarnas krav på sänkta skatter och
              avgifter.
            </seg>
          </u>
          <u>
            <seg>
              För att stärka den enskilde individen är det enligt min och Moderaternas
              uppfattning viktigt att sänka skatten för låg- och medelinkomsttagarna,
              så att alltfler kan leva på lönen efter skatt. Det kan ju inte
              vara rimligt att en trebarnsfamilj, vars inkomster uppgår till
              25 000 kronor per månad, är berättigad till socialbidrag.
            </seg>
          </u>
          <u>
            <seg>
              Är det inte moraliskt förkastligt att ta ut så höga skatter att
              alltfler människor skall behöva bli beroende av socialbidrag?
            </seg>
          </u>
          <note type="speaker">
            Anf. 203 INGBRITT IRHAMMAR (c):
          </note>
          <u>
            <seg>
              Herr talman! Förra valrörelsen handlade i huvudsak om att få
              ordning på ekonomin, att minska arbetslösheten och, som dagens
              debatt är rubricerad, att få en hållbar samhällsutveckling på
              längre sikt. Väljarna trodde att vänstern i svensk politik skulle
              klara detta.
            </seg>
          </u>
          <u>
            <seg>
              De fick majoritet, men deras lösningar höll inte. Deras lösningar
              fick inte marknadens förtroende.
            </seg>
          </u>
          <u>
            <seg>
              Då vände sig, som bekant, Socialdemokraterna till
            </seg>
          </u>
          <note>
            Centern. Efter att samarbetet påbörjades under våren
          </note>
          <u>
            <seg>
              1995 har väldigt många hushåll märkt av flera positiva effekter
              av detta samarbete, trots de stora nedskärningar och nödvändiga
              besparingar som har skett främst inom transfereringssystemen.
              De allra flesta hushållen har gynnats av den sänkta räntan, den
              stärkta kronan, den låga inflationen - nästan deflation
            </seg>
          </u>
          <u>
            <seg>
              - och reallöneökningar kombinerat med sänkt matskatt.
            </seg>
          </u>
          <u>
            <seg>
              Samtidigt med saneringen av ekonomin måste vi nu än intensivare
              arbeta vidare för att söka minska arbetslösheten - vår tids största
              gissel. Den totala arbetslösheten har ökat under 1996. Arbetslösheten
              är allvarlig för alla, men nu ökar arbetslösheten mer bland kvinnor
              än bland män. Invandrarkvinnorna, tillsammans med våra ungdomar,
              har det allra svårast.
            </seg>
          </u>
          <u>
            <seg>
              Till detta kommer att många kvinnor som har ett jobb har svårt
              att försörja sig, eftersom de är ofrivilligt deltidsarbetande,
              med andra ord deltidsarbetslösa.
            </seg>
          </u>
          <u>
            <seg>
              Samtidigt missgynnas kvinnor vad gäller arbetsmarknadspolitiska
              insatser. Kvinnor kommer inte i fråga för dyrare arbetsmarknadsinsatser
              i samma utsträckning som männen. Kvinnor får ofta erbjudanden
              om "kallas-vid-behov-arbeten". De får kortare arbetsmarknadsutbildningar
              och deltar inte i projektanställningar lika ofta som män. Denna
              orättvisa fördelning av arbetsmarknadsinsatser måste rättas till.
            </seg>
          </u>
          <u>
            <seg>
              Här krävs omedelbara insatser.
            </seg>
          </u>
          <u>
            <seg>
              Den höga arbetslösheten kräver att olika lösningar prövas, så
              att fler personer kan få ett arbete. Då gäller det att fundera
              över var de nya jobben finns. Storindustrin kommer knappast att
              nyanställa. Dess ekonomiska vinster används i huvudsak till modernisering
              av teknik och maskinpark. Däremot finns det en utvecklingspotential
              bland mindre och medelstora företag. Företagandet måste därför
              stimuleras och gynnas i än högre grad än i dag. Arbetsgivaravgifterna
              måste sänkas ytterligare. Utrymme skapas genom högre avgifter
              på miljöstörande verksamhet. Skatteväxlingen måste påskyndas.
              En annan mycket viktig insats blir att minska krånglet och byråkratin.
            </seg>
          </u>
          <u>
            <seg>
              Den offentliga sektorn kan knappast växa i framtiden. Tack vare
              den överenskommelse som före jul träffades mellan Centern och
              regeringen om miljardsatsningarna på kommuner och landsting kunde
              ett antal jobb räddas kvar, dock inte alla. I detta sammanhang
              uttalade centerkvinnorna i vår organisation en förhoppning om
              att de ansvariga politikerna skulle styra över medlen till vård,
              omsorg och utbildning -
            </seg>
          </u>
          <note>
            arbeten som i huvudsak utförs av kvinnor. Göran
          </note>
          <u>
            <seg>
              Persson har ju nu utlovat ytterligare statliga satsningar, vilka
              blir viktiga för att rädda fler offentliga jobb.
            </seg>
          </u>
          <u>
            <seg>
              För att råda bot på den obalans som finns i samhället i dag mellan
              dem som har arbete och de arbetslösa och mellan tillgängliga resurser
              och otillfredsställda behov, måste vi söka samverkansformer mellan
              det privata och det offentliga. Jag tror att lösningen finns i
              ett ökat medborgarinflytande och en större delaktighet. Det är
              lättare att se behov och finna förutsättningar och lösningar på
              det lokala planet. De lokala arbetsförmedlingsnämnderna, som nyligen
              har startat sin verksamhet, måste därför ges möjlighet att arbeta
              än mer flexibelt för att kunna utnyttja lokala möjligheter fullt
              ut.
            </seg>
          </u>
          <u>
            <seg>
              Kvinnors företagande ökar långsamt, vilket är glädjande. Nu startas
              nästan vart fjärde företag av kvinnor. Målet måste vara hälften
              av företagen. Centerpartiet vill ha ett tioårigt småföretagarprogram
              med bl.a. förbättrad rådgivning, fler kvinnliga affärsrådgivare,
              mentorskap och förbättrad långivning. Därigenom kan utvecklingen
              påskyndas.
            </seg>
          </u>
          <u>
            <seg>
              Många kvinnor är särskilt intresserade av kooperativt företagande.
              Det är ofta lättare för en liten grupp kvinnor att övervinna den
              s.k. entreprenörströskeln och bilda ett kooperativt företag än
              vad det är för en enskild kvinna att bli företagare. Av dem som
              vänder sig till de lokala kooperativa rådgivningscentrum som finns
              i dag är 70 % kvinnor. Det är glädjande att de små kooperativa
              företagen har expanderat under de senaste åren. En färsk studie
              har visat att man inom hemtjänsten t.o.m. har lyckats bäst på
              den kooperativa sidan.
            </seg>
          </u>
          <u>
            <seg>
              Vi måste också sträva efter en generellt förkortad och mer flexibel
              arbetstid. Skälen till det är många. Vi har tidigare haft en lagstiftad
              arbetsvecka på 48 timmar. Nu har vi generellt en arbetsvecka på
              40 timmar.
            </seg>
          </u>
          <u>
            <seg>
              Vem har sagt att just 40-timmarsveckan är den absolut rätta?
              I andra europeiska länder varierar den generella arbetstiden,
              och i många länder har arbetstiderna sänkts. Sverige ligger nu
              i topp samtidigt som vår arbetslöshet är rekordhög. I första hand
              bör arbetsmarknadens parter kunna komma överens om stegvisa minskningar
              av arbetstiderna. Det har tidigare talats om Växjös exempel. Jag
              anser att våra kommunpolitiker bör eftersträva att ha liknande
              system i sina kommuner.
            </seg>
          </u>
          <u>
            <seg>
              Centerpartiet har ett mål: 30 timmars arbetsvecka som ger utrymme
              för sex timmars arbetsdag. En generellt förkortad arbetstid underlättar
              flexibla lösningar.
            </seg>
          </u>
          <u>
            <seg>
              Arbete skapar möjlighet till välfärd, men tillgänglig välfärd
              måste fördelas rättvist.
            </seg>
          </u>
          <note type="speaker">
            Anf. 204 OWE HELLBERG (v) replik:
          </note>
          <u>
            <seg>
              Herr talman! Ingbritt Irhammar sade att marknaden inte gillade
              vänstersamverkan 1994 och att marknaden inte gillade paketet på
              114 miljarder kronor som skulle gälla till 1998. Men samarbetet
              med Centern gillas tydligen av marknaden. Vad är det Centern har
              tillfört samarbetet för att det skall gillas av marknaden? Det
              som händer ute i kommuner och landsting är att uppsägningarna
              fortsätter. Den statliga servicen har blivit sämre. Det är precis
              motsatt politik i förhållande till vad Centern - fortfarande,
              hoppas jag -
            </seg>
          </u>
          <u>
            <seg>
              egentligen vill, nämligen att hela landet skall leva, att glesbygd
              och landsbygd skall ha möjligheter att fortsätta överleva och
              att vi skall slippa den centralisering som vi ser i dag.
            </seg>
          </u>
          <note type="speaker">
            Anf. 205 INGBRITT IRHAMMAR (c) replik:
          </note>
          <u>
            <seg>
              Herr talman! Först vill jag instämma i att vi måste arbeta för
              ett välfärdssystem och en trygghet för alla människor i hela vårt
              land. En förutsättning för detta är en stabil ekonomi som har
              marknadens förtroende.
            </seg>
          </u>
          <u>
            <seg>
              Att marknaden inte hade förtroende för det samarbete med Vänstern
              som fanns i början av 1994 och fram till våren 1995, visade sig
              i oerhört höga räntor, en svag krona och en hög inflation. Detta
              kunde inte rättas till förrän samarbetet mellan Socialdemokraterna
              och Centerpartiet började. Det har givit en stabil grund för att
              nu gå vidare och försöka finna former där välfärden kommer att
              gälla alla.
            </seg>
          </u>
          <u>
            <seg>
              Vi har i dag fått höra från Göran Persson att saneringen har
              gått så bra att det nu finns tio miljarder kronor för att t.ex.
              värna vård, omsorg och skola.
            </seg>
          </u>
          <note type="speaker">
            Anf. 206 OWE HELLBERG (v) replik:
          </note>
          <u>
            <seg>
              Herr talman! Tyvärr gör Ingbritt Irhammar nog en litet för positiv
              tolkning av de egna insatserna. Skillnaden mellan 114 miljarder
              och 126 miljarder är inte särskilt stor. Problemet är naturligtvis
              att den s.k.
            </seg>
          </u>
          <u>
            <seg>
              marknaden, om det nu var den, jag är mycket tveksam till det,
              inte hade tålamod att vänta och se hur det gick. Det har man ju
              inte när det gäller sådana saker.
            </seg>
          </u>
          <u>
            <seg>
              Tyvärr har det uppstått många problem till följd av de fortsatta
              nedskärningar som Socialdemokraterna och Centerpartiet varit överens
              om. Nu säger man plötsligt: Det kanske inte var så bra. Nu skall
              vi ta och rätta till alla fel. Det handlar om fel som egentligen
              inte hade behövt göras från början.
            </seg>
          </u>
          <note type="speaker">
            Anf. 207 INGBRITT IRHAMMAR (c) replik:
          </note>
          <u>
            <seg>
              Herr talman! Min bedömning av den ekonomiska stabiliteten utgår
              från hur marknaden reagerar på den politiska situationen och de
              politiska uppgörelserna.
            </seg>
          </u>
          <u>
            <seg>
              Varken Vänsterpartiet eller Centerpartiet kan ensamma tala om
              för marknaden hur den skall reagera. Den reagerar genom att visa
              sitt förtroende, och det är det vi ser exempel på.
            </seg>
          </u>
          <note type="speaker">
            Anf. 208 EWA LARSSON (mp) replik:
          </note>
          <u>
            <seg>
              Herr talman! Jag har några frågor till Ingbritt Irhammar. Centern
              driver alltså nu förkortad arbetstid, det hörde jag att Ingbritt
              Irhammar sade. Då undrar jag: Vill ni lagstifta om en sådan? Är
              det inom den här mandatperioden ni kan tänka er förkortad arbetstid
              eller kommer ni att komma med något annat förslag?
            </seg>
          </u>
          <note type="speaker">
            Anf. 209 INGBRITT IRHAMMAR (c) replik:
          </note>
          <note>
            Herr talman! Centerpartiet antog i slutet av 80-
          </note>
          <u>
            <seg>
              talet ett program på en partistämma enligt vilket målet är 30
              timmars arbetsvecka. Det ger utrymme för en sextimmarsdag och
              för flexibla arbetstider. Detta har inte alla i Centerpartiet
              drivit, de flesta har varit väldigt dåliga på det. Det är i huvudsak
              kvinnorna som har drivit det.
            </seg>
          </u>
          <u>
            <seg>
              Nu försöker vi, framför allt från Centerkvinnornas sida, visa
              de positiva effekterna av att arbeta för en förkortad arbetstid.
              Det leder inte bara till att fler kan få arbete, vilket Växjöprojektet
              har visat, utan det handlar också om livskvalitetsfrågor och fördelningsfrågor.
              Den välfärd och de arbetstillfällen vi har får fördelas när vi
              nu inte har arbete åt alla. Framför allt är det dock av jämställdhetsskäl
              som det är viktigt att driva detta.
            </seg>
          </u>
          <note type="speaker">
            Anf. 210 EWA LARSSON (mp) replik:
          </note>
          <u>
            <seg>
              Herr talman! Detta är både glädjande och litet deprimerande.
              Självklart har en förkortad arbetstid många kvalitativa fördelar.
              Det är en komplex fråga.
            </seg>
          </u>
          <u>
            <seg>
              Men att Centern sedan 80-talet har drivit frågan, och inte så
              kraftfullt, gör att jag vill fråga: Varför inte ta chansen nu
              och tillsammans med andra partier, t.ex.
            </seg>
          </u>
          <u>
            <seg>
              Miljöpartiet, samla kraft och driva frågan med litet mer kraft
              så att vi kan få ett resultat inom denna mandatperiod?
            </seg>
          </u>
          <note type="speaker">
            Anf. 211 INGBRITT IRHAMMAR (c) replik:
          </note>
          <u>
            <seg>
              Herr talman! Först vill jag säga att vi redan ser vissa resultat.
              Jag tror själv att det är oerhört viktigt att arbetsmarknadens
              parter driver detta i avtalsförhandlingar om det löneutrymme som
              finns. Kan vi nu få Växjöprojektet att fungera som en våg över
              hela landet, så kan det ge tusentals redan under den här mandatperioden.
              Jag vill inte ha lagstiftning nu, däremot kan jag inte utesluta
              det på sikt.
            </seg>
          </u>
          <u>
            <seg>
              Jag håller med om att det är tragiskt att inte fler driver det
              här aktivt, men vi måste hjälpas åt. Vi har ju faktiskt haft en
              gemensam debattartikel med forskare, fack och representanter från
              Ewa Larssons parti, mitt parti och Vänsterpartiet. Jag hoppas
              att det nästa gång blir ännu fler partier, ännu fler fack och
              ännu fler personer som är med.
            </seg>
          </u>
          <note type="speaker">
            Anf. 212 EWA LARSSON (mp):
          </note>
          <u>
            <seg>
              Herr talman! Jag ser fram emot när hela Centerpartiet tillsammans
              med hela Miljöpartiet driver förkortad arbetstid.
            </seg>
          </u>
          <u>
            <seg>
              Nu vill jag gå från stort till smått, till dessa våra minsta,
              till barnen. Med sorg i hjärtat måste jag tillkännage att jag
              under de senaste två åren och tre månaderna, den tid som jag har
              varit förtroendevald till
            </seg>
          </u>
          <u>
            <seg>
              Sveriges riksdag, inte kan påminna mig att riksdagen fattat ett
              enda politiskt beslut som gynnat barnen. Jag önskar att den som
              vet eller kan påminna sig bättre än jag rättar mig.
            </seg>
          </u>
          <u>
            <seg>
              Om vi inför barnkonsekvensbeskrivningar, dvs. att vi prövar politiska
              beslut utifrån barnets bästa, blir det lättare att se beslutens
              konsekvenser.
            </seg>
          </u>
          <u>
            <seg>
              Samhället förändras just nu mycket fort. De sammantagna effekterna
              av en rad politiska beslut medför att ett ökande antal människor
              lever under ekonomisk stress. Det här påverkar självfallet barnet,
              det säger de själva till PBU, skolsköterskor och föreningsliv.
            </seg>
          </u>
          <u>
            <seg>
              Lyssna på barnen!
            </seg>
          </u>
          <u>
            <seg>
              Det finns inga ensamstående föräldrar - varje barn har en mamma
              och en pappa. Däremot finns det väldigt många ensamförsörjande
              föräldrar. I en färsk rapport där Danmark, Finland, Frankrike,
              Nederländerna, Norge, Storbritannien, Tyskland och Sverige jämförs
              vad avser samhällets stöd till barnfamiljer visar det sig att
              Sverige ger lägst stöd till just ensamförsörjande föräldrar. Endast
              det svenska systemet är i princip helt neutralt i förhållande
              till försörjningssituation. Det här är ju anmärkningsvärt. Just
              ensamstående familjeförsörjare har drabbats extra hårt av de politiska
              ekonomiska prioriteringar som har gjorts inom den här mandatperioden.
            </seg>
          </u>
          <u>
            <seg>
              Jag undrar hur det känns att vara barn och behöva nya glasögon
              och veta att det medför att det inte blir någon semesterresa i
              år heller. Vi kan ju fråga barnen.
            </seg>
          </u>
          <u>
            <seg>
              Vi är eller borde åtminstone vara överens om att den grundläggande
              resursen i vårt samhälle är det mänskliga kapitalet. Skolan är
              ett samhälle i miniatyr, anförde en tidigare talare. Dagens skola
              är fortfarande starkt hierarkiskt uppbyggd, med rektor i toppen
              och matbespisningspersonal i botten. Jag vill påstå att skolan
              är en kvarleva av en form av institution där barnet inte kan växa.
              Kunskapsklyftorna i samhället håller på att förstärkas, samtidigt
              som en del företag arbetar för platta organisationer, delaktighet
              och gemensamt ansvarstagande.
            </seg>
          </u>
          <u>
            <seg>
              Herr talman! Generellt sett vill jag påstå att barn är utvecklingsoptimister.
              För oss, vi som är här och ute i samhället, är det självklart
              att skolan är till för barnen. Men känner barnen att skolan är
              till för dem?
            </seg>
          </u>
          <u>
            <seg>
              När klasserna görs större försvinner möjligheter för varje barn
              i en klass att framstå som en egen individ.
            </seg>
          </u>
          <u>
            <seg>
              När maten försämras i skolan märker barnen självfallet det, och
              en del skolor är nu nere i en portionskostnad på 4 kr. Andra skolor,
              allt färre, prioriterar i dag annorlunda, utifrån kunskap om att
              en god kvalitet på råvara liksom tillagning kostar. En gång i
              tiden drev
            </seg>
          </u>
          <u>
            <seg>
              Socialstyrelsen på utbildning om vikten av god kosthållning.
              Nu har också dessa utbildare bantats bort -
            </seg>
          </u>
          <u>
            <seg>
              eller kommer det en ny utbildningskampanj? Barnets bästa kräver
              det.
            </seg>
          </u>
          <u>
            <seg>
              När barnen skall börja röra sig själva i samhället, hur ser då
              utemiljön ut? Samhällsbygget har helt tappat fotfästet bildningsmässigt
              sett, och numera är det bilens framfart som först vägs in. Barnet
              blir ett problem när det vill förflytta sig själv. Begränsningar
              i rörelseutrymme tillhör vardagen, inte undantagen.
            </seg>
          </u>
          <u>
            <seg>
              Bilsamhället stärker också i dag sina positioner ytterligare.
              Barnets uterum och möjligheter till fri lek begränsas alltmer.
              Våld mot bil bestraffas hårdare än våld mot barn.
            </seg>
          </u>
          <u>
            <seg>
              Jan Bergqvist anförde för ett par timmar sedan lyriskt att inget
              barn skall behöva vara rädd för att bli mobbat när det går till
              skolan. Ja, det är väl självklart.
            </seg>
          </u>
          <u>
            <seg>
              Det håller väl alla människor med om. Men faktum är att det finns
              bostadsområden där barnen själva uttrycker att just våldet i skolan
              och på fritiden är deras största problem, att rädslan ständigt
              är närvarande.
            </seg>
          </u>
          <u>
            <seg>
              Möjligheten att känna tillit bygger ju på tillit. Annars blir
              det svårt. Jag undrar vad ordföranden i finansutskottet har för
              svar att ge de barnen.
            </seg>
          </u>
          <u>
            <seg>
              Tillväxt för en hållbar utveckling kräver folkligt deltagande,
              och om de små skall vilja vara med som folk när de blir stora
              krävs att vi prioriterar om och prioriterar dem. Det gjorde Erik
              Lindorm i dikten
            </seg>
          </u>
          <u>
            <seg>
              Lyckans minut ur Domedagen från 1920.
            </seg>
          </u>
          <u>
            <seg>
              Herr talman!
            </seg>
          </u>
          <u>
            <seg>
              Är det sant att jag håller ett barn på min arm och ser mig själv
              i dess blick?
            </seg>
          </u>
          <u>
            <seg>
              Och fjärdarna gnistrar och jorden är varm och himlen utan en
              prick.
            </seg>
          </u>
          <u>
            <seg>
              Vad är det för tid, vad är det för år?
            </seg>
          </u>
          <u>
            <seg>
              Vem är jag, vad bär jag för namn?
            </seg>
          </u>
          <u>
            <seg>
              Du skrattande knyte med solblekt hår, hur fick jag dig i min
              famn?
            </seg>
          </u>
          <u>
            <seg>
              Jag lever, jag lever, på jorden jag står. Var har jag varit förut?
            </seg>
          </u>
          <u>
            <seg>
              Jag väntade visst miljoner år, på denna enda minut.
            </seg>
          </u>
          <u>
            <seg>
              Herr talman! Regeringen har precis beslutat om en kraftig satsning
              på kunskap om FN:s barnkonvention.
            </seg>
          </u>
          <u>
            <seg>
              Bra! Jag anser att vi skall börja med oss själva och lyssna på
              barnen.
            </seg>
          </u>
          <note>
            Tack!
          </note>
          <note type="speaker">
            Anf. 213 CARINA HÄGG (s):
          </note>
          <u>
            <seg>
              Herr talman! Vi kommer laddade till FN:s säkerhetsråd, sade nyligen
              Peter Osvald, Sveriges FN-
            </seg>
          </u>
          <u>
            <seg>
              ambassadör, när Sverige intog sin plats i säkerhetsrådet. Den
              laddningen behövs i allra högsta grad, för runt om i världen ser
              vi många kriser, både öppna kriser och sådana som är i sin linda,
              alla väntande på sin lösning. Sverige har inte bara laddat utan
              också förberett sig med både program och uttalade ambitioner samt
              lång erfarenhet av internationellt arbete.
            </seg>
          </u>
          <u>
            <seg>
              Redan från start finns en konflikt på dagordningen, nämligen
              den i Centralafrika kring Tanganyikasjön, Victoriasjön och några
              sjöar till. De länder som berörs är främst Zaire, Rwanda och det
              land jag själv nyligen hade möjlighet att besöka, nämligen Burundi.
            </seg>
          </u>
          <u>
            <seg>
              Inget land i regionen har undgått att påverkas av konflikterna,
              och flyktingströmmarna är det påtagligaste beviset på detta.
            </seg>
          </u>
          <u>
            <seg>
              Trots att världen känner till detta kan jag framför mig se ett
              scenario med ett storkrig kring de stora sjöarna och ett internationellt
              samfund som är förlamat av fransk-amerikanska motsättningar. Den
              språkstrid som återigen kom i dagen vid valet till generalsekreterare
              i FN vill man gärna le åt, men med den typ av allvarliga frågor
              som det internationella samfundet står inför finns det inte plats
              för någon sådan grabbig tuppfäktning.
            </seg>
          </u>
          <u>
            <seg>
              Vi har ännu bara sett de första akterna i detta drama, där ansvaret
              vilar tungt på regionens ledare. Men detta är också ett drama
              där vi vet att objudna inte kan hålla sig på avstånd utan gärna
              hjälper till med egennyttans regi i kulisserna.
            </seg>
          </u>
          <u>
            <seg>
              Olika fientliga intressegrupper har börjat utkristallisera sig,
              med mentorer från Washington och tidigare kolonialmakter, stater
              som hittills har fått härja alldeles för ostörda i Centralafrika,
              medan vi här i
            </seg>
          </u>
          <u>
            <seg>
              Norden av naturliga skäl har lagt vår kraft och tyngdpunkt på
              engagemanget i södra Afrika och kampen mot apartheid.
            </seg>
          </u>
          <u>
            <seg>
              Nu måste fokus i Afrikahjälpen flyttas norrut på kontinenten,
              till regionen kring de stora sjöarna. Sverige kan i det sammanhanget
              spela en strategisk roll i den nödvändiga försoningsprocessen.
              Vi betraktas som en pålitlig och objektiv partner och får därigenom
              lättare förtroende hos båda sidor i konflikten.
            </seg>
          </u>
          <u>
            <seg>
              Kristina Svensson gjorde tidigare och Thomas Redaeus gör nu ett
              viktigt arbete där nere i Burundi.
            </seg>
          </u>
          <u>
            <seg>
              Pingstmissionens u-landshjälp bör också nämnas på vår plussida.
            </seg>
          </u>
          <u>
            <seg>
              Komplexiteten i konflikterna och grymheten i det lidande som
              når oss via medierna kan paralysera, men vi måste förmå oss att
              se bortom etniciteten och i stället tydligt synliggöra dem med
              anspråk på eller snarare ovilja att dela med sig av makt och pengar,
              vilket är konfliktdrivande även här och denna gång.
            </seg>
          </u>
          <u>
            <seg>
              Regionen är på gränsen till sammanbrott. Människor utsätts för
              svält, flykt, förföljelse och övergrepp, dödas ja rent av slaktas.
              Nu fordras ett helhetsgrepp för att åstadkomma en varaktig lösning.
              Isolationism är ingen framkomlig väg. Vår och omvärldens säkerhet
              kan aldrig byggas med andras orättvisor som grund.
            </seg>
          </u>
          <u>
            <seg>
              Vid mitt besök i Burundi besökte jag African
            </seg>
          </u>
          <u>
            <seg>
              Housing Fund, en SIDA-stödd organisation som arbetar med att
              bygga upp förstörda byar och ge människor tillbaka deras hem.
              Dessa byggprojekt bedrivs av hutuer och tutsier i samverkan -
              rent bokstavligt bygger de nu upp freden tillsammans.
            </seg>
          </u>
          <u>
            <seg>
              Ett annat exempel på bistånd är det som går till det numera sargade
              burundiska parlamentet och dess parlamentariker, varav många har
              dödats och andra har tvingats fly inom och utom landet.
            </seg>
          </u>
          <u>
            <seg>
              Trots att det finns bistånd och att det, fast i liten skala,
              finns utomstående som befinner sig i landet behövs det fler oberoende
              ögon och öron när logiken är satt ur spel, ögon och öron som kan
              bekräfta alla otroliga men sanna händelser men även dementera
              fabricerade lögner. Officiella observatörer på FN:s uppdrag skulle
              enligt min bedömning fylla en dubbel funktion. De kan rapportera
              och medla, och de kan också visa det internationella samfundets
              intresse för en positiv utveckling. Det finns nämligen en utbredd
              rädsla för att landet likt Somalia och Rwanda skall bli lämnat
              åt sitt öde. Att som nu låta kanske hela
            </seg>
          </u>
          <u>
            <seg>
              700 000 flyktingar driva omkring utan hjälp inne i
            </seg>
          </u>
          <u>
            <seg>
              Zaire ökar inte tilltron till hjälp utifrån.
            </seg>
          </u>
          <u>
            <seg>
              Många länder i Afrika är skapade av kolonialmakter. Så är inte
              fallet med Burundi. Burundi har genom århundradena varit ett organiserat
              kungadöme innan man i slutet av 1800-talet blev en tysk och sedan
              en belgisk koloni. Den draksådd som då såddes är en stor del av
              det som vi nu ser skördas. Att belgarna har fått
            </seg>
          </u>
          <u>
            <seg>
              EU:s förtroende att stötta det rättsväsende man tidigare aktivt
              har bidragit till att bryta ner ger föga trovärdighet. Frankrike,
              som inte heller utmärkt sig för sin opartiskhet i regionen eller
              dragit sig för att stödja ledare med talang för kleptomani, fick
              polisen på sitt ansvarsområde, medan Sverige åtog sig ungdomsfrågorna.
            </seg>
          </u>
          <u>
            <seg>
              Det har förekommit flera kupper, men mellan de kupperna har det
              pågått en demokratiseringsprocess som också måste få fortsätta.
              Jag vill dock varna för en övertro på demokrati av västerländsk
              modell som problemlösare om det inte först finns en folklig förankring,
              en folklig resonansbotten. Vi måste ha större respekt för lokala
              uppfattningar, inte minst som komplement, om politiskt deltagande.
              Kvinnornas roll måste vi också bättre ta till vara. Då kommer
              man längre i demokratiseringsprocessen.
            </seg>
          </u>
          <u>
            <seg>
              Grannländerna reagerade på kuppen 1996 med ekonomiska sanktioner.
              En kraftig reaktion från omvärlden var motiverad. Men återigen
              kan vi se svårigheterna med att få sanktionsvapnet att träffa
              rätt.
            </seg>
          </u>
          <u>
            <seg>
              Det som skulle undantas från sanktionerna, främst humanitär hjälp
              och konstgödsel, har av administrativa skäl haft svårigheter att
              ta sig in i landet, medan smugglingen är framgångsrik. Den är
              framgångsrik för den som ändå kan betala eller som rent av tjänar
              pengar på sanktionerna. Värst drabbade är de som bäst behöver
              omvärldens stöd, flyktingar, internflyktingar och de fattigaste.
              Sanktionerna riskerar att bli ytterligare ett vapen i fel händer
              och därigenom förstärka förtrycket i stället för att nå avsedd
              verkan.
            </seg>
          </u>
          <u>
            <seg>
              Herr talman! Avslutningsvis vill jag säga att det behövs en översyn
              av sanktionsvapnet och ett större engagemang för krisområdet Centralafrika.
            </seg>
          </u>
          <note type="speaker">
            Anf. 214 TORSTEN GAVELIN (fp):
          </note>
          <u>
            <seg>
              Herr talman! Inför denna något begränsade församling kommer jag
              att koncentrera mig till energifrågan.
            </seg>
          </u>
          <u>
            <seg>
              Om man skall döma efter den bild av de pågående energiförhandlingarna
              som man får i massmedierna så är förutsättningarna inte särskilt
              stora för att resultatet skall bli en proposition som riktar in
              den svenska energipolitiken mot en hållbar utveckling, utan snarare
              mot en fortsatt förvirring. Denna allvarliga och mycket långsiktiga
              fråga verkar ha reducerats till ett sällskapsspel om regeringsmakten
              efter nästa val där frågan om vem som får vem och när blivit huvudsaken.
            </seg>
          </u>
          <u>
            <seg>
              Världens klimatforskare är så gott som helt eniga om att de industrialiserade
              västländerna måste reducera sina koldioxidutsläpp avsevärt och
              snabbt om inte allvarliga klimatförändringar skall inträffa under
              nästa sekel. En global temperaturhöjning kan medföra en kraftig
              lokal temperatursänkning i Skandinavien i och med att Golfströmmen
              påverkas. Växthuseffekten är ett globalt problem och användningen
              av fossila bränslen måste reduceras kraftigt i världen.
            </seg>
          </u>
          <u>
            <seg>
              Häri ligger den stora energipolitiska utmaningen för oss i de
              industrialiserade västländerna. Men i
            </seg>
          </u>
          <u>
            <seg>
              Sverige skall vi, som det nu ser ut, i stället avveckla säkra
              kärnkraftverk som producerar elkraft utan att släppa ut koldioxid.
              Fortsatta svenska satsningar på internationell klimatforskning
              och ökade svenska ansträngningar för att inom EU och FN vinna
              ökad förståelse för betydelsen av att reducera fossilbränsleanvändningen
              känns för mig mera angelägna.
            </seg>
          </u>
          <u>
            <seg>
              Biobränslen är en möjlighet att minska växthuseffekten. Andelen
              biobränslen för uppvärmning har också successivt ökat i Sverige
              och i dag ersätts olja och kol med biobränslen i en takt av 3-4
              TWh per år, alltså i en mycket hög takt. Vår svenska nisch i utvecklingen
              av ett hållbart energisystem kan vara forskning och utveckling
              kring biobränslenas produktion, förbränningsteknik, utsläppsreduktion,
              avfallshantering m.m. Ett brådskande forskningsområde är riskerna
              med utsläppen av hälsovådliga ämnen vid förbränning av biobränslen.
            </seg>
          </u>
          <u>
            <seg>
              Investeringar i energianläggningar av olika slag är oftast mycket
              långsiktiga. Därför är stabila ekonomiska spelregler av största
              vikt. I nuvarande osäkra läge kommer inga investeringar i gång
              utan kraftiga statliga subventioner. I Sverige har den politiska
              majoriteten ökat skatter och avgifter på energi mycket kraftigt
              och på olika sätt de senaste två åren. Skatterna är ömsom miljörelaterade
              och ömsom rent fiskala.
            </seg>
          </u>
          <u>
            <seg>
              På den avreglerade nordiska elmarknaden snedvrider en del av
              dessa skatter konkurrensförhållandena till svenska producenters
              nackdel. Behovet av en skattereform på energins område är därför
              akut. Bl.a.
            </seg>
          </u>
          <u>
            <seg>
              borde rent fiskala skatter läggas i konsumentledet och miljöavgifter
              i producentledet. Skatteväxlingskommitténs arbete är här en bra
              grund att utgå från.
            </seg>
          </u>
          <u>
            <seg>
              Herr talman! Om regeringen lägger fram förslag om förtida nedläggning
              av Barsebäck, vilka är det då som vinner och vilka är det som
              förlorar på det? En vinnare framträder tydligt. Det är Danmark.
              På kort sikt får Danmark sälja mer elström från sina kolkraftverk
              och på lång sikt mer fossilgas i den befintliga ledningen. Eleffekten
              i Barsebäcksverket måste nämligen ersättas med effekt i närområdet.
              Det går inte att förlita sig på norrländsk vattenkraft när det
              kniper till och blir kallt. Därtill är överföringskapaciteten
              för låg och tillgången för knapp, åtminstone under torrår.
            </seg>
          </u>
          <u>
            <seg>
              Förlorare blir i första hand miljön och de anställda på Barsebäcksverket
              och på Vargön-Alloys och andra elintensiva industrier, och i andra
              hand skattebetalarna och elkonsumenterna i Sverige. Det är alltid
              till syvende och sist medborgarna som får stå för notan.
            </seg>
          </u>
          <u>
            <seg>
              Jag har inget otalt med danskarna, men jag anser att svenska
              medborgares pengar kommer till bättre användning inom skola, vård
              och omsorg än om de används för att köpa elkraft och fossilgas
              från Danmark. Dessutom är varje arbetstillfälle värt att slå vakt
              om.
            </seg>
          </u>
          <u>
            <seg>
              Den svenska kärnkraften tillhör den mest säkra i världen. Inom
              vårt närområde har vi reaktorer som tillhör de mest osäkra. En
              stor kraftinsats för att höja reaktorsäkerheten i Baltikum och
              Ryssland, ett samverkansprojekt mellan den svenska kärnkraftsindustrin
              och staten, ser jag som ett väsentligt inslag i en kommande energipolitik.
            </seg>
          </u>
          <u>
            <seg>
              Herr talman! Som folkpartist anser jag att ett energipolitiskt
              beslut skall grundas på marknadsekonomiska principer. Då blir
              det hållbart och trovärdigt.
            </seg>
          </u>
          <u>
            <seg>
              Att som näringsministern i gårdagens interpellationsdebatt tala
              om att en planerad avveckling är att föredra framför en snabb
              avveckling "när grejerna är slut"
            </seg>
          </u>
          <u>
            <seg>
              är att omyndigförklara både elkonsumenterna och de elproducenter
              som byggt och som driver våra säkra kärnkraftverk. Planhushållningens
              tid är förbi.
            </seg>
          </u>
          <u>
            <seg>
              Som jag ser det har en energipolitik för hållbar samhällsutveckling
              på längre sikt en internationell inriktning och ett dynamiskt
              perspektiv.
            </seg>
          </u>
          <note type="speaker">
            Anf. 215 OWE HELLBERG (v) replik:
          </note>
          <u>
            <seg>
              Herr talman! Jag har en fråga till Torsten Gavelin.
            </seg>
          </u>
          <u>
            <seg>
              Torsten Gavelin pratar om säkra kärnkraftverk.
            </seg>
          </u>
          <u>
            <seg>
              Men den processen ingår i en helhet. Man skall bryta uran som
              är en ändlig resurs och man diskuterar faktiskt mycket de miljöproblem
              för människor och natur som finns runt det. Det finns också ett
              avfall som vi skall ta hand om, och problematiken kring det har
              vi inte löst. Det är också så att den här processen inte ingår
              i det naturliga kretsloppet.
            </seg>
          </u>
          <u>
            <seg>
              Anser inte Torsten Gavelin att det är några problem med hela
              proceduren runt kärnkraften?
            </seg>
          </u>
          <note type="speaker">
            Anf. 216 TORSTEN GAVELIN (fp) replik:
          </note>
          <u>
            <seg>
              Herr talman! Världen är full av problem, och kärnkraften är naturligtvis
              inte något undantag. Det har gjorts hyllmeter av utredningar kring
              riskerna med olika energiproduktioner och de kostnader som hela
              processen för med sig, från gruvbrytningen av uran till avfallshanteringen.
              Man har jämfört med oljeutvinning, med kolbrytning och även med
              vattenkraft. I
            </seg>
          </u>
          <u>
            <seg>
              alla de här utredningarna har man kommit fram till att kärnkraften
              står i en klass för sig, med ytterst låga kostnader sett i proportion
              till produktionen.
            </seg>
          </u>
          <note type="speaker">
            Anf. 217 OWE HELLBERG (v) replik:
          </note>
          <u>
            <seg>
              Herr talman! Jag betvivlar de kostnadsberäkningarna. Vi har ju
              faktiskt inte något facit när det gäller kärnkraften. Det går
              inte att beräkna kostnaderna för avvecklingen och för den lagerhållning
              av avfallsprodukterna som vi nödvändigtvis måste ha. Det handlar
              om flera hundra år. Vem kan göra sådana beräkningar utan att det
              blir en lek med siffror?
            </seg>
          </u>
          <note type="speaker">
            Anf. 218 TORSTEN GAVELIN (fp) replik:
          </note>
          <u>
            <seg>
              Herr talman! Jag kan hålla med Owe Hellberg att det naturligtvis
              inte finns några exakta beräkningar.
            </seg>
          </u>
          <u>
            <seg>
              Detta är svårt att beräkna.
            </seg>
          </u>
          <u>
            <seg>
              Det är också mycket svårt att räkna på vad växthuseffekten ställer
              till med. Därför har man när man har jämfört kol, olja, uran,
              vattenkraft, osv. uteslutit växthuseffektens kostnader, eftersom
              de är för svåra att bedöma.
            </seg>
          </u>
          <u>
            <seg>
              I dessa jämförelser kommer kärnkraften, som jag tidigare sade,
              i en särklass med mycket låga totala kostnader. Vattenkraften
              har betydligt högre riskkostnader på grund av de stora dammolyckor
              som förekommer med det kraftslaget och de många olyckor som sker
              vid utbyggnaden av vattenkraften. Det är för mig förvånande, men
              det är ett faktum i dessa utredningar.
            </seg>
          </u>
          <note type="speaker">
            Anf. 219 OWE HELLBERG (v):
          </note>
          <u>
            <seg>
              Herr talman! En hållbar utveckling innebär för mig och Vänsterpartiet
              en världsordning där den kapitalistiska marknadsekonomin ifrågasätts,
              där människors behov av en rättvis fördelning respekteras och
              där en ekologiskt hållbar resursanvändning är grunden för produktionsvillkoren.
              Dagens kapitalism där pengarna styr efterfrågan innebär att 20
              % av jordens befolkning i de rika delarna av världen utnyttjar
              80 % av jordens resurser.
            </seg>
          </u>
          <u>
            <seg>
              Produktionsprocessens villkor är viktiga. Marknadskrafterna tar
              inte hänsyn till helheten. På marknaden styr pris, tillgång och
              möjligheter till efterfrågan på produkterna konsumtionsmönstren.
              Politiken måste vara med och styra produktionsvillkoren för att
              inriktningen mot det hållbara samhället skall kunna stakas ut.
              Jag skall ge två exempel på när marknadskrafterna inte fungerar
              utifrån denna helhetssyn.
            </seg>
          </u>
          <u>
            <seg>
              Fru talman! Vi svenskar gillar bananer. Efterfrågan på bananer
              är stor. Men kunskapen om deras ursprung och produktion är liten,
              eller tas ingen hänsyn till. I en tidning om miljöfrågor som blev
              ett resultat av ungdomens miljöriksdag år 1996 kan man läsa följande
              fakta: Med 17 kilo per år och person äter vi svenskar mest bananer
              i världen. De billigaste bananerna är definitivt inte de miljövänligaste.
              Jättelika regnskogsområden skövlas för att ge plats åt bananplantager.
              Plantornas rötter dränks med kemikalier, och plantagen sprutas
              för hand och med flygplan.
            </seg>
          </u>
          <u>
            <seg>
              Varje bananstock växer i en plastpåse fylld med bekämpningsmedel.
              Gifterna hamnar i floder och grundvatten. Plastpåsarna hamnar
              i havet där jättesköldpaddor tar dem för maneter, sväljer dem
              och kvävs. Arbetarna på plantagerna drabbas i tusental av cancer,
              sterilitet och förgiftning. Det finns alternativ,
            </seg>
          </u>
          <u>
            <seg>
              KRAV-odlade bananer från plantager där gifter och bekämpningsmedel
              är förbjudna, med de säljs bara i vissa affärer och i begränsad
              mängd. Där har vi som konsumenter ett stort ansvar - men också
              ett politiskt ansvar - att försöka förändra en oansvarig produktionsprocess.
            </seg>
          </u>
          <u>
            <seg>
              I Sverige är i dag inte arbetsmiljöproblemen eller produktionsproblemen
              av riktigt samma slag för människor och miljö som i exemplet med
              bananerna.
            </seg>
          </u>
          <u>
            <seg>
              Men det finns många problem som måste lösas och som inte är förenliga
              med en hållbar utveckling.
            </seg>
          </u>
          <u>
            <seg>
              Fru talman! Här kommer ett exempel från svenska förhållanden.
              I min hemkommun Ockelbo finns ett lokalt bageri, Mattes bröd,
              med ett tiotal anställda.
            </seg>
          </u>
          <u>
            <seg>
              Det är ett småföretag som försöker att klara sig i konkurrensen
              med de stora brödtillverkarna. När jag går och handlar mitt matbröd
              köper jag det lokala brödet.
            </seg>
          </u>
          <u>
            <seg>
              Det ligger på hyllorna tillsammans med brödet från
            </seg>
          </u>
          <u>
            <seg>
              Pågens i Skåne och från Polarbröd långt uppe i Norrland. Det
              lokala brödet har fraktats 500 meter, medan de stora brödtillverkarnas
              fraktas ända upp till 100
            </seg>
          </u>
          <u>
            <seg>
              mil. Det som sedan inte går ihop med tanken på en hållbar utveckling
              är att det lokala brödet inte är billigare än det andra sortimentet
              utan ibland tyvärr dyrare. Det beror dock inte på att den lokale
              bagaren har högre avkastning på sin produktion, utan på att samhällssystemet
              gynnar en storskalig produktion framför en småskalig, liksom storkonsumenter
              av energi och råvaror.
            </seg>
          </u>
          <u>
            <seg>
              Visionen och kunskapen om det hållbara samhället måste genomsyra
              alla samhällsområden och förankras hos alla medborgare. Det måste
              politiskt tillämpas av alla, inte minst av ministrarna i sina
              ställningstaganden när de föreslår hur statens medel skall användas
              och hur verksamheterna skall utformas.
            </seg>
          </u>
          <u>
            <seg>
              Det gäller t.ex. utbildningsminister Carl Tham och forskningspolitiken.
              Satsning på resurssnål och kretsloppsbaserad energiteknik liksom
              utvecklingen av biokemisk teknik och av en ekologisk-biologisk
              produktionsprocess bör prioriteras.
            </seg>
          </u>
          <u>
            <seg>
              Det gäller arbetsmarkandsminister Margareta
            </seg>
          </u>
          <u>
            <seg>
              Winberg, som måste skapa bättre förutsättningar för utveckling
              av nya jobb i hela landet. Vi måste få stopp på flyttlassen, som
              är lika stora som på 60-talet, med den skillnaden att man i dag
              inte flyttar till ett jobb utan med förhoppning om ett jobb.
            </seg>
          </u>
          <u>
            <seg>
              Det gäller kommunikationsminister Ines Uusmann, som måste hejda
              utvecklingen mot allt fler tunga transporter på vägarna med sina
              rullande varulager. Vad är det som säger att företagens pricip
              med just-in-time-modellen är en del av en hållbar utveckling?
            </seg>
          </u>
          <u>
            <seg>
              Det gäller bostadsminister Jörgen Andersson, som måste skapa
              förutsättningar för en ny- och ombyggnation som är kretsloppsbaserad.
              Det duger inte med enstaka experimenthus i något bostadsområde,
              utan det måste ske på bredden och med en kraftfull forskning som
              bas.
            </seg>
          </u>
          <u>
            <seg>
              Det gäller statsminister Göran Persson och näringsminister Anders
              Sundström, som på sina kombinerade statsbesök och handelsresor
              i sina samtal med näringslivets företrädare, både de svenska och
              de som gästas, måste framhålla att de handelskontrakt som upprättas
              ställer största möjliga krav på en snål energi- och resursanvändning
              och att produktionsprocessen inte skapar miljöförstöring eller
              sker med oanständiga arbetsvillkor. Det är långt viktigare än
              att diskutera och ge exempel på vad som menas med politisk stabilitet.
            </seg>
          </u>
          <u>
            <seg>
              Ett ekologiskt hållbart Sverige kräver en omställning på många
              områden där ordet livskvalitet kanske får en annan innebörd är
              i dag och där den materiella konsumtionen sker efter andra förutsättningar.
              En sådan utveckling kommer naturligtvis Vänsterpartiet att jobba
              för, eftersom vi inte är nöjda med dagens kapitalistiska samhällsmodell.
              Jag personligen tror mycket på en lokal och regional utveckling
              och lever gärna efter mottot: Tänk globalt, men handla lokalt!
            </seg>
          </u>
          <note type="speaker">
            Anf. 220 TORSTEN GAVELIN (fp) replik:
          </note>
          <u>
            <seg>
              Fru talman! Owe Hellberg säger att han ifrågasätter marknadsekonomin
              och tycker att politikerna skall styra mer. Sedan tar han exemplen
              med bananer och bröd. Jag tycker inte riktigt att Owe Hellberg
              fullföljde sitt resonemang. Därför vill jag ställa frågan: Menar
              Owe Hellberg att vi politiker skall bestämma vilka bananer och
              vilket bröd som Ockelboborna skall äta?
            </seg>
          </u>
          <note type="speaker">
            Anf. 221 OWE HELLBERG (v) replik:
          </note>
          <u>
            <seg>
              Fru talman! Nej, det menar jag naturligtvis inte.
            </seg>
          </u>
          <u>
            <seg>
              Men jag menar att de varor och den produktion som vi har skall
              baseras på ekologiska villkor. Man måste alltså betala för att
              utnyttja miljön, för miljöförstöringen, och om man inte har anständiga
              arbetsvillkor för de människor det handlar om. Det sker inte i
              dag.
            </seg>
          </u>
          <u>
            <seg>
              Det finns inte det intresset för det.
            </seg>
          </u>
          <u>
            <seg>
              Det är där politikerna kommer in. De måste vara med och sätta
              ramarna för en utveckling som skall leda till hållbart och utvecklat
              samhälle.
            </seg>
          </u>
          <note type="speaker">
            Anf. 222 TORSTEN GAVELIN (fp) replik:
          </note>
          <u>
            <seg>
              Fru talman! Owe Hellberg vill ändå utnyttja marknadsekonomins
              mekanismer vad gäller varor och tjänster, osv. Då är inte Owe
              Hellberg så ifrågasättande gentemot marknadsekonomin, utan vill
              i stället styra med hjälp av miljöavgifter och annat. Det kan
              man mycket väl göra i ett marknadsekonomiskt system. Men vill
              man styra för mycket är frågan: Vem är det som skall besluta?
              Är det konsumenterna och producenterna som träffas på marknaden
              och beslutar om hur produktion och konsumtion skall se ut, eller
              är det vi politiker som skall gå in och styra i detalj?
            </seg>
          </u>
          <note type="speaker">
            Anf. 223 OWE HELLBERG (v) replik:
          </note>
          <u>
            <seg>
              Fru talman! Till Torstens Gavelins stora besvikelse måste jag
              nog säga att även Vänsterpartiet vill ha en marknad. Men naturligtvis
              är det konsumenter, producenter och de politiska målen som skall
              styra utvecklingen. Hur mycket eller hur litet politikerna skall
              lägga sig i beror på hur konsumenter och producenter lever upp
              till målen för en hållbar utveckling.
            </seg>
          </u>
          <u>
            <seg>
              Det är ju faktiskt inte det producenten har som främsta mål för
              sin produktion. Det är något helt annat, och det vet även Torsten
              Gavelin.
            </seg>
          </u>
          <note>
            Anf. 224 Kommunikationsminister INES
          </note>
          <note type="speaker">
            UUSMANN (s):
          </note>
          <u>
            <seg>
              Fru talman! Kära kammarledamöter som har orkat så här långt!
              Sverige skall byggas om till ett hållbart samhälle. Det har varit
              temat för debatten under hela dagen. En viktig del i det arbetet
              är att skapa ett hållbart transportsystem.
            </seg>
          </u>
          <u>
            <seg>
              Owe Hellberg var inne på detta tidigare, när han -
            </seg>
          </u>
          <u>
            <seg>
              som jag uppfattade det - gav exempel på i hans tycke onödiga
              transporter. Jag delar uppfattningen att onödiga transporter är
              något som vi naturligtvis inte skall gynna. Men för mig är ett
              hållbart transportsystem någonting som skall vara såväl ekonomiskt
              som socialt och ekologiskt hållbart. Det är inte lätt. Det är
              svårt nog att nå ett av dessa tre mål, och det är ännu svårare
              att nå alla tre. Inte desto mindre är det nödvändigt.
            </seg>
          </u>
          <u>
            <seg>
              Transporter har inte något egenvärde, utan de sker för att näringslivet
              skall fungera effektivt, för att människor skall kunna ta sig
              till jobbet men också för att människor skall kunna leva ett rikt
              liv. Men i dag sker transporter till priset av många människors
              liv och hälsa och till priset av att vår miljö successivt förstörs.
              Så kan det inte fortsätta.
            </seg>
          </u>
          <u>
            <seg>
              Därför måste vi börja omställningen till ett ekologiskt hållbart
              transportsystem. I ett sådant transportsystem behövs alla transportslagen.
              Flyg, sjöfart och vägtrafik har alla viktiga roller att spela.
              Varje transportslag skall naturligtvis användas klokt, och varje
              transportslag måste anpassas till att ge minsta möjliga miljöskador.
            </seg>
          </u>
          <u>
            <seg>
              Också järnvägstrafiken är en viktig del i ett hållbart transportsystem.
              Därför föreslår regeringen nu att
            </seg>
          </u>
          <u>
            <seg>
              Botniabanan byggs och att staten skall satsa ytterligare, mer
              än 30 miljarder kronor, på ny- och reinvesteringar i järnväg under
              nästa tioårsperiod. Det handlar alltså om mycket stora investeringar
              i ett enda transportslag.
            </seg>
          </u>
          <u>
            <seg>
              Varför vill då regeringen att staten skall fortsätta att satsa
              på järnvägsutbyggnader? Det finns de som säger att det är att
              kasta pengarna i myrmarkerna. Jo, för det första måste framtidens
              transporter tillgodose näringslivets behov av effektiva transporter,
              och även i framtiden innebär det att basindustrin behöver väl
              fungerande järnvägstransporter. För att de skall bli effektivare
              krävs att bärigheten ökar men också att järnvägstransporterna
              i Europa fungerar utan problem. Det räcker alltså inte med att
              investera i Sverige.
            </seg>
          </u>
          <u>
            <seg>
              Jag jobbar därför intensivt med att få med mig mina kolleger
              i de andra EU-länderna på att skapa transportkorridorer genom
              Europa som skall öppna även för utländska operatörer. På så sätt
              kan vi effektivt se till att tågen går ända från Sveriges basindustrier
              direkt till sina destinationer på exportmarknaden i utlandet.
              Det var det första skälet.
            </seg>
          </u>
          <u>
            <seg>
              För det andra har järnvägen stor betydelse för att många människor
              skall kunna resa, både till och från jobbet och för att besöka
              släkt och vänner. Ett social uthålligt transportsystem kräver
              snabba, bekväma resor som är tillgängliga för alla. Tåget är ofta
              en bra lösning, särskilt i de mer tättbebyggda delarna av vårt
              land.
            </seg>
          </u>
          <u>
            <seg>
              För det tredje är tåget oftast en bra lösning från miljösynpunkt
              genom små utsläpp och en hög energieffektivitet, dock inte lika
              hög som sjötransporterna.
            </seg>
          </u>
          <u>
            <seg>
              Detta gör att järnvägens bidrag till miljöproblemen inte är så
              stora. Men man skall komma ihåg att tåget inte är lösningen med
              stort L. Tåget kan dock ge ett bidrag till att vi skall kunna
              minska miljöproblemen.
            </seg>
          </u>
          <u>
            <seg>
              Därför är det viktigt att vi kan utveckla järnvägstrafiken totalt
              sett, som en del i att skapa ett miljöanpassat transportsystem.
            </seg>
          </u>
          <u>
            <seg>
              Samtidigt vet vi att det är dyrt att satsa på järnvägen. Det
              här året, 1997, satsar staten 9,4 miljarder kronor på Banverket.
              Riksdagen har fattat det beslutet. Det är medel som i huvudsak
              används till investeringar och underhåll. 288 miljoner går till
              SJ för interregional persontrafik. Detta skall jämföras med att
              SJ
            </seg>
          </u>
          <u>
            <seg>
              betalar ca 1 miljard kronor i banavgifter. Det handlar om mycket
              pengar. Därför är det oerhört viktigt att järnvägstrafiken blir
              rationellare och attraktivare i framtiden, så att vi får så stor
              nytta som möjligt för de pengar vi gemensamt lägger ned.
            </seg>
          </u>
          <u>
            <seg>
              SJ har också kraftigt rationaliserat sin verksamhet sedan 1988.
              Huvudorsaken till att SJ:s ekonomi ändå är dålig är allt högre
              kapitalkostnader. Skall man säga det på rak svenska innebär det
              att SJ har utökat sin verksamhet snabbare än intäkterna har ökat.
              Trots den stora satsningen på X 2000 har inte så många fler personer
              börjat resa med tåg. Naturligtvis spelar också den djupa lågkonjunkturen
              en roll. Dessutom har det gjorts ett antal olycksamma satsningar
              på biljettsystem och biljettbokningssystem som inte har fungerat
              tillfredsställande.
            </seg>
          </u>
          <u>
            <seg>
              Detta går att lösa, så låt oss inte fastna i en diskussion om
              SJ:s akuta penningproblem. Vi måste se utvecklingspotentialen
              i järnvägstrafiken och hur den kan bidra till ett hållbart transportsystem.
              Naturligtvis behövs grundläggande spelregler som skapar rättvisa
              mellan transportslagen och som gör det möjligt för järnvägen att
              utvecklas långsiktigt. Det är också viktigt att samhällets stöd
              till järnvägstrafiken ges på ett sätt så att det blir effektivt
              och rättvist.
            </seg>
          </u>
          <u>
            <seg>
              Detta är de två viktigaste frågorna som Kommunikationskommittén
              nu har att knåda fram till dess att man lämnar sin slutrapport
              om järnvägstrafiken. Jag hoppas att riksdagen på grundval av denna
              kommer att fatta ett klokt beslut, som gynnar omställningen till
              ett hållbart transportsystem.
            </seg>
          </u>
          <note type="speaker">
            Anf. 225 KARL-ERIK PERSSON (v) replik:
          </note>
          <u>
            <seg>
              Fru talman! Det är två frågor som jag skulle vilja ställa till
              kommunikationsministern när det gäller den hållbara utvecklingen.
            </seg>
          </u>
          <note>
            Den första gäller SJ:s aviserade neddragningar och nedläggningar
            av vissa sträckor. Är det en bra samhällsplanering, samhällsutveckling
            och hushållning?
          </note>
          <u>
            <seg>
              Vad är alternativet? Är det buss och lastbil som skall ta över
              på de aktuella sträckorna?
            </seg>
          </u>
          <u>
            <seg>
              Som kommunikationsministern sade håller man på med viss utbyggnad.
              Det skapar också problem med tidshållning osv. Detta ligger SJ
              i fatet, och drabbar framför allt framkomligheten. Detta har ju
              inte ändrats sedan SJ skulle bli företagsekonomiskt och inte samhällsekonomiskt
              lönsamt. Detta är ett problem för
            </seg>
          </u>
          <u>
            <seg>
              SJ.
            </seg>
          </u>
          <note>
            Anf. 226 Kommunikationsminister INES
          </note>
          <note type="speaker">
            UUSMANN (s) replik:
          </note>
          <u>
            <seg>
              Fru talman! Är det bra hushållning att lägga ned linjer? Ja,
              på sikt tror jag att den form vi har nu måste ersättas med någonting
              annat. Den form där vi talar om statens upphandling av olönsam
              trafik är i sig någonting som låter ganska destruktivt. Jag tror
              att man måste hitta ett annat begrepp, en annan modell, för att
              få en bättre totallösning. Jag kan återkomma till det senare.
            </seg>
          </u>
          <note type="speaker">
            Anf. 227 KARL-ERIK PERSSON (v) replik:
          </note>
          <u>
            <seg>
              Fru talman! Begreppet tycker jag är oväsentligt.
            </seg>
          </u>
          <u>
            <seg>
              Det är ju trafiken som är det viktigaste, som jag ser det.
            </seg>
          </u>
          <u>
            <seg>
              När det gäller kommunikationsministern och EU
            </seg>
          </u>
          <u>
            <seg>
              och det s.k. TEN-projektet har det vad jag förstår varit ett
              misslyckande. Av de 14 prioriterade projekten i Europa har finansministrarna
              sagt nej till fem.
            </seg>
          </u>
          <u>
            <seg>
              Alla är järnvägssatsningar. Det lyckade med en Europasatsning
              på järnväg förstår jag är ett önsketänkande av kommunikationsministern,
              och ingenting annat.
            </seg>
          </u>
          <note>
            Anf. 228 Kommunikationsminister INES
          </note>
          <note type="speaker">
            UUSMANN (s) replik:
          </note>
          <u>
            <seg>
              Fru talman! Jag får väl skylla på den sena kvällen.
            </seg>
          </u>
          <u>
            <seg>
              Jag sade begrepp, men jag menade modell. Jag tror att vi måste
              ha en annan modell. På samma sätt som vi har en samhällsomfattande
              service när det gäller post- och telefrågor kan man också tänka
              sig att ha något motsvarande på järnvägssidan. Men detta är jag
              övertygad om att Kommunikationskommittén kommer att klara ut på
              ett bra sätt.
            </seg>
          </u>
          <u>
            <seg>
              Det var inte TEN-projekten som jag menade när jag diskuterade
              Europapolitiken för järnvägen. Det handlade om fraktkorridorerna,
              som är en oerhört väsentlig del för att svensk exportindustri
              skall komma till marknaderna.
            </seg>
          </u>
          <note type="speaker">
            Anf. 229 TORSTEN GAVELIN (fp) replik:
          </note>
          <u>
            <seg>
              Fru talman! Kommunikationsministern sade att
            </seg>
          </u>
          <u>
            <seg>
              Botniabanan skall byggas. Det är ett mycket positivt besked.
              Men vi är litet brända och vet att ord och handling inte alltid
              är samma sak.
            </seg>
          </u>
          <u>
            <seg>
              I propositionen finns det faktiskt bara 2 miljarder kronor till
              Ådalsbanan, och inte en enda krona till
            </seg>
          </u>
          <u>
            <seg>
              Botniabanan som ju tar vid där Ådalsbanan tar slut.
            </seg>
          </u>
          <u>
            <seg>
              Det talas i stället om regional medfinansiering. Menar verkligen
              kommunikationsministern att Västerbottens och Västernorrlands
              län skall kunna plocka fram uppemot 8 miljarder kronor för att
              klara hela Botniabanans investering? För min del anser jag att
              det är statens ansvar att bygga den här banan, lika väl som banorna
              i Syd- och Mellansverige.
            </seg>
          </u>
          <note>
            Anf. 230 Kommunikationsminister INES
          </note>
          <note type="speaker">
            UUSMANN (s) replik:
          </note>
          <u>
            <seg>
              Fru talman! För att inte föregripa förhandlingsmannen Bengt-Ove
              Birgerssons jobb skall jag undvika att gå in i någon sifferexercis.
              Men naturligtvis är det meningen att det skall komma fram pengar
              genom regional finansiering och privat finansiering. Det finns
              också någonting som kallas för PPP som diskuteras i de här sammanhangen.
              Bengt-Ove Birgersson har fått regeringens uppdrag att förhandla
              fram en bra lösning, och jag är övertygad om att han kommer att
              göra det. Regeringen återkommer i vårpropositionen med detaljer.
            </seg>
          </u>
          <note type="speaker">
            Anf. 231 TORSTEN GAVELIN (fp) replik:
          </note>
          <u>
            <seg>
              Fru talman! Jag förutsätter att de där detaljerna handlar om
              nära 8 miljarder, och det är ju inte så små detaljer.
            </seg>
          </u>
          <u>
            <seg>
              Faktum är att avsnittet av norra stambanan mellan
            </seg>
          </u>
          <u>
            <seg>
              Långsele och Vännäs är så backigt, krokigt och kurvigt att godstågsvikterna
              måste reduceras från de här i
            </seg>
          </u>
          <note>
            Syd- och Mellansverige normala 14 000 ton till 9 000
          </note>
          <u>
            <seg>
              ton på grund av detta. Att bygga bort dessa backar, krokar och
              kurvor längs stambanans sträckning är väldigt oekonomiskt.
            </seg>
          </u>
          <u>
            <seg>
              Jag tycker alltså att det uteslutande är statens ansvar att se
              till att det finns en godsjärnväg som klarar de tunga godstågen
              även upp till Norrland och framför allt ned från Norrland.
            </seg>
          </u>
          <note>
            Anf. 232 Kommunikationsminister INES
          </note>
          <note type="speaker">
            UUSMANN (s) replik:
          </note>
          <u>
            <seg>
              Fru talman! Det finns ingen anledning till att man inte skall
              använda alla goda krafter för att få fram pengar till den här
              typen av projekt. Jag har fått mig mycket väl dokumenterat det
              stora intresse som faktiskt finns i regionen av att bidra till
              detta. Inte minst har detta dokumenterats under dagens konferens
              i den stad där Botniabanegruppen har deklarerat sitt intresse
              för detta. Sedan får ju den här salen bidra med merparten av de
              pengar som behövs till Botniabanan.
            </seg>
          </u>
          <note type="speaker">
            Anf. 233 LENNART FREMLING (fp) replik:
          </note>
          <u>
            <seg>
              Fru talman! Jag är glad över att kommunikationsministern under
              rubriken "En hållbar samhällsutveckling på längre sikt" ägnar
              så mycket tid åt järnvägen. Det är nämligen alldeles klart att
              järnvägen har en god framtid på lång sikt. Det är ett resurssnålt
              och trafiksäkert transportmedel. I många avseenden är det järnvägstrafiken
              som kan effektiviseras genom standardisering över Europa osv.
            </seg>
          </u>
          <u>
            <seg>
              Men vi har ju redan formulerat trafikpolitiska principer ett
              antal gånger från 1963 och framåt, och dessa principer har i praktiken
              inte genomförts.
            </seg>
          </u>
          <u>
            <seg>
              Kommunikationsministern talar om att vi måste börja omställningen,
              men jag menar att vacker tal inte räcker. När skall vi börja omställningen?
              Skall vi hela tiden vänta på utredning efter utredning? Det måste
              bli ett konkret handlande.
            </seg>
          </u>
          <u>
            <seg>
              När kommer vi att ändra detta till mer konkurrens på järnvägen
              så att konsumenternas efterfrågan får styra bättre och så att
              det kan bli en prissättning och en priskonkurrens så att även
              vanligt folk kan få råd att åka tåg?
            </seg>
          </u>
          <note>
            Anf. 234 Kommunikationsminister INES
          </note>
          <note type="speaker">
            UUSMANN (s) replik:
          </note>
          <u>
            <seg>
              Fru talman! Det har faktiskt hänt någonting även före vår tid
              i riksdagen. De som fattade besluten mellan 1963 och fram till
              nu har också åstadkommit någonting, inte minst när det gäller
              effektivisering av järnvägstrafiken. Det skall man komma ihåg.
            </seg>
          </u>
          <u>
            <seg>
              Vi har påbörjat en stor omställning i och med den proposition
              som nu är framlagd. Det handlar om drygt
            </seg>
          </u>
          <u>
            <seg>
              30 miljarder kronor till investeringar och reinvesteringar på
              järnvägssidan. Jag hoppas att riksdagen som nu behandlar den planen
              kommer att vara välvillig och bifalla regeringens förslag.
            </seg>
          </u>
          <note type="speaker">
            Anf. 235 LENNART FREMLING (fp) replik:
          </note>
          <u>
            <seg>
              Fru talman! Vi vet att Kommunikationskommittén var beredd att
              gå längre. När man sätter sig ned och tittar på miljöeffekterna
              och trafiksäkerhetseffekterna och gör samhällsekonomiska kalkyler
              ser man att kommittén var beredd att gå längre i omsvängningen
              till investeringar på järnvägssidan.
            </seg>
          </u>
          <u>
            <seg>
              Regeringen håller kvar ett konservativt synsätt på järnvägstrafiken
              när den kommer med infrastrukturpropositionen. Skall man vara
              framsynt måste man svänga ytterligare och göra ännu större satsningar
              på järnvägssidan, menar jag. Sedan behövs det också en konkurrens
              och prissättning så att inte så många tomma sittplatser åker runt.
              Det är faktiskt det som karakteriserar mycket av järnvägstrafiken
              - tomma sittplatser åker runt. Man borde hellre fylla dem, även
              om vinsten på dessa resenärer skulle bli liten.
            </seg>
          </u>
          <note>
            Anf. 236 Kommunikationsminister INES
          </note>
          <note type="speaker">
            UUSMANN (s) replik:
          </note>
          <u>
            <seg>
              Fru talman! Jag är den första att hålla med om att det går att
              göra järnvägstrafiken mer effektiv. Det är precis det vi ägnar
              väldigt mycket kraft och tid åt. Det handlar om tomma sittplatser,
              men också om tomma godsvagnar. Det skall man komma ihåg. Det gäller
              inte bara i Sverige - det gäller kanske ännu mindre i
            </seg>
          </u>
          <u>
            <seg>
              Sverige än i andra delar av Europa. Jag tycker att det är viktigt
              att inte glömma bort godstrafiken när man diskuterar järnvägspolitiken
              och järnvägstrafiken.
            </seg>
          </u>
          <u>
            <seg>
              Omställningen pågår som sagt. Det är ett kontinuerligt arbete
              där alla goda krafter måste bidra.
            </seg>
          </u>
          <note type="speaker">
            Anf. 237 OWE HELLBERG (v) replik:
          </note>
          <u>
            <seg>
              Fru talman! Kommunikationsministern påstod att järnvägssatsningar
              är dyrbara. Jag skulle vilja påstå att ministern inte har någon
              grund för det. Beräkningarna är felaktiga. Miljökonsekvensbeskrivningarna
              och miljökostnaderna finns inte invägda när man jämför vägtrafik,
              flyg osv. Ni måste tänka om och göra om för att få in andra parametrar
              i dessa frågor.
            </seg>
          </u>
          <u>
            <seg>
              Jag åker X 2000 från Gävle till Stockholm. Där är det litet folk.
              Mellan Ockelbo och Gävle åker jag med länstrafiken. Där är det
              mycket folk. Där drar man in tåg. T.o.m. SJ gör det. Är det kanske
              så att vi satsar litet fel? Det skall gå snabbt och bekvämt. I
              stället borde vi se till att de som behöver åka tåg får göra det.
            </seg>
          </u>
          <note>
            Anf. 238 Kommunikationsminister INES
          </note>
          <note type="speaker">
            UUSMANN (s) replik:
          </note>
          <u>
            <seg>
              Fru talman! När det gäller kollektivtrafikens kvalitet kan man
              nog fundera ganska mycket på vad som är bra och dåligt. Det är
              många behov som skall tillfredsställas. Vi skall åka snabbt och
              bekvämt, tidtabellen skall hållas och vi skall ha kollektivtrafiken
              där vi faktiskt bor och arbetar. Dessa behov går inte alltid att
              kombinera med tåg. Vi måste faktiskt komma ihåg det också.
            </seg>
          </u>
          <u>
            <seg>
              De som vet detta bäst är de kunder som reser. Om man tycker att
              det är bekvämt tar man tåget och är också beredd att betala för
              det. Det är alltså kundanpassningen som är kollektivtrafikens
              stora och viktigaste konkurrensmål.
            </seg>
          </u>
          <note type="speaker">
            Anf. 239 OWE HELLBERG (v) replik:
          </note>
          <u>
            <seg>
              Fru talman! Det handlar också om hur staten satsar sina medel
              när det gäller den regionala trafiken och
            </seg>
          </u>
          <u>
            <seg>
              Sverigetrafiken.
            </seg>
          </u>
          <u>
            <seg>
              Låt mig ta upp en annan sak. Kommunikationsministern talar sig
              varm för järnvägen. Jag tycker att det är bra. Men under 90-talet
              har de tunga transporterna på väg ökat dramatiskt. Är det inte
              dags att sätta stopp för det och se till att vi får en annan utveckling?
            </seg>
          </u>
          <u>
            <seg>
              Jag menar att man måste ta in andra kostnadskalkyler och beräkningar
              när man tittar på de olika trafikslagens kostnadseffektivitet.
            </seg>
          </u>
          <note>
            Anf. 240 Kommunikationsminister INES
          </note>
          <note type="speaker">
            UUSMANN (s) replik:
          </note>
          <u>
            <seg>
              Fru talman! Att industrin väljer att köra sitt gods på landsväg
              i stället för på järnväg har många orsaker.
            </seg>
          </u>
          <u>
            <seg>
              En av orsakerna är den förändrade strukturen på industrin. Mycket
              av varorna från vår exportindustri går på järnväg. Det handlar
              om bulkvaror, tunga varor och långa transporter. Men väldigt mycket
              av vår import går på lastbil. Det beror på att det är andra slags
              varor som går den vägen. Detta är något som kan förändras på sikt,
              men det är ingenting som man förändrar över en natt. Det betyder
              att järnvägens storskalefördelar måste kombineras med en större
              flexibilitet. Detta är något som vi måste arbeta på. Det går inte
              att förändra över en natt.
            </seg>
          </u>
          <note type="speaker">
            Anf. 241 PER ROSENGREN (v) replik:
          </note>
          <u>
            <seg>
              Fru talman! Om järnvägarna skall lyckas med att få mer resenärer
              måste tillgängligheten till biljettförsäljning osv. ökas och inte
              minskas.
            </seg>
          </u>
          <u>
            <seg>
              Jag har en kort fråga till kommunikationsministern. SJ har nu
              beslutat att dra in biljettförsäljningen på alla stationer med
              en omsättningen under 10 miljoner kronor. Det drabbar relativt
              stora stationer. Jag undrar vad kommunikationsministern har för
              uppfattning i den frågan.
            </seg>
          </u>
          <note>
            Anf. 242 Kommunikationsminister INES
          </note>
          <note type="speaker">
            UUSMANN (s) replik:
          </note>
          <u>
            <seg>
              Fru talman! Jag tycker att tillgängligheten och kundanpassningen
              är mycket viktiga saker oavsett om det är SJ eller länstrafiken
              som ansvarar för trafiken.
            </seg>
          </u>
          <u>
            <seg>
              Jag kan däremot inte lägga mig i den exakta organisationen av
              de bokningssystem som SJ har. Men möjligheten att skaffa sig biljetter
              är självfallet en viktigt del för att man faktiskt skall åka,
              oavsett om det är buss eller tåg.
            </seg>
          </u>
          <note type="speaker">
            Anf. 243 PER ROSENGREN (v) replik:
          </note>
          <u>
            <seg>
              Fru talman! Jag ställde frågan om vad kommunikationsministerns
              uppfattning är i den här frågan. Är det en riktig bedömning att
              stänga stationer med en omsättning som är mindre än 10 miljoner
              kronor? Till yttermera visso planerar man nu att sälja stationshusen.
              Jag passar på att fråga om kommunikationsministern anser att det
              är en riktig politik.
            </seg>
          </u>
          <note>
            Anf. 244 Kommunikationsminister INES
          </note>
          <note type="speaker">
            UUSMANN (s) replik:
          </note>
          <u>
            <seg>
              Fru talman! Staten och SJ äger väldigt många fastigheter. En
              del fastigheter bör SJ säkert fortsätta att äga, precis som andra
              statliga verk och myndigheter skall äga en del fastigheter. Men
              jag är inte alldeles säker på att SJ är den bästa ägaren eller
              förvaltaren av alla de stationshus som finns. Det finns många
              andra intressenter som kan använda dessa stationshus på ett mycket
              effektivare och bättre sätt, både för trafikanter och kommuninvånare.
            </seg>
          </u>
          <note type="speaker">
            Anf. 245 DAN ERICSSON (kd) replik:
          </note>
          <u>
            <seg>
              Fru talman! Kommunikationsministern talar om utvecklingspotential
              och effektivitet vad gäller järnvägen. Vi är ganska överens om
              att vi skall satsa på järnvägen. Men problemet i dag är ju att
              folk inte har råd att åka, precis som Lennart Fremling var inne
              på.
            </seg>
          </u>
          <u>
            <seg>
              SJ är inte längre folkets järnväg. SJ går inte heller ihop. Det
              kan ju faktiskt ha ett samband med biljettpriset. Vi som är riksdagsledamöter
              har årskort. På det sätter har vi möjlighet att åka. Företag och
              myndigheter kan säkert betala för sin personal. Men svenska folket
              i stort har inte råd. Det är för dyrt.
            </seg>
          </u>
          <u>
            <seg>
              Ministern sade att det handlar om effektivitet och att hon håller
              med om att man skall göra det mer effektivt och därigenom sänka
              priset. Men hur, ministern? På vilket sätt skall kommunikationsministern
              göra järnvägen till folkets järnväg? Att bara bygga ut järnvägar
              som sedan inte trafikeras med vagnar med folk i är ju en ganska
              dålig politik.
            </seg>
          </u>
          <note>
            Anf. 246 Kommunikationsminister INES
          </note>
          <note type="speaker">
            UUSMANN (s) replik:
          </note>
          <u>
            <seg>
              Fru talman! Jag tror att detta med folkets järnväg är en bra
              slogan, men man skall vara medveten om att vi egentligen aldrig
              har haft en situation där vi har haft hela folkets järnväg. Järnvägen
              har inte gått till alla samhällen i vårt land.
            </seg>
          </u>
          <u>
            <seg>
              Om vi tycker att det är viktigt att många människor använder
              tåget handlar det naturligtvis om att det skall vara ett effektivt
              järnvägsföretag för att hålla priserna nere. Vi kan aldrig subventionera
              järnvägen tillräckligt om den är ineffektiv. Jag vidhåller att
              effektiviseringen är det bästa sättet att hålla priserna nere.
            </seg>
          </u>
          <note type="speaker">
            Anf. 247 DAN ERICSSON (kd) replik:
          </note>
          <u>
            <seg>
              Fru talman! Det är ju det SJ har sysslat med samtidigt som man
              inte får ett resandeunderlag som räcker för att få ekonomin att
              gå ihop. Ministern ser kanske inte sambandet mellan konkurrensutsättning
              och pressade priser. Ministern har kanske någon annan lösning.
              Hur skall man effektivisera för att på så sätt sänka priserna
              och få svenska folket att åka på järnvägen? Vi har inte fått något
              besked om det.
            </seg>
          </u>
          <u>
            <seg>
              I ett tidigare inlägg sade ministern att man har sysslat med
              effektivisering ända sedan 1963. Vad är då ministerns recept i
              dag för att denna slogan inte bara skall bli en slogan? Det måste
              väl ändå vara en ambition från ministerns sida att SJ skall vara
              folkets järnväg och att så många som möjligt skall kunna åka tåg.
              Den möjligheten finns inte i dag på grund av att priserna är för
              höga. Det är detta som är huvudproblemet, och ministern har inget
              svar att ge här i kammaren i dag.
            </seg>
          </u>
          <note>
            Anf. 248 Kommunikationsminister INES
          </note>
          <note type="speaker">
            UUSMANN (s) replik:
          </note>
          <u>
            <seg>
              Fru talman! Det har hänt mycket sedan 1963 års beslut fattades.
              Men det har hänt ännu mycket mer sedan 1988 års trafikpolitiska
              beslut. Det är nog det viktigaste att komma ihåg.
            </seg>
          </u>
          <u>
            <seg>
              Ja, vi skall ha folkets järnväg, men vi skall inte bli romantiska
              och tro att det skall vara hela folkets järnväg, dvs. att järnvägen
              skall gå till varje by och varje samhälle. Järnvägen är ett utmärkt
              transportmedel för persontrafik i tättbebyggda områden, t.ex.
              runt storstäderna. Det handlar om pendeltågstrafik och trafik
              till vissa destinationer. Det är där vi skall effektivisera järnvägen.
              Sedan finns också de andra transportslagen, t.ex. flyg och bil,
              för persontransporter. Det är viktigt att komma ihåg det också.
            </seg>
          </u>
          <note type="speaker">
            Anf. 249 DAN ERICSSON (kd) replik:
          </note>
          <u>
            <seg>
              Fru talman! Det är ett antal talare som strukit sig före mig
              på listan, och ett antal som har strukit sig efter mig på listan.
              Jag måste erkänna att jag själv ett tag funderade på att stryka
              mig. Det här debattupplägget kanske inte är det mest lyckade.
              Det kom emellertid ett telegram på TT som jag tycker är så väsentligt
              att ta upp i Sveriges riksdag i en debatt om en hållbar samhällsutveckling
              på längre sikt att jag bestämde mig för att ändå försöka framföra
              detta.
            </seg>
          </u>
          <u>
            <seg>
              Det handlar om en överlevnadsfråga för oss i
            </seg>
          </u>
          <u>
            <seg>
              Sverige och för mänskligheten i stort. Det handlar om vattenförsörjningen.
              Rubriken på telegrammet är:
            </seg>
          </u>
          <u>
            <seg>
              Vattenbrist väntar två tredjedelar av världens befolkning år
              2025.
            </seg>
          </u>
          <u>
            <seg>
              Det står så här: Slöseriet med världens vatten gör att två tredjedelar
              av världens befolkning, 5,5 miljarder människor, kommer att lida
              brist på vatten år
            </seg>
          </u>
          <u>
            <seg>
              2025. Nu kräver FN:s kommission för uthållig utveckling krafttag
              för att rädda jordens vattenresurser.
            </seg>
          </u>
          <u>
            <seg>
              Det är Stockholms Environment Institute som har gjort en kartläggning
              av vattensituationen i världen och sammanställt det i en rapport
              till FN.
            </seg>
          </u>
          <u>
            <seg>
              Vidare står det: 1995 saknade en femtedel av världsbefolkningen
              tillgång till rent dricksvatten.
            </seg>
          </u>
          <u>
            <seg>
              Hälften av dem saknade acceptabla sanitära bekvämligheter. Samtidigt
              försämras vattenkvaliteten över hela världen av olika typer av
              föroreningar. Därmed påverkas även livsmedlens kvalitet.
            </seg>
          </u>
          <u>
            <seg>
              Tidigare i debatten hade vi ju uppe frågan om det globala synsättet
              när det gäller livsmedelsförsörjningen, och att vi har det synsättet
              när det gäller att diskutera reformeringen av jordbrukspolitiken.
              Det finns ett klart samband mellan vatten och livsmedel.
            </seg>
          </u>
          <u>
            <seg>
              Rapportförfattarna kräver omedelbara insatser för att på alla
              nivåer, lokalt, regionalt och globalt förhindra fortsatt försämring
              av världens vattensituation. De kräver att regeringar, politiker
              och andra beslutsfattare nu sätter sig ned och fattar beslut som
              säkerställer vatten och acceptabel hygien åt alla.
            </seg>
          </u>
          <u>
            <seg>
              Enligt rapporten krävs bättre hushållning med och skydd av de
              värdefulla dricksvattenresurserna, åtgärder mot ökenutbredning,
              fortsatt kamp mot miljöförstöring och skydd av känsliga kustregioner.
            </seg>
          </u>
          <u>
            <seg>
              Fru talman! Från kristdemokraternas sida har vi ju i motioner
              och på annat sätt i Sveriges riksdag agerat och lagt en rad förslag
              när det just gäller att få till en uthållig vattenförsörjning.
              Vi har också föreslagit att
            </seg>
          </u>
          <u>
            <seg>
              Sverige skall ta initiativ till att vi får en global vattenkonvention.
            </seg>
          </u>
          <u>
            <seg>
              Den här rapporten är ett kvitto på nödvändigheten av detta och
              av att den svenska regeringen driver denna fråga och försöker
              få till en sådan konvention.
            </seg>
          </u>
          <u>
            <seg>
              Vilka förslag driver egentligen regeringen i denna överlevnadsfråga?
              Vilka förslag finns i övrigt från oppositionen? Det är väl den
              här typen av frågor som vi som politiker borde ägna betydligt
              mer tid och kraft åt. Det handlar om förutsättningarna för våra
              barn, deras barn osv.
            </seg>
          </u>
          <u>
            <seg>
              Om vi inte nu kan förändra politiken både här i
            </seg>
          </u>
          <u>
            <seg>
              Sverige, regionalt, internationellt och globalt vet vi hur situationen
              kommer att se ut om en relativt kort tid. Det handlar alltså om
              25 år. Det är en förödande situation när det gäller vattenförsörjningen
              för de människor som då finns på jordklotet.
            </seg>
          </u>
          <u>
            <seg>
              En annan överlevnadsfråga är klimatpolitiken. På samma sätt borde
              vi som politiker ägna oss än mer åt också denna fråga. Om vi inte
              kan hejda koldioxidutsläppen vet vi att vi kommer att få klimatförändringar
              på 50 till 100 års sikt som innebär att stora landarealer kommer
              att läggas under vatten. Det kommer att drabba miljoner och åter
              miljoner människor. Vi kommer att få ett förändrat klimat som
              kanske omöjliggör spannmålsproduktion i Centraleuropa och
            </seg>
          </u>
          <u>
            <seg>
              Nordamerika, eller försvårar den högst avsevärt. Det är de delar
              av världen som står för det mesta av livsmedelsproduktionen i
              dag.
            </seg>
          </u>
          <u>
            <seg>
              Fru talman! Är det inte det debatten måste handla om när vi diskuterar
              frågan om en hållbar samhällsutveckling på längre sikt? Det är
              vattenförsörjningsfrågan för kommande miljarder människor det
              handlar om. Det gäller också klimatfrågan för miljarder människor.
              Detta är de verkliga överlevnadsfrågorna.
            </seg>
          </u>
          <u>
            <seg>
              Jag hade förmånen att få delta i Riokonferensen
            </seg>
          </u>
          <u>
            <seg>
              1992. Där fanns representanter för världens befolkningar. Där
              kom man överens om ett handlingsprogram, Agenda 21 för att försöka
              förändra situationen.
            </seg>
          </u>
          <u>
            <seg>
              Vi har kommit olika långt med detta. Jag är rädd för att engagemanget
              har börjat trappas ned, och att vi inte har den entusiasm som
              då fanns kring de här frågorna. Därför, fru talman, måste vi sätta
              upp vattenförsörjningsfrågan och klimatfrågan överst på den politiska
              dagordningen. Detta är de verkliga överlevnadsfrågorna för framtiden.
            </seg>
          </u>
          <note type="speaker">
            Anf. 250 SVEN-ERIK ÖSTERBERG (s):
          </note>
          <u>
            <seg>
              Fru talman! Vi befinner oss nu tidigt på året 1997.
            </seg>
          </u>
          <u>
            <seg>
              Det innebär att vi just har börjat den andra halvan av innevarande
              mandatperiod. Det är en mandatperiod som för oss socialdemokrater
              har innehållit två viktiga huvuduppgifter.
            </seg>
          </u>
          <u>
            <seg>
              Det har varit att sanera Sveriges finanser och åter få en ekonomi
              som präglas av att budgetens inkomster räcker till de utgifter
              som staten har, och att med alla krafter bekämpa den skyhöga arbetslöshet
              som landet ådrog sig under den borgerliga mandatperioden. Detta
              är politiken i stark sammanfattning i det korta perspektivet.
            </seg>
          </u>
          <u>
            <seg>
              Men politiken innehåller så mycket mer och måste också innehålla
              så mycket mer. Det är viktigt att ha en ekonomi som så snart som
              möjligt är i balans.
            </seg>
          </u>
          <u>
            <seg>
              Det är minst lika viktigt att klara av sysselsättningsfrågorna
              så snart som möjligt. Men dessa båda mål blir inte hållbara vare
              sig i det korta eller det längre perspektivet om vi som politiker
              inte också kan blicka runt hörnet och lägga ut de långtgående
              strategier som är nödvändiga för att trygga en fortsatt god och
              jämn utveckling för Sveriges befolkning - en god utveckling som
              innebär att vi kan behålla och förstärka välfärdsstaten Sverige
              som en ledande nation i
            </seg>
          </u>
          <u>
            <seg>
              Europa och övriga världen.
            </seg>
          </u>
          <u>
            <seg>
              Vi befinner oss i en brytningstid. Det gamla mönstret av god
              tillväxt och ökad aktivitet har lidit av störningar under de senaste
              decennierna. De gamla goda trygga arbetsplatserna som stod för
              sysselsättning, tillväxt, utveckling och framtidstro har strukturerat
              om, rationaliserat, moderniserat, datoriserat och sysselsätter
              - om de finns kvar - bara delar av sin forna arbetskraft.
            </seg>
          </u>
          <u>
            <seg>
              Det är en utveckling som i de flesta fall har varit helt nödvändig
              för att företaget skall kunna överleva och ha en plats i konkurrens
              med övriga företag i världen. Det är en utveckling som för dem
              som har fått behålla sitt jobb säkert är lätt att förstå. Men
              den kanske är obegriplig och skrämmande för dem som med bitterhet
              blivit kvar på orten och fastnat i hopplös arbetslöshet. Vilken
              framtidstro och förhoppning har dessa människor inför de kommande
              åren?
            </seg>
          </u>
          <u>
            <seg>
              Ser jag på min egen valkrets, Västmanland, stämmer ovannämnda
              beskrivning mycket väl. Västmanland har under lång tid präglats
              som det livaktiga industrilänet där de stora tunga industrierna
              och företagen stått för sysselsättning och välfärd. Metallverken,
              ABB, Bulten i Hallstahammar, Fagersta Bruk,
            </seg>
          </u>
          <u>
            <seg>
              ASSI och FFV i Arboga för att nämna några exempel.
            </seg>
          </u>
          <u>
            <seg>
              Det senare, där Volvo numera sköter flygmotorunderhållet, är
              ju under den senaste tiden det senaste exemplet på vad som drabbat
              vårt län. En flytt av verksamheten från Arboga är naturligtvis
              ett slag under bältet på Arboga som kommun och ort. Men det skakar
              naturligtvis hela Västmanland och kanske även andra län.
            </seg>
          </u>
          <u>
            <seg>
              Vem står härnäst i tur att drabbas av omstruktureringarnas våg?
              Ingen vet. Vad kan göras på det lokala regionala planet för att
              sätta emot?
            </seg>
          </u>
          <u>
            <seg>
              När det för övrigt gäller själva turerna i ärendet
            </seg>
          </u>
          <u>
            <seg>
              Arboga vill jag ge regeringen en eloge som på uppmaning från
              bl.a. kommunalrådet P-O Nilsson i Arboga låtit justitiekanslern
              utreda de turer som förekommit mellan FMV och Volvo.
            </seg>
          </u>
          <u>
            <seg>
              När detta är klart är förutsättningarna bättre att föra den debatt
              som skall föras. Om det dessutom skulle visa sig att FMV genom
              stöd i form av pengar hjälpt
            </seg>
          </u>
          <u>
            <seg>
              Volvo med flytten har man också visat att man från
            </seg>
          </u>
          <u>
            <seg>
              FMV:s sida har pengar att satsa på framtiden i verksamheten,
              en satsning som då skulle kunna ske i befintlig verksamhet i Arboga.
              Vi skall nämligen ha fullständigt klart för oss att verksamheten
              i Arboga inte är omodern utan i allra högsta grad en mycket tidsenlig
              produktion av kvalificerat tekniskt snitt, en verksamhet med framtiden
              för sig. Dessutom består verksamheten redan i dag till 60 % av
              civil produktion, vilken har alla förutsättningar att utvecklas
              ytterligare.
            </seg>
          </u>
          <u>
            <seg>
              Vad som händer i Arboga har stor betydelse för hela vårt län
              Västmanland.
            </seg>
          </u>
          <u>
            <seg>
              En av de viktigaste frågorna på den framtida dagordningen är
              bl.a. hur vi skapar ett miljötåligt och uthålligt samhälle där
              vi inte förbrukar och sliter ut jordens resurser. Här har Sverige
              stora möjligheter att profilera sig som en världsledande nation.
            </seg>
          </u>
          <u>
            <seg>
              Energin skall omställas. Energidiskussionerna är inne i sitt
              slutskede. Det kommer med all säkerhet att medföra att ersättningsdiskussionerna
              kommer att ta ny fart. Viss teknik finns redan, men forskningen
              måste fortsätta. Andra verksamheter kan starta inom detta område,
              t.ex. etanoltillverkning av överskottsspannmål och halm, en diskussion
              som har förts och förs av de socialdemokratiska politikerna bl.a.
              i Köping. En sådan produktion skulle, utöver att etanol är miljövänligt
              som bränsle, skapa inhemsk sysselsättning, sysselsättning i en
              region som så innerligt väl behöver den.
            </seg>
          </u>
          <u>
            <seg>
              En annan framtidslösning är att skapa ytterligare högskoleplatser
              i regioner som lider av stagnation och befolkningsminskning. Mälardalens
              högskola, med inriktning mot Bergslagen, fick nyligen extra platser,
              men inte tillräckligt för att kunna orka vända en negativ trend
              och befolkningsutveckling. En ytterligare satsning här skulle
              bidra till ökad aktivitet och sysselsättning dels genom välutbildade
              studenter som är beredda att ta välkvalificerade jobb, dels genom
              att vi av erfarenhet vet att högskoleregioner drar till sig företag
              och investerare och på så sätt skapar ett dynamiskt klimat för
              positiv företagsutveckling och samhällsutveckling.
            </seg>
          </u>
          <u>
            <seg>
              Fru talman! Jag tror att om rätt politik förs bl.a. i denna kammare
              har Sverige stora chanser att gå en ljus framtid till mötes.
            </seg>
          </u>
          <note type="speaker">
            Anf. 251 ROLF KENNERYD (c):
          </note>
          <u>
            <seg>
              Fru talman! Jag vill till Sven-Erik Österberg först säga att
              jag ger honom mitt fulla stöd i hans strävan att åstadkomma en
              etanolfabrik i fullskalestorlek. Låt oss påverka dina partikamrater
              i regeringen så att detta kan bli fallet.
            </seg>
          </u>
          <u>
            <seg>
              Fru talman! Handling ljuger inte! Samarbete ger resultat!
            </seg>
          </u>
          <u>
            <seg>
              Under de ett och trekvarts år som samarbetet mellan Centerpartiet
              och regeringspartiet har pågått har ett antal positiva företeelser
              inträffat i svensk ekonomi. De har berörts tidigare, men de förtjänar
              att upprepas.
            </seg>
          </u>
          <u>
            <seg>
              Räntan har halverats, dvs. sänkts med uppemot 6
            </seg>
          </u>
          <u>
            <seg>
              procentenheter.
            </seg>
          </u>
          <u>
            <seg>
              Den s.k. räntemarginalen till den tyska räntan har minskat från
              ca 4,5 % till för närvarande ungefär
            </seg>
          </u>
          <u>
            <seg>
              0,5 %.
            </seg>
          </u>
          <u>
            <seg>
              Kronan har förstärkts med ungefär 20 procentenheter, dvs. kronfallet
              från 1992 har i stort sett har återställts.
            </seg>
          </u>
          <u>
            <seg>
              Budgetunderskottet har minskat kraftigt, och det ser nu ut som
              om vi kan förvänta oss ett visst överskott redan till nästa budgetår.
            </seg>
          </u>
          <u>
            <seg>
              Det är inget att hymla med att det har måst ske till priset av
              uppoffringar från alla grupper i det svenska samhället. Den bistra
              sanningen är att det inte finns någon annan metod att åstadkomma
              en kraftig budgetsanering än att den måste betalas av alla medborgare.
            </seg>
          </u>
          <u>
            <seg>
              Har då samma medborgare någon nytta av att saneringen genomförts?
              Ja, direkt är det lättast att påvisa nyttoeffekten för alla de
              medborgare som har lån till sitt boende eller i sitt företag.
              För varje lånad hundratusenkrona innebär räntefallet en lägre
              bruttokostnad på 5 000-6 000 kr per år. För en villaägare med
              en belåning på en halv miljon kronor betyder det en minskad bruttokostnad
              på drygt 2 000 kr per månad.
            </seg>
          </u>
          <u>
            <seg>
              Vår gemensamma ekonomi ser alltså för första gången på åtskilliga
              år hanterlig ut. Genom vårt samarbete har det varit möjligt att
              åstadkomma detta positiva resultat trots att vi formellt har en
              kraftig vänstermajoritet i det svenska parlamentet. Reellt har
              det i stället i huvudsak förts en mittenpolitik i den svenska
              riksdagen.
            </seg>
          </u>
          <u>
            <seg>
              Handling ljuger inte!
            </seg>
          </u>
          <u>
            <seg>
              Nu har grunden lagts för att såväl hushåll som företag skall
              våga expandera sina investeringar. Hushållen har under en följd
              av år visat stor återhållsamhet i sin anskaffning av kapitalvaror.
              Nu är det tid att ta igen denna eftersläpning. Nu kan t.o.m. en
              eller annan lånad krona tas i anspråk för detta ändamål. Det kommer
              att ge ökad sysselsättning i tillverkning och distribution. Det
              kommer att öka skattebasen för såväl inkomstskatt som mervärdesskatt.
              Det kommer i sin tur att ge möjligheter till sänkta skattesatser
              och/eller satsningar i t.ex. vård och omsorg. Det kommer dessutom
              att innebära klara miljöfördelar genom att nya miljövänligare
              och energisnålare produkter kommer till användning.
            </seg>
          </u>
          <u>
            <seg>
              Den lägre räntenivån kommer rimligen också att innebära en stimulans
              till nyföretagande och utveckling av befintliga småföretag. Denna
              stimulans förstärks av politiska beslut som trätt i kraft vid
              årsskiftet. Jag tänker då närmast på sänkta arbetsgivaravgifter
              och de lättnader som har gjorts i dubbelbeskattningen. Båda dessa
              åtgärder har en klar småföretagsprofil. Och jag vågar påstå att
              dessa åtgärder inte hade kommit till stånd utan vårt samarbete
              med regeringspartiet. Till dem som velat gå längre i dessa hänseenden
              vill jag säga att någon majoritet för detta
            </seg>
          </u>
          <u>
            <seg>
              "längregående" inte har varit i närheten av majoritet i denna
              kammare.
            </seg>
          </u>
          <u>
            <seg>
              Det är viktigt att nu gå vidare. I takt med att ytterligare resurser
              kan frigöras genom ökad tillväxt och/eller skatteväxling bör ytterligare
              sänkningar av arbetsgivaravgifterna för framför allt de små företagen
              genomföras. Om denna utveckling skall kunna genomföras är det
              viktigt att kunna påvisa att de sänkta arbetgivaravgifterna resulterar
              i ökad sysselsättning och inte enbart resulterar i ökade vinster
              i företagen.
            </seg>
          </u>
          <u>
            <seg>
              Fru talman! En hållbar samhällsutveckling på längre sikt förutsätter
              att omställningen av vårt energisystem nu påbörjas och intensifieras.
              Kärnkraftsavvecklingen måste påbörjas snarast möjligt. Teknikutveckling
              inriktad på energibesparingar och på förnybara, i huvudsak inhemska,
              energislag måste stimuleras. Konvertering av eluppvärmda bostäder
              till andra uppvärmningssystem måste till. Sådan konvertering är
              för övrigt redan i dag oftast kommersiellt intressant utan statlig
              eller annan subvention. En sådan konvertering är nödvändig bl.a.
              för att säkerställa tillräckligt med el för vår industri.
            </seg>
          </u>
          <u>
            <seg>
              Det är rimligt att anta att en kraftfull omställning av vårt
              energisystem kommer att resultera i ökad sysselsättning i många
              nya småföretag inom energisektorn. Merparten av dessa nya företag,
              dessa nya sysselsättningstillfällen, kommer att komma till stånd
              i mindre tätorter och i glesbygd.
            </seg>
          </u>
          <u>
            <seg>
              Det är på detta sätt vi nu skall gå vidare mot en hållbar samhällsutveckling
              på längre sikt. Grunden är lagd. Nu går bygget vidare, framför
              allt genom olika åtgärder för ökad sysselsättning och tillväxt.
              Handling ljuger inte. Och handling kommer inte heller fortsättningsvis
              att ljuga.
            </seg>
          </u>
          <note type="speaker">
            Anf. 252 PER ROSENGREN (v) replik:
          </note>
          <u>
            <seg>
              Fru talman! Det är intressant att höra Rolf Kenneryd när han
              talar om stimulans till småföretagen.
            </seg>
          </u>
          <u>
            <seg>
              Jag vill då erinra Rolf Kenneryd om att man har förlängt sjuklöneperioden,
              och man avslog Vänsterpartiets förslag att undanta de allra minsta
              företagen när det gäller den förlängda sjuklöneperioden. Det var
              inte någon särskild stimulans som gynnar ökad sysselsättning i
              småföretagen.
            </seg>
          </u>
          <u>
            <seg>
              Jag vill också peka på det faktum att lättnaden i dubbelbeskattningen
              och den finansiering man valde drabbade de enskilda firmorna och
              handelsbolagen.
            </seg>
          </u>
          <u>
            <seg>
              De fick ju delvis finansiera den lättnad i dubbelbeskattningen
              som genomfördes. Detta är inte något som gynnar de allra minsta
              företagen.
            </seg>
          </u>
          <u>
            <seg>
              Jag förstår inte hur Centerpartiet kunde gå med på något sådant.
              Kanske kan Rolf Kenneryd ge oss en förklaring.
            </seg>
          </u>
          <note type="speaker">
            Anf. 253 ROLF KENNERYD (c) replik:
          </note>
          <u>
            <seg>
              Fru talman! Som jag sade i mitt inledningsanförande nyss har
              självfallet alla medborgare fått delta med uppoffringar i samband
              med gjorda sanering. Det har också småföretagarna fått göra. Den
              gruppen skall nu när saneringen börjar bottna - det har vi ansett
              vara angeläget - få fördelar som gör att man kan börja expandera
              sin verksamhet. Så har skett bl.a. genom de båda åtgärder som
              jag nyss nämnde.
            </seg>
          </u>
          <u>
            <seg>
              Jag vill påminna Per Rosengren om att huvuddelen av finansieringen
              av lättnaden i dubbelbeskattningen består i de 2 miljarder som
              i ett mycket tidigt skede avsattes just för åtgärder inom företagsamheten.
            </seg>
          </u>
          <note type="speaker">
            Anf. 254 PER ROSENGREN (v) replik:
          </note>
          <u>
            <seg>
              Fru talman! De allra minsta företagen fick faktiskt betala uppemot
              1 miljard för finansieringen av de andra företagens skattelättnad.
              En handling ljuger inte
            </seg>
          </u>
          <u>
            <seg>
              - det är Rolf Kenneryds ord. Sjuklöneperioden är ju negativ för
              de minsta företagen. Lättnaden i dubbelbeskattningen och den finansiering
              som valdes är också negativa för de minsta företagen.
            </seg>
          </u>
          <u>
            <seg>
              Det här hade dock lätt kunnat ordnas genom att undanta de allra
              största företagen från en nedsättning av arbetsgivaravgiften.
              Jag tänker då på de
            </seg>
          </u>
          <u>
            <seg>
              5 procenten upp till 600 000 kr. Då hade man fått in de pengar
              som behövs för att undanta samtliga företag med mindre än fem
              anställda från arbetsgivarinträdet.
            </seg>
          </u>
          <u>
            <seg>
              Det skulle ha gynnat sysselsättningen i de allra minsta företagen
              och det hade varit ett incitament till en ökad sysselsättning
              i samhället.
            </seg>
          </u>
          <note type="speaker">
            Anf. 255 ROLF KENNERYD (c) replik:
          </note>
          <u>
            <seg>
              Fru talman! När det gäller förlängningen av arbetsgivarperioden
              finns det ett riksdagsbeslut, bl.a.
            </seg>
          </u>
          <u>
            <seg>
              genom vår medverkan, som innebär att försäkringssystemet för
              de små företagen skall ses över med sikte på att skapa rimligare
              försäkringspremier för deltagande i denna försäkring.
            </seg>
          </u>
          <u>
            <seg>
              Beträffande finansieringen av lättnaden i dubbelbeskattningen
              har småföretagen netto tillförts ungefär
            </seg>
          </u>
          <u>
            <seg>
              2 miljarder kronor. Skulle Per Rosengren vara beredd att göra
              denna markanta satsning för småföretagen om vi inte hade deltagit
              i det samarbete som jag berört i mitt inledningsanförande?
            </seg>
          </u>
          <note type="speaker">
            Anf. 256 ANDRE VICE TALMANNEN:
          </note>
          <u>
            <seg>
              Jag ber er att vara försiktiga med knapparna i bänkarna, så att
              inte tekniken störs. Jag säger detta med tanke på att det som
              Rolf Kenneryd nyss sade tekniskt nog inte kunde registreras.
            </seg>
          </u>
          <note type="speaker">
            Anf. 257 TORGNY DANIELSSON (s):
          </note>
          <u>
            <seg>
              Fru talman! Möjligheterna att skapa en hållbar samhällsutveckling
              på längre sikt ligger framför allt i förmågan att få olika politikområden
              att samverka.
            </seg>
          </u>
          <u>
            <seg>
              Att se till att politiken inom bl.a. närings-, utbildnings-,
              arbetsmarknads-, kommunikations- och miljöområdena samordnas i
              arbetet med det övergripande målet om en uthållig tillväxt är
              en av våra viktigaste uppgifter. Här finns det mycket att göra
              och många nya vägar att bryta för att praktiskt kunna åstadkomma
              denna samverkan. Lyckas vi, så ligger i denna ansats oanade möjligheter
              och starka krafter.
            </seg>
          </u>
          <u>
            <seg>
              De kanske bästa förutsättningarna att lyckas är att låta utvecklingen
              i större omfattning starta på det lokala planet. Grundtanken är
              att det starkaste byggandet av ett uthålligt samhälle måste ha
              sin grund i ett underifrånperspektiv. Ute i kommunerna är avstånden
              mellan olika aktörer litet, vilket ger goda förutsättningar för
              en ökad samverkan och de bästa effekterna av satsade resurser.
              Framför allt kan vi i ökad utsträckning ta till vara och stimulera
              fler människors engagemang, kreativitet och framtidstro genom
              att de ges ökad delaktighet. För att lyckas måste vi också vara
              beredda att minska på de centrala direktiven och därmed frigöra
              de utvecklingskrafter som decentraliseringen föder.
            </seg>
          </u>
          <u>
            <seg>
              Kommunerna som baser och grund för utvecklingen är naturligt.
              Det är därför viktigt att värna om och stärka kommunerna. Detta
              skall ske dels genom att kommunerna tillåts agera mera fritt och
              flexibelt utifrån de olika målen för samhällsutvecklingen, dels
              genom att kommunerna tillförsäkras ekonomiska resurser. Många
              kommuner - inte minst i mitt län,
            </seg>
          </u>
          <u>
            <seg>
              Värmland - har stora ekonomiska problem på grund av minskade
              skatteunderlag, men också till stor del på grund av minskade statsbidrag.
            </seg>
          </u>
          <u>
            <seg>
              Länets kommuner beräknas tillsammans förlora ca 240 miljoner
              kronor årligen till följd av de ändringar som gjorts i skatteutjämningssystemet.
              Länet har under de senaste tio åren haft en positiv befolkningsutveckling,
              något som enligt de senaste statistikuppgifterna för 1996 förbytts
              i en av landets största befolkningsminskningar. Detta gör att
              satsningar på utvecklingen i länet blir ännu mera angelägna.
            </seg>
          </u>
          <u>
            <seg>
              Vi vill ha hjälp dels med att få kommunernas ekonomi stärkt för
              att kunna driva en positiv utveckling, dels, och inte minst, med
              att få en stärkt ekonomi för att kunna vara medfinansiärer när
              det gäller EU:s strukturfondsprojekt. Det finns mycket som vi
              vill göra i vårt län. Det saknas inte idéer. Fler är välkomna
              att flytta till oss för att delta.
            </seg>
          </u>
          <u>
            <seg>
              Utifrån grundtanken att utvecklingen måste starta i ett underifrånperspektiv
              har, inom ramen för exempelvis det s.k. landshövdingeuppdraget,
              olika projekt tagits fram där vi värmlänningar redovisar vad vi
              vill och vad vi kan. Vi ser dock gärna att vi får hjälp utifrån
              genom bidrag och stöd t.ex. från staten, EU eller näringslivet
              utanför länet.
            </seg>
          </u>
          <u>
            <seg>
              Fru talman! Vi vill ha hjälp med länets kommunikationer. Vi vill
              nämligen följa upp den satsning på järnvägstrafiken som görs i
              landet, bl.a. genom en upprustning av banan Karlstad-Göteborg
              för att kunna erbjuda konkurrenskraftig snabbtågstrafik. I dag
              är persontrafiken på den sträckan hotad. Det beror på att den
              inte kan konkurrera med bilen och snabbusslinjer.
            </seg>
          </u>
          <u>
            <seg>
              Den investering som vi vill skall komma till stånd anser vi långsiktigt
              vara mycket lönsam, med tanke på möjligheterna att förverkliga
              Bergslagsbanan upp till
            </seg>
          </u>
          <u>
            <seg>
              Borlänge och Gävle. Därmed blir det ju närmare till
            </seg>
          </u>
          <u>
            <seg>
              EU-marknaden för gods som kommer från Norrland.
            </seg>
          </u>
          <u>
            <seg>
              Ambitionen att skapa ett universitet av Högskolan i Karlstad
              ser vi som en realitet. Med fler studenter och mera personal där
              är de pendlingsmöjligheter som tåget erbjuder på sträckan mot
              Säffle, Dalsland och
            </seg>
          </u>
          <u>
            <seg>
              Göteborg en nödvändig och värdefull tillgång. Kommunikationerna
              till Värmland är viktiga för besöksnäringen. En grundförutsättning
              för att kunna vara tillgänglig för grupper av besökande är att
              det finns ett brett utbud av olika färdmöjligheter. Tågen är ett
              bra alternativ och dem vill vi slå vakt om. Vi vill att de som
              kliver av tågen i Värmland är fler än de som kliver på.
            </seg>
          </u>
          <u>
            <seg>
              Satsningen på utvecklingen av turismen i vårt län, framför allt
              natur- och kulturturismen, är prioriterad.
            </seg>
          </u>
          <u>
            <seg>
              Turismen är en av de branscher som beräknas kunna ge de flesta
              nya arbetstillfällena. Det är i detta sammanhang angeläget att
              vi kan ta fram utbildningar som förmedlar kunskaper om service-
              och tjänsteproduktion och som ger förutsättningar för dem som
              deltar att kunna driva egna företag. Enligt en undersökning som
              omfattar ungdomars önskemål om kommande yrken är arbete inom turism
              ett prioriterat yrkesområde. Turismen lär också vara den näring
              som ger mest tillbaka till samhället i form av skatter och avgifter.
              Inte minst därför är det nödvändigt att vi får en ökad satsning
              på forskning och utveckling av turismen som bransch med siktet
              inställt på att ta större andelar av den större internationella
              turismmarknaden.
            </seg>
          </u>
          <u>
            <seg>
              Fru talman! I mitt anförande här i dag har jag begränsat mig
              till att lyfta fram kommunernas, kommunikationernas och besöksnäringens
              betydelse när det gäller att kunna åstadkomma en hållbar utveckling
              av
            </seg>
          </u>
          <u>
            <seg>
              Värmland. Det övergripande målet för vårt samverkande utvecklingsarbete
              i Värmland är att fortlöpande förbättra levnadsvillkoren för alla
              som bor och verkar i Värmland - ett Värmland väl värt att satsa
              på!
            </seg>
          </u>
          <note type="speaker">
            Anf. 258 GUNNAR GOUDE (mp):
          </note>
          <u>
            <seg>
              Fru talman! För nästan exakt 100 år sedan stod en nybliven ledamot
              i riksdagen och höll sitt jungfrutal.
            </seg>
          </u>
          <u>
            <seg>
              Man diskuterade budgeten, och det handlade om möjligheten att
              finansiera det som då kallades för folkförsäkring, alltså i princip
              samma fråga som dominerar den politiska debatten i dag. Jungfrutalaren
              var Hjalmar Branting. Låt oss lyssna till det budskap som Hjalmar
              Branting hade till Sveriges riksdag i sitt jungfrutal den 25 januari
              1897. Han talade under rubriken Militarism eller folkförsäkring.
              Jag vill gärna citera ur talet:
            </seg>
          </u>
          <u>
            <seg>
              "Denna militarism, den är kulturfientlig, och det är min fullkomliga
              övertygelse, att den stat kommer att få ett försprång framför
              de andra staterna, som före dem bestämmer sig för att kasta en
              väsentlig del av de militära anslagen helt och hållet över bord
              för att i stället höja landets materiella och andliga odling och
              därigenom med ett språng få landets kultur i ett sådant skick,
              att det kan gå om de närgränsande staterna. Jag är viss, att om
              man beslutsamt sloge in på en sådan taktik, så skulle man finna,
              att detta kunde vara ett värn för självständighet och frihet,
              fullt så gott som och kanske betydligt överlägset åtskilliga regementen
              soldater och åtskilliga mordverktyg, som icke hinna anskaffas,
              så att de finnas fullständigt inne, förr än de äro föråldrade
              och behöva ersättas med nya dyrbarheter av samma slag."
            </seg>
          </u>
          <u>
            <seg>
              Detta sade alltså Hjalmar Branting för 100 år sedan i riksdagen.
              Branting övergick så till att kraftfullt plädera för att pengarna
              som enligt budgeten lagts på försvaret i stället skulle användas
              till sociala och kulturella åtgärder, bl.a. för finansiering av
              folkförsäkringen. Nu blev det inte så som han önskade då.
            </seg>
          </u>
          <u>
            <seg>
              Det Hjalmar Branting sade för 100 år sedan känns aktuellt och
              skulle lika gärna kunna hävdas i dag.
            </seg>
          </u>
          <u>
            <seg>
              Kanske är det rent av ännu mer aktuellt i dag.
            </seg>
          </u>
          <u>
            <seg>
              Sveriges försvar får över 40 miljarder per år i bidrag för driften.
              Därtill kommer inköp av vapen och materiel. Bara JAS-projektet
              kostar mer än hela försvaret på ett år. Det handlar alltså om
              mycket stora kostnader. Samtidigt vet vi att det saknas resurser
              inom äldreomsorg, sjukvård och skola. Nu gör regeringen stor affär
              av ett extra engångstillskott om 3
            </seg>
          </u>
          <u>
            <seg>
              miljarder till kommunerna för detta. Visst är det bra, men det
              är en relativt liten summa för landets alla kommuner att dela
              på. Det handlar om några få hundradelar av vad man vräker ut på
              försvaret bara i år.
            </seg>
          </u>
          <u>
            <seg>
              Det kan också vara värt att uppmärksamma att försvaret disponerar
              närmare 4,5 miljarder per år för forskning. Forskningen har ju
              diskuterats under de senaste månaderna i riksdagen. Det är tre
              gånger så mycket som de statliga forskningsråden har tillsammans.
            </seg>
          </u>
          <u>
            <seg>
              I dag är alla överens om att det militära hotet knappast motiverar
              ett försvar av den omfattning och den inriktning som vi i dag
              har. Miljöhotet är ett större hot än det militära hotet.
            </seg>
          </u>
          <u>
            <seg>
              I stället för att lägga pengar på att köpa enormt dyrbara vapensystem
              borde pengarna användas till en förstärkning av sjukvård, äldreomsorg
              och skola. Där finns behovet, och det skulle återföra människor
              som nu går arbetslösa till s.k. riktiga och viktiga arbeten.
            </seg>
          </u>
          <u>
            <seg>
              Försvaret har också en stor kompetens inom en rad olika områden
              som borde kunna utnyttjas bättre.
            </seg>
          </u>
          <u>
            <seg>
              Inte minst gäller det teknik som lätt kan överföras till t.ex.
              miljöinsatser. Om FOA:s resurser kunde ställas till näringslivets
              förfogande för miljöanpassning av produkter skulle det bli ett
              mycket viktigt tillskott till svensk industris konkurrenskraft
              på den internationella marknaden och för det internationella miljöarbetet.
            </seg>
          </u>
          <u>
            <seg>
              Avdelningen för sensorteknik vid FOA har utvecklat sensorsystem
              för upptäckt av små mängder av gas i luft som lätt kan utvecklas
              för kontroll av utsläpp vid större industrier, kraftverk, stadsmiljöer
              etc., något som bl.a. landets miljökontor skulle vara betjänta
              av.
            </seg>
          </u>
          <u>
            <seg>
              Man har på FOA teknik för upptäckt av små oljemängder på vatten
              som skulle kunna utvecklas till ett effektivt övervakningssystem
              för oljeutsläpp i Östersjön. FOA har också en bred kompetens när
              det gäller språkinlärning, datorteknik, kognition m.m., en kunskap
              som skulle kunna användas t.ex. för att utveckla hjälpmedel för
              den stora grupp svenskar som har läsoch skrivsvårigheter eller
              för utveckling av operatörssystem för processindustrin.
            </seg>
          </u>
          <u>
            <seg>
              En successiv omställning av försvaret till civil verksamhet skulle
              kunna innebära ett kraftfullt bidrag till omställningen av landet
              i riktning mot en långsiktigt hållbar utveckling. De exempel som
              jag nämnt är tagna från Miljöpartiets förslag i olika motioner.
              Där finns mer att hämta. Det är förvånande att inte fler partier
              kan ställa upp på en sådan omställning, och det är beklagligt
              att regeringen inte vidtar åtgärder i denna riktning för att bättre
              utnyttja resurserna i ett ekonomiskt trängt läge. Jag tror, fru
              talman, att jag vågar mig på gissningen att tanken att Sveriges
              försvar skulle lära svenska folket att läsa antagligen skulle
              ha tilltalat Hjalmar Branting.
            </seg>
          </u>
          <note type="speaker">
            Anf. 259 MARGARETA ANDERSSON (c):
          </note>
          <u>
            <seg>
              Fru talman! En hållbar samhällsutveckling på längre sikt är dagens
              tema. Det kräver trygghet för alla medborgare. Kvinnor och män,
              unga och gamla måste kunna känna trygghet. Vi behöver vad vi i
            </seg>
          </u>
          <u>
            <seg>
              Centern länge har talat om som en gemenskap där alla behövs.
              Ingen skall behöva känna fruktan på gator och torg, på dansställen
              eller hemma, utan alla skall kunna uppleva respekt för sitt liv
              och sin egendom.
            </seg>
          </u>
          <u>
            <seg>
              I dag får vi rapporter om att unga invandrarkvinnor blivit mördade
              eller illa misshandlade av sina bröder eller andra anhöriga. Vad
              beror det på? Är våra invandrare mera våldsbenägna än svenskarna?
            </seg>
          </u>
          <u>
            <seg>
              Nej, det tror jag inte. Jag tror att skälet ofta är osäkerhet
              om sin roll i en ny kultur, där man inte vet vilka regler och
              normer som gäller. Man känner sig osäker i sin roll i förhållande
              till både det svenska samhället och inte minst de egna landsmännen.
              Då blir kulturkollisionen brutal.
            </seg>
          </u>
          <u>
            <seg>
              Nästan samma sak kan hända för svenska män när de svartsjukt
              bevakar sina hustrur och sambor. Samtidigt som tragedierna inträffade
              i Skellefteå och här i
            </seg>
          </u>
          <u>
            <seg>
              Stockholmstrakten i jultiden, där en flicka blev mördad och en
              illa skadad, hände någonting ungefär liknande i Tranås i mitt
              hemlän, där en svensk kvinna knivhöggs illa av sin svenske f.d.
              sambo. Här var det alltså en kollision mellan en förlegad mansroll
              och den svenska kvinnans krav på att själv få bestämma över sitt
              liv.
            </seg>
          </u>
          <u>
            <seg>
              Fru talman! Det finns ingen religion, inget lands lagstiftning
              och ingen kultur som accepterar att man mördar en annan människa.
              Men en del män känner att deras mansroll är en kulturyttring som
              kräver att de kontrollerar "sina" kvinnors framför allt sexualitet.
            </seg>
          </u>
          <u>
            <seg>
              Vi måste göra någonting för att komma till rätta med dessa problem.
              Det är inte bara att skrapa dem under mattan och tycka att det
              här inte var någonting, för det är allvarligt.
            </seg>
          </u>
          <u>
            <seg>
              Det här är alltså ett kulturellt betingat problem.
            </seg>
          </u>
          <u>
            <seg>
              En viktig utgångspunkt för att lösa problemet är att vi skapar
              fler kontaktpunkter mellan människor.
            </seg>
          </u>
          <u>
            <seg>
              Svenskar och invandrare måste mötas för att de skall kunna förstå
              varandras kulturer. Invandrarna måste få bättre kunskaper om hur
              det svenska systemet med umgänget mellan kvinnor och män går till.
              De måste lära sig att svenska flickor inte är fullständigt utan
              normer och regler. Här i Sverige har en flicka rätt att säga nej
              och bli respekterad för det när hon får en invit av en man.
            </seg>
          </u>
          <u>
            <seg>
              Människor slåss inte heller så ofta om de känner varandra. Därför
              är det viktigt att det finns mötesplatser där de kan träffas och
              utbyta tankar, funderingar och erfarenheter. Man måste skapa utrymmen,
              fysiska lokaler, för dessa mötesplatser där människor med olika
              tro, etniskt ursprung och kultur kan träffas.
            </seg>
          </u>
          <u>
            <seg>
              Detta är inte minst viktigt för svenska unga pojkar som behöver
              dessa kulturmöten. De behöver positiva kontakter med vuxna män
              för att de skall kunna utvecklas i en bra mansroll. I dag finns
              det många unga pojkar som, innan de har kommit långt upp i tonåren,
              knappast har träffat vuxna män. Det är ingen bra bakgrund för
              människors fortsatta utveckling.
            </seg>
          </u>
          <u>
            <seg>
              Skolan och socialtjänsten har också sina givna roller. De har
              ett stort ansvar för att förmedla olika kulturyttringar och för
              att få människor att förstå vad som ligger bakom olika sätt att
              leva och att uttrycka sin tro. Allt detta behövs för att vi i
              framtiden skall kunna skapa ett samhälle med en gemenskap där
              alla behövs.
            </seg>
          </u>
          <note type="speaker">
            Anf. 260 EVA ZETTERBERG (v):
          </note>
          <u>
            <seg>
              Fru talman! I denna sena timme och som sista talare här i kväll
              vill jag börja med att göra en kort reflexion. Den nya debattordningen
              där vi fritt kan replikera varandra har ännu inte övertygat mig
              om att vi är mogna för det. Jag är besviken över att man inte
              har kunnat hitta några bra former för politiska debatter.
            </seg>
          </u>
          <u>
            <seg>
              Om vi som ledamöter här i riksdagen vill ha en levande debatt
              måste vi faktiskt se över formerna ännu en omgång. Vi måste se
              till att vi får en debatt så att inte var och en av oss bara läser
              upp ett anförande, hur bra det än kan vara.
            </seg>
          </u>
          <u>
            <seg>
              Temat för dagens debatt, En hållbar samhällsutveckling på längre
              sikt, är nog så angeläget för oss alla. Det är viktigt att vi
              tänker längre än de frågor som vi har på bordet och som ändras
              från en dag till en annan.
            </seg>
          </u>
          <note>
            Många andra - och framför allt Hans Andersson -
          </note>
          <u>
            <seg>
              har tidigare här i dag tagit upp frågan om att en hållbar samhällsutveckling
              kräver ett globalt ansvar. Vi kan inte bara se till hur resurserna
              fördelas och hur en miljöomställning skall ske i vårt eget land.
              Jag behöver därför inte ta upp dessa argument och föra den diskussionen
              vidare.
            </seg>
          </u>
          <u>
            <seg>
              Jag vill understryka att en hållbar samhällsutveckling bygger
              på ett samhälle där klyftorna minskar, där det sociala avståndet
              mellan människor upphör och där vi respekterar varandra. Jag håller
              med Margareta
            </seg>
          </u>
          <u>
            <seg>
              Andersson om att det gäller att skapa trygghet i vårt eget land
              och skapa respekt för varandra.
            </seg>
          </u>
          <u>
            <seg>
              Vi kan aldrig uppnå en hållbar samhällsutveckling om vi inte
              ser till de grupper som i dag far väldigt illa i vårt land. Jag
              tänker framför allt på flyktingbarnen som Sverige har ett stort
              ansvar för.
            </seg>
          </u>
          <u>
            <seg>
              Före jul debatterade vi och fattade beslut om ändringar i utlänningslagen.
              Vi diskuterade då flyktingskapet ur ett globalt perspektiv. Jag
              vill understryka att vi i Vänsterpartiet var och är fortfarande
              mycket negativa till de flesta försämringar som genomfördes i
              utlänningslagen. Men det som var positiv var att man förde in
              ett barnperspektiv och att barnets bästa skulle styra de beslut
              som fattas när det gäller flyktingar. Vi var och är fortfarande
              många som tror att detta mest var ord som inte förpliktar till
              särskilt mycket. Men det är ändå min förhoppning att detta skall
              kunna leda till ett resultat.
            </seg>
          </u>
          <u>
            <seg>
              Under senare tid har jag tyvärr fått alltför många exempel på
              flyktingbarn som far mycket illa. Jag vill bara nämna några konkreta
              fall.
            </seg>
          </u>
          <u>
            <seg>
              Redan hösten 1995 träffade jag en peruansk familj där mamman
              ensam utvisades tillbaka till Peru medan pappan och fyra barn
              - varav tre var gravt handikappade - fick stanna i Sverige. Jag
              återsåg familjen efter nyår, och då var man i samma mycket dåliga
              kondition. Mamman är fortfarande kvar i Peru, och familjen har
              ännu inte fått något positivt besked.
            </seg>
          </u>
          <u>
            <seg>
              En 20-årig pojke från Eritrea, Mulugeta Gerzgher, har varit här
              i flera år. Det är ett mycket upprörande fall. Det är fullständigt
              klarlagt att han kom hit innan han blev vuxen.
            </seg>
          </u>
          <u>
            <seg>
              I dag har jag fått höra om en ugandisk familj som finns i Alsike
              kloster. Ett avvisningsbeslut har fattats och man har splittrat
              familjen. Man har gått in på
            </seg>
          </u>
          <u>
            <seg>
              Ulleråkers sjukhus för att avvisa pappan ensam tillbaka till
              Uganda. Mamman, som är helt ur stånd att ta hand om sina tre barn,
              skulle ha lämnats ensam här, men utvisningen har tillfälligt stoppats.
              Men fallet är oerhört upprörande. Ett sexårigt barn har fått ta
              ett föräldraansvar som han definitivt inte klarar av.
            </seg>
          </u>
          <u>
            <seg>
              Avvisningar sker på mycket inhumana sätt. Det finns också andra
              konkreta exempel. En colombiansk familj med tre barn har fått
              irra runt i världen under fyra fem dagar innan familjen under
              förödmjukande former har utvisats tillbaka till Colombia.
            </seg>
          </u>
          <u>
            <seg>
              Även om man inte tar upp någon diskussion om anledningen till
              avvisningen skall avvisningen ske på ett humant sätt.
            </seg>
          </u>
          <u>
            <seg>
              Det finns alltså otaliga fall och exempel där andra flyktingfamiljer
              far mycket illa.
            </seg>
          </u>
          <u>
            <seg>
              Min förhoppning är att jag och alla andra som ansåg att detta
              nya i utlänningslagen med barnperspektivet och barnets bästa inte
              skall vara tomma ord. Jag hoppas att regeringen faktiskt ser till
              de konkreta situationerna för de barn som har farit oerhört illa.
            </seg>
          </u>
          <u>
            <seg>
              Om regeringen vill se till en hållbar samhällsutveckling på längre
              sikt måste den också skapa förutsättningar för att man skall kunna
              leva upp till FN:s konvention om mänskliga rättigheter och till
              barnkonventionen så att flyktingbarn kan ges det skydd som de
              har rätt att begära i vårt land.
            </seg>
          </u>
          <note>
            (forts. prot. 54)
          </note>
          <note>
            8 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 22 januari
          </note>
          <note>
            1996/97:114 av Åke Gustavsson (s) till kulturministern
          </note>
          <note>
            Kabel-TV
          </note>
          <note>
            1996/97:115 av Sten Andersson (m) till statsrådet
          </note>
          <u>
            <seg>
              Pierre Schori
            </seg>
          </u>
          <u>
            <seg>
              Mångkulturella samhället
            </seg>
          </u>
          <note>
            1996/97:116 av Sten Andersson (m) till justitieministern
          </note>
          <u>
            <seg>
              Nyårsfyrverkerier
            </seg>
          </u>
          <note>
            1996/97:117 av Kia Andreasson (mp) till justitieministern
          </note>
          <u>
            <seg>
              Kriminalvårdspersonalen
            </seg>
          </u>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 28 januari.
          </note>
          <note>
            9 § Anmälan om fråga för skriftligt svar
          </note>
          <u>
            <seg>
              Anmäldes att följande fråga för skriftligt svar framställts
            </seg>
          </u>
          <note>
            den 22 januari
          </note>
          <note>
            1996/97:221 av Barbro Westerholm (fp) till socialministern
          </note>
          <u>
            <seg>
              Psykiatrireformen
            </seg>
          </u>
          <note>
            Frågan redovisas i bilaga som fogas till riksdagens snabbprotokoll
            tisdagen den 28 januari.
          </note>
          <note>
            10 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit
          </note>
          <note>
            den 21 januari
          </note>
          <note>
            1996/97:199 av Barbro Westerholm (fp) till socialministern
          </note>
          <note>
            Åtgärder mot förgiftning med metanol och förorenad alkohol
          </note>
          <note>
            den 22 januari
          </note>
          <note>
            1996/97:202 av Siw Persson (fp) till justitieministern
          </note>
          <note>
            Pyrotekniska produkter
          </note>
          <note>
            1996/97:203 av Sten Tolgfors (m) till statsrådet Ylva
          </note>
          <note>
            Johansson
          </note>
          <u>
            <seg>
              Våldet i skolan
            </seg>
          </u>
          <u>
            <seg>
              1996/97:207 av Tanja Linderborg (v) till näringsministern
            </seg>
          </u>
          <note>
            Arbetsmarknadsläget i Arboga kommun
          </note>
          <note>
            1996/97:210 av Sivert Carlsson (c) till kommunikationsministern
          </note>
          <note>
            Utbyggnad av E 22
          </note>
          <note>
            1996/97:211 av Tuve Skånberg (kd) till statsrådet
          </note>
          <note>
            Ylva Johansson
          </note>
          <note>
            Rekrytering till Industriprogrammet
          </note>
          <note>
            1996/97:212 av Bertil Persson (m) till miljöministern
          </note>
          <u>
            <seg>
              Konsumtion och miljön
            </seg>
          </u>
          <note>
            1996/97:214 av Peter Eriksson (mp) till kommunikationsministern
          </note>
          <note>
            Forskning om elektromagnetisk strålning
          </note>
          <note>
            1996/97:216 av Ragnhild Pohanka (mp) till inrikesministern
          </note>
          <note>
            Bostadsbidrag
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 28 januari.
          </note>
          <note>
            11 § Kammaren åtskildes kl. 22.30.
          </note>
          <note>
            Förhandlingarna leddes av talmannen från sammanträdets början
            t.o.m. 2 §
          </note>
          <note>
            anf. 35 (delvis), av förste vice talmannen därefter till ajourneringen
            kl.
          </note>
          <note>
            14.00, av andre vice talmannen därefter t.o.m. 7 § anf. 97
          </note>
          <note>
            (delvis), av tredje vice talmannen därefter t.o.m. anf. 153
          </note>
          <note>
            (delvis), av talmannen därefter t.o.m. anf. 165 (delvis), av
            förste vice talmannen därefter t.o.m. anf. 219
          </note>
          <note>
            (delvis) och av andre vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
