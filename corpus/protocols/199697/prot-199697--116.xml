<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199697</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199697</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--116</head>
          <docDate when="1997-06-09 00:00:00">1997-06-09 00:00:00</docDate>
        </div>
      </front>
      <body>
        <div>
          <note>
            16.00 - 17.59
          </note>
          <note>
            19.00 - 23.04
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 2 och 3 juni.
          </note>
          <note>
            2 § Avsägelse
          </note>
          <note>
            Andre vice talmannen meddelade att Inger Lundberg (s) avsagt
            sig uppdraget som suppleant i EU-
          </note>
          <note>
            nämnden.
          </note>
          <note>
            Kammaren biföll denna avsägelse.
          </note>
          <note>
            3 § Anmälan om kompletteringsval till EU-
          </note>
          <note>
            nämnden
          </note>
          <note>
            Andre vice talmannen meddelade att på grund av uppkommen vakans
            hade Socialdemokratiska riksdagsgruppen anmält Sverre Palm som
            suppleant i EU-
          </note>
          <note>
            nämnden efter Inger Lundberg.
          </note>
          <note>
            Andre vice talmannen förklarade vald till
          </note>
          <note>
            suppleant i EU-nämnden
          </note>
          <note>
            Sverre Palm (s)
          </note>
          <note>
            4 § Hänvisning av ärende till utskott och beslut om förlängd
            motionstid
          </note>
          <note>
            Föredrogs och hänvisades
          </note>
          <note>
            Förslag
          </note>
          <note>
            1996/97:RR11 till arbetsmarknadsutskottet
          </note>
          <note>
            Kammaren biföll talmannens förslag att motionstiden med hänsyn
            till sommaruppehållet skulle förlängas till fredagen den 19 september.
          </note>
          <note>
            5 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Finansutskottets betänkande 1996/97:FiU15
          </note>
          <note>
            Skatteutskottets betänkanden 1996/97:SkU23,
          </note>
          <note>
            SkU24, SkU26 och SkU27
          </note>
          <note>
            Utrikesutskottets betänkande 1996/97:UU10
          </note>
          <note>
            Näringsutskottets betänkande 1996/97:NU12
          </note>
          <note>
            Meddelande om uppskjuten votering
          </note>
          <note>
            Andre vice talmannen meddelade att socialförsäkringsutskottets
            betänkande 1996/97:SfU12 och finansutskottets betänkande 1996/97:FiU27
            skulle avgöras i ett sammanhang vid arbetsplenum tisdagen den
            10 juni.
          </note>
          <note>
            6 § Samverkan, socialförsäkringens ersättningsnivåer och administration
          </note>
          <note>
            Föredrogs
          </note>
          <note>
            Socialförsäkringsutskottets betänkande
          </note>
          <note>
            1996/97:SfU12
          </note>
          <note>
            Samverkan, socialförsäkringens ersättningsnivåer och administration
            (prop. 1996/97:63)
          </note>
          <note type="speaker">
            Anf. 1 GULLAN LINDBLAD (m):
          </note>
          <note>
            Fru talman! Sveriges riksdag skall nu effektuera ett beställningsarbete
            från den socialdemokratiska extrakongressen 1996, nämligen att
            höja ersättningsnivåerna inom socialförsäkringarna från januari
            1998
          </note>
          <note>
            till 80 % i stället för nuvarande 75 %. Höjningen är en sanning
            med modifikation, eftersom beräkningsgrunderna inte är desamma
            som tidigare. Men det ser väl bättre ut på papperet.
          </note>
          <note>
            Vi moderater är emot förslaget. Vi anser att vi bör hålla fast
            vid nuvarande ersättningsnivåer. Med de förslag till ytterligare
            höjningar genom avtalsförsäkringar som samtidigt föreslås - t.o.m.
            under den sjuklöneperiod som påtvingats företagen och mot gällande
            avtal, och efter troliga ytterligare eftergifter till LO - är
            vi snart tillbaka till det sjukskrivningsträsk och det ekonomiska
            moras som Sverige var inne i innan den dåvarande socialdemokratiska
            regeringen hösten 1990 fattade mod och ändrade ersättningsnivån
            inom sjukförsäkringen.
          </note>
          <note>
            Den första ändringen, som infördes mars 1991, medförde att sjukskrivningarna
            nära nog över en natt minskade med 25 %. Inser inte ni socialdemokrater
            att det finns en stor risk att ni nu börjar öppna slussarna för
            ersättningsnivåer som tidigare gjorde att det var mer fördelaktigt
            att vara sjukskriven än att vara i arbete? Ni vill väl inte dölja
            arbetslöshet även med hjälp av sjukskrivning?
          </note>
          <note>
            Det är viktigt att sjuka människor skall känna ekonomisk trygghet.
            Det anser vi moderater. Men vi har en annan modell. Med bibehållna
            ersättningsnivåer och med hjälp av skattesänkningar framför allt
            för låg- och medelinkomsttagarna, skulle de försäkrade få mer
            kvar i portmonnän med vårt förslag än med regeringens. Men det
            gäller förstås för socialdemokraterna att envist hålla fast vid
            beroendet av politikerstyrda system. Det är system som medborgarna
            alltmer börjar tvivla över, därför att de inser att de inte är
            säkra.
          </note>
          <note>
            Det går att ändra med hjälp av ett penndrag.
          </note>
          <note>
            Den moderata politiken inom socialförsäkringsområdet går i korthet
            ut på att vi som är
          </note>
          <note>
            "långtidsfriska" skall kunna ha en god grundtrygghet i det allmänna
            systemet. Med hjälp av väsentligt sänkta skatter kan den enskilde
            själv ta kompletterande försäkringar enligt vad vederbörande själv
            anser vara det bästa för honom/henne eller familjen. Med en sådan
            politik skulle vi också ha råd att verkligen hjälpa dem som behöver
            samhällets stöd och hjälp, nämligen låginkomstpensionärer, långtidssjuka
            och handikappade.
          </note>
          <note>
            Den socialdemokratiska regeringen för på dessa områden en "tvärtompolitik"
            med hårda besparingar för de mest utsatta, handikappade, psykiskt
            sjuka, änkor och låginkomstpensionärer. Men dessa grupper är kanske
            inte tillräckligt röststarka?
          </note>
          <note>
            På ett område borde vi kunna vara överens - den kanske viktigaste
            delen i detta betänkande enligt min uppfattning - nämligen när
            det gäller samverkansmodeller mellan olika huvudmän för den enskilda
            försäkrades bästa. Det handlar om att använda pengarna gemensamt
            till rehabilitering, medicinsk och yrkesrehabilitering. Det är
            att helt enkelt med gemensamma resurser hjälpa människor som kanske
            annars hamnar mellan stolarna i de olika systemen.
          </note>
          <note>
            Vi är faktiskt djupt besvikna över att regeringen inte framför
            något klart förslag - sätter ned foten - på detta område. Propositionen
            innehåller många vackra ord om samarbete, men inga klara förslag.
            Det är mycket prat. Regering och riksdag har tidigare släppt fram
            tio försöksmodeller. Vi tyckte att det var för litet. Men nu vågar
            regeringen inte ens permanenta de framgångsrika försök som gjorts
            enligt FINSAM-
          </note>
          <note>
            modellen.
          </note>
          <note>
            Vi moderater har tillsammans med Folkpartiet liberalerna och
            Kristdemokraterna reservat oss i frågan och hänvisat bl.a. till
            den positiva utvärdering som gjorts av FINSAM-försöken. I de fem
            län som denna verksamhet har bedrivits i har man gjort en besparing
            om drygt 154 miljoner kronor - för att inte tala om hur mycket
            mänskligt lidande som har besparats! Vi anser att denna verksamhet
            borde ha införts generellt i landet fr.o.m. januari 1998. Nu riskerar
            sådana försök att helt enkelt upphöra, och människor får vänta
            till
          </note>
          <note>
            2001 innan resultatet av SOCSAM-försöken utvärderats.
          </note>
          <note>
            Varför är Socialdemokraterna så passiva i denna fråga när man
            var aktivt pådrivande tidigare i opposition?
          </note>
          <note>
            Något också om administrationen av socialförsäkringen. Vi moderater
            stöder i huvudsak regeringens förslag när det gäller den tydligare
            rollfördelningen mellan Riksförsäkringsverket och försäkringskassorna.
            Vi moderater har dock i en reservation särskilt pekat på Riksförsäkringsverkets
            tillsyns- och uppföljningsansvar och möjligheten att styra verksamheten
            för att kunna garantera ekonomisk effektivitet och en rättssäker
            och likformig tillämpning över hela landet.
          </note>
          <note>
            I en reservation tillsammans med Centern, Folkpartiet liberalerna,
            Miljöpartiet och Kristdemokraterna har vi bl.a. reserverat oss
            mot att arbetsmarknadens parter skall ha något slags gräddfil
            in i socialförsäkringsnämnderna. Om styrelsen finner att sådana
            politiskt aktiva företrädare bör ingå i nämnderna, finns det naturligtvis
            inga hinder för detta. Men de skall inte specialbehandlas.
          </note>
          <note>
            När det gäller arbetssituationen på försäkringskassorna gläder
            jag mig åt att det råder samstämmighet i hela utskottet om att
            kassorna måste tillföras resurser.
          </note>
          <note>
            Detta har jag personligen fått helt klart för mig vid alla besök
            vid olika försäkringskassor i landet. Jag erkänner gärna att jag
            har varit pådrivande i frågan.
          </note>
          <note>
            Vi kan inte kräva att en mindre mängd personal skall klara av
            alla de förändringar som gjorts och görs, samtidigt som vi kräver
            ett gott bemötande gentemot allmänheten och bättre kontrollmöjligheter
            av försäkringssystemen, som vi nyligen beslutade om.
          </note>
          <note>
            Ett enigt utskott har också i ett yttrande till finansutskottet
            begärt ett tillkännagivande till regeringen om nödvändigheten
            av ökade resurser. Tyvärr har
          </note>
          <note>
            "finansen" endast gjort en välvillig skrivning, men det måste
            helt enkelt komma ett förslag i frågan i höst.
          </note>
          <note>
            Det framgick alldeles tydligt vid utskottets hearing den 10 april
            att sakernas tillstånd inte är bra - inte minst genom JO:s uttalande
            att antalet anmälningar ökar och att man därigenom klart kan dra
            slutsatsen att rättssäkerheten för den enskilde är i fara.
          </note>
          <note>
            Jag vill fråga utskottets ordförande, eller statsrådet, som kan
            ge svar senare: Kan vi förvänta oss att regeringen ger kassorna
            bättre resurser att leva upp till sina krav?
          </note>
          <note>
            Fru talman! Efter dessa mer övergripande deklarationer vill jag
            något ytterligare kommentera ett par reservationer. Tiden medger
            inte att jag går igenom alla.
          </note>
          <note>
            I reservation 1 påpekar vi möjligheten av att trafikskadeförsäkringen
            skulle kunna överta ansvaret för trafikskador, som t.ex. i Finland.
            Detta skulle kunna ge en besparing om 5 miljarder kronor, och
            vi anser att regeringen bör utreda frågan. Vi anser också att
            frågan om s.k. medborgarkonton inom ramen för individuellt pensionssparande
            bör utredas.
          </note>
          <note>
            I reservation 10 framför alla partier utom Socialdemokraterna
            och Centerpartiet återigen kravet på att den förlängda sjuklöneperioden
            måste tas bort. Detta är den mest arbetsfientliga pålaga som har
            lagts på företagen på länge och som hårt drabbar dem som är arbetslösa,
            särskilt dem som tidigare haft långa sjukskrivningsperioder liksom
            personer med någon form av funktionshinder. De små företagen,
            som regeringen säger sig värna extra om - med ord! -, vågar helt
            enkelt inte anställa dem av risk för att stå där med ansvaret
            för sjuklönen men utan arbetskraft i företaget. Som vi också har
            sagt många gånger tidigare, har arbetsgivarna endast fått halv
            kompensation för denna ytterligare ekonomiska pålaga.
          </note>
          <note>
            Att frågan är besvärande för regeringen framgår också av att
            man nu vill införa ett särskilt högriskskydd i försäkringen. Ta
            bort den förlängda sjuklöneperioden i stället för att krångla
            till försäkringssystemet ytterligare!
          </note>
          <note>
            Jag vill fråga: När kommer det ett förslag om borttagande av
            den förlängda sjuklönen? Näringsministern tycks ha gjort sådana
            uttalanden i pressen. Han har åtminstone i en interpellationsdebatt
            med mig här i riksdagen hållit dörren på glänt för förändringar.
          </note>
          <note>
            I reservation 17 anser vi, gemensamt med Folkpartiet liberalerna
            och Kristdemokraterna, att dagens sjukpenningregler måste omformas
            så att de passar dagens och morgondagens arbetssituation. Det
            är inte ovanligt - och det kanske blir ännu mer vanligt i en nära
            framtid - att en person dels har en anställning på deltid, dels
            arbetar som egen företagare några timmar per dag. Dagens sjukpenningregler
            har som utgångspunkt att den försäkrade skall ha inkomst av anställning.
            Försäkringssystemet bör ju inte straffa dem som kanske betalar
            avgifter över 7,5 basbelopp genom att ge dem en spottstyver i
            ersättning vid sjukdom. Jag hoppas verkligen att regeringen tar
            till sig detta vid en översyn, när nu utskottsmajoriteten blundar
            för verkligheten.
          </note>
          <note>
            I reservation 21 framför vi moderater tillsammans med Miljöpartiet
            och Vänstern att vi måste ta på allvar det faktum att en kraftig
            ökning av kvinnors sjukskrivning har skett enligt FINSAM-utredningen
            liksom att rehabiliteringens effekter är mindre påtagliga för
            kvinnor än för män. Vi vet sedan tidigare - bl.a.
          </note>
          <note>
            genom forskning vid socialvetenskapliga institutionen vid Umeå
            universitet - att kvinnor ofta erbjuds kortare och sämre rehabiliteringsmöjligheter
            än män. Vi vill därför ha en utredning om kvinnors och mäns olika
            möjligheter, behov och förutsättningar.
          </note>
          <note>
            I reservation 25 framför vi moderater återigen förslaget om att
            arbetsskadeförsäkringen bör utmönstras ur den allmänna försäkringen
            och bli en obligatorisk skadeförsäkring för arbetsgivare. Därigenom
            uppnås ett ökat incitament till arbetsmiljöförbättrande åtgärder
            i företagen. Vi anser också att livräntenivån bör sänkas till
            80 % i kommande godkända livräntor.
          </note>
          <note>
            Arbetsskadefonden har fortfarande ett minus med ca
          </note>
          <note>
            16 miljarder kronor, och beaktar vi att vi häromåret gjorde en
            omfördelning med delpensionsmedel om ca
          </note>
          <note>
            8 miljarder kronor måste vi helt enkelt göra någonting åt denna
            försäkring i ytterligare en riktning.
          </note>
          <note>
            Fru talman! Vi moderater har avgett 14 reservationer och ett
            särskilt yttrande, ensamma eller tillsammans med andra partier.
            Jag yrkar bifall till den moderata reservationen nr 1 och den
            gemensamma reservationen nr 10. Jag vill också säga att vi moderater
            stöder reservation nr 14 av Miljöpartiet och Kristdemokraterna
            om den skulle gå till votering.
          </note>
          <note>
            Naturligtvis står vi bakom samtliga övriga reservationer där
            vi finns med, men vi tar hänsyn till kammarens tid.
          </note>
          <note type="speaker">
            Anf. 2 INGRID SKEPPSTEDT (c):
          </note>
          <note>
            Fru talman! I det här betänkandet tar vi upp en rad förändringar
            inom socialförsäkringsområdet. Sjukoch arbetsskadekommitténs utredning
            ligger delvis till grund, men en del av deras förslag har redan
            antagits i tidigare betänkanden och ytterligare en del kvarstår.
          </note>
          <note>
            Det bästa hade varit att få en helhet på en gång.
          </note>
          <note>
            Det finns ett stort behov att ta ett helhetsgrepp, och från Centerpartiet
            föreslår vi ett tillkännagivande om en samordnad arbetslivsförsäkring
            vid sjukdom, arbetslöshet och funktionshinder.
          </note>
          <note>
            Vi vill införa en obligatorisk försäkring för alla mellan 18
            och 65 år och som står till arbetsmarknadens förfogande. Det bör
            finnas krav på deltagande i rehabilitering och aktivering, och
            ersättningsnivån bör sättas så att den ger incitament till arbete
            eller rehabilitering. En grundpenning skall finnas som täcker
            grundläggande behov. Dessutom bör det finnas en inkomstrelaterad
            arbetslivspenning som ersätter 80 %
          </note>
          <note>
            av lönen samt bör möjlighet ges till kompletterande försäkringar
            genom avtal eller enskilt. Gruppen handikappade bör ha rätt till
            en särskild högre grundpenning i stället för förtidspension. Under
            tid för rehabilitering/aktivering skall ett aktiveringstillägg
            kunna ges som tillägg till arbetslivspenningen.
          </note>
          <note>
            Jag har svårt att förstå Socialdemokraternas argument om att
            ett grundtrygghetssystem skulle leda till att grupper ställs utanför
            ett socialförsäkringsskydd.
          </note>
          <note>
            Det är ju tvärtom: vi garanterar alla en grundpenning som det
            går att leva på. Med ett system med inkomstbortfallsprincipen
            vet vi att många hamnar utanför systemen och får ingen eller mycket
            låg sjukpenning.
          </note>
          <note>
            De hänvisas ofta också till att leva på socialbidrag.
          </note>
          <note>
            Med vårt förslag till en obligatorisk arbetslivsförsäkring uppstår
            inte de problemen.
          </note>
          <note>
            I betänkandet föreslås ett utökat särskilt högriskskydd för dem
            med långa återkommande sjukperioder, vilket också var en beställning
            från utskottet vid införandet av sjuklöneperioden. Det är viktigt
            att det här följs upp likväl som man följer upp och utvärderar
            det särskilda högriskskyddet.
          </note>
          <note>
            Fru talman! De samverkansprojekt som pågår inom rehabiliteringsområdet,
            FINSAM, har varit mycket lyckade både mänskligt och ekonomiskt.
            Nu öppnas möjligheterna till samverkan mellan exempelvis försäkringskassan
            och sjukvården, men respektive huvudman skall själv avsätta pengar
            för ändamålet. Det är ju positivt att sådan samverkan nu kan göras
            utan regeringens godkännande, och förhoppningen är också att utskottets
            begäran i yttrande
          </note>
          <note>
            SfU6y till finansutskottet om utökade medel till försäkringskassan
            vinner gehör. Jag hoppas att regeringen återkommer med det och
            att vi får pengar. Ett av många argument var att försäkringskassan
            skulle arbeta mer aktivt med rehabilitering.
          </note>
          <note>
            Under senare år har kvinnors sjukskrivning ökat markant, och
            därför är det viktigt, som också utskottet anger, att man i uppdraget
            om samverkan inom rehabiliteringsområdet särskilt beaktar könsperspektivet.
          </note>
          <note>
            Jag vill säga någonting om försäkringskassan.
          </note>
          <note>
            Försäkringskassans styrelse får fr.o.m. den 1 januari
          </note>
          <note>
            1999 besluta att inrätta socialförsäkringsnämnder och utse dess
            ledamöter.
          </note>
          <note>
            Enligt utskottsmajoriteten är det av väsentlig betydelse att
            nämnderna tillförs sakkunskap om villkor på arbetsmarknaden och
            arbetsplatser varför arbetsmarknadens parter bör ges rätt att
            nominera ledamöter till socialförsäkringsnämnderna. Centerpartiet
            delar inte den uppfattningen. Däremot anser vi att en politiskt
            aktiv person inom dessa områden kan nomineras och tillföra den
            sakkunskapen, vilket också framgår av reservation nr 36.
          </note>
          <note>
            I en fempartimotion, där Centerpartiet är med, begärs ett tillkännagivande
            om utbildningsinsatser för försäkringskassans personal vad gäller
            reumatiska sjukdomar. Motionen har fått en välvillig behandling
            av utskottet, som pekar på att det är ett stort antal personer
            som drabbas av reumatiska sjukdomar och att många av dessa är
            kvinnor. Därför är det angeläget att i det fortsatta utbildningsarbetet
            uppmärksamma dessa sjukdomstillstånd, säger utskottet, något som
            vi motionärer är glada för.
          </note>
          <note>
            I ett särskilt yttrande tar vi från Centerpartiet upp frågan
            om svårigheter för tandvårdspersonal att få en skada till följd
            av exposition för kvicksilver i amalgam klassad som arbetsskada.
            Frågan har numera uppmärksammats, och vi förutsätter att den får
            en positiv lösning genom tillämpningen i arbetsskademål.
          </note>
          <note>
            Fru talman! Avslutningsvis vill jag yrka bifall till reservation
            nr 2, man jag står givetvis också bakom reservation nr 36. För
            övrig yrkar jag bifall till utskottets hemställan i betänkande
            SfU12.
          </note>
          <note type="speaker">
            Anf. 3 GULLAN LINDBLAD (m) replik:
          </note>
          <note>
            Fru talman! Jag konstaterar att det i många stycken råder en
            ganska stor samsyn mellan Inger
          </note>
          <note>
            Skeppstedt från Centerpartiet och det jag har sagt om behovet
            av t.ex. en god grundtrygghet. Jag förstår inte att Centern, som
            alltid har talat om denna grundtrygghet nu genast är beredd att
            öka ersättningsnivån och går med på majoritetens förslag på alla
            punkter, även när det gäller att höja ersättningen från avtalsförsäkringar
            så att vi kommer upp i väldigt höga nivåer.
          </note>
          <note>
            Jag har svårt att förstå detta. När tänker man efter dessa utvikningar
            till det inkomsttrygghetssystem som
          </note>
          <note>
            Socialdemokraterna talar om gå tillbaka till den grundsyn man
            egentligen har? Vi har en samsyn när det gäller en samordnad arbetslivsförsäkring
            av något slag, där vi menar att just detta helhetsbegrepp behövs.
            Vi har också krävt en utredning, vilket framgår av Moderaternas
            reservation 1, som jag inte närmare hann utveckla.
          </note>
          <note>
            Varför denna utvikning med högriskskydd och ytterligare krångel
            i försäkringen, uppenbarligen enbart för att gå Socialdemokraterna
            till mötes?
          </note>
          <note type="speaker">
            Anf. 4 INGER SKEPPSTEDT (c) replik:
          </note>
          <note>
            Fru talman! Detta med grundtrygghet är ingenting nytt från vår
            sida, som Gullan Lindblad just tar upp.
          </note>
          <note>
            Vi förordar inte en så hög ersättning som 100 %, utan vi har
            alltid haft 80 % i vårt förslag när det handlar om grundtrygghet.
          </note>
          <note>
            Gullan Lindblad tar också upp den samsyn vi har med samverkan
            inom socialförsäkringsområdet när det gäller t.ex. FINSAM. Jag
            tycker att det var ett väldigt bra projekt. Jag hoppas verkligen
            att det kommer att fortsätta ute i alla distrikt där det finns
            möjlighet till det.
          </note>
          <note>
            När det sedan gäller högriskskyddet och sjuklöneperioden var
            det naturligtvis en stor besparing i det beslut som fattades.
            För att underlätta för företagarna har man infört det särskilda
            högriskskyddet och det nu utökade särskilda högriskskyddet.
          </note>
          <note type="speaker">
            Anf. 5 GULLAN LINDBLAD (m) replik:
          </note>
          <note>
            Fru talman! Den besparingen skulle vi nog kunna diskutera mycket.
            Jag menar att den förlängda sjuklöneperioden är ett effektivt
            hinder för att fler människor kommer i arbete.
          </note>
          <note>
            Det viktigaste åtgärden över huvud taget som riksdagsledamöter
            över alla partigränser har uttalat sig för är att vi måste skaffa
            fram fler jobb. Det är den vägen vi skall gå. Här hugger man faktiskt
            sig själv i ryggen. Det är igen besparing utan en utgift för samhället
            med sjuklönesystemet i den nuvarande utformningen.
          </note>
          <note type="speaker">
            Anf. 6 INGER SKEPPSTEDT (c) replik:
          </note>
          <note>
            Fru talman! När det gäller sjuklöneperioden är det viktigt att
            det har tillförts en försäkring för företagare som det finns möjlighet
            att teckna genom försäkringskassan. Numera är det också möjligt
            att med andra försäkringsbolag teckna den här försäkringen till
            tämligen rimliga kostnader. Vad försäkringskassan har gjort är
            att man har höjt avgiften ganska mycket sedan förra året. Anledningen
            till det kan ifrågasättas.
          </note>
          <note>
            När det sedan gäller de mindre företagen är vi från
          </note>
          <note>
            Centerpartiet villiga att se över bestämmelserna och föreslå
            lättnader för dem.
          </note>
          <note type="speaker">
            Anf. 7 SIGGE GODIN (fp):
          </note>
          <note>
            Fru talman! Den socialdemokratiska regeringen har som vi vet
            tillsammans med Centern med utsökt tydlighet i sin spariver demonstrerat
            hur besparingar har gjorts som fått socialt helt oacceptabla konsekvenser.
            Detta har uppstått därför att man saknar reella konsekvensanalyser,
            men sannolikt har också besparingarna varit helt överordnade,
            och konsekvenserna har därför fått vika.
          </note>
          <note>
            Ett antal exempel på detta är förslaget om barnpensionerna, som
            man tvingades dra tillbaka, och förslaget om änkepensionerna,
            som änkorna i sin rimlighetsbedömning ansett skulle stå sig genom
            den partiövergripande uppgörelse som gjorts bara för några år
            sedan, och regeringens sätt hantera Sjuk- och arbetsskadekommitténs
            betänkande. Det mest uppseendeväckande förslaget har varit det
            om sjuklönen, som inte längre är kostnadsneutral.
          </note>
          <note>
            Regeringen har därmed på ett stort antal punkter rubbat förtroendet
            för socialförsäkringarna. Detta medför att man gett försäkringsbolagen
            på den privata marknaden självklara argument för tecknande av
            privata försäkringar. Det är, fru talman, inget fel på privata
            försäkringar. Men skälet till att man tecknar en privat försäkring
            skall inte vara misstro mot det statliga försäkringarnas hållbarhet
            och stabilitet.
          </note>
          <note>
            Om staten fortsätter att missköta den sociala välfärden kommer
            kravet från skattebetalarna som ett brev på posten - om man nu
            kan uttrycka sig så numera - att skatterna drastiskt skall sänkas,
            eftersom man ändå inte får någon trygghet för skattepengarna.
          </note>
          <note>
            Detta är, fru talman, en farlig väg om man tror på stabila hållfasta
            trygghetssystem som gynnar alla, inte minst de svaga i samhället.
          </note>
          <note>
            Jag fick följande fråga i förra veckan: Kommer det något förslag
            med anledning av Sjuk- och arbetsskadekommitténs förslag, och
            i så fall när? Svaret är väl att regeringen på ett oacceptabelt
            sätt har slaktat utredningens resultat, plockat godbitarna när
            det gäller besparingarna, och därmed faller i stort sett hela
            aktstycket. Helheten finns inte längre, och resultatet tilltalar
            i varje fall inte Folkpartiet. Det gläder mig att också Centerpartiet
            tycker att man skulle ha sett detta i sin helhet. Det är ändå
            en stor och omfattande utredning som har gjorts av mycket kvalificerade
            experter. Resultatet låter vänta på sig, om det över huvud taget
            går att göra en helhet av det.
          </note>
          <note>
            Fru talman! Risken är stor att sjukförsäkringen, som bygger på
            inkomstbortfallsprincipen, urholkas och faller samman genom att
            regeringen har haft denna intima samverkan med Centerpartiet.
            Centern har som vi vet aldrig velat ha en heltäckande trygghetsförsäkring
            byggd på inkomstbortfallsprincipen; en försäkring som gått att
            lita på när sjukdomen slår till.
          </note>
          <note>
            Inte minst har det visat sig att Socialdemokraterna har haft
            betydande svårigheter att återgå till en 80-
          </note>
          <note>
            procentig ersättningsnivå, vilket Folkpartiet anser är rimligt
            och har hävdat i flera år.
          </note>
          <note>
            Hur skall då en sjukförsäkring värd namnet vara utformad? För
            det första skall det vara en försäkring som har stor försäkringsmässighet.
            Den skall vara stabil och långsiktig. Man skall kunna lita på
            att ersättningsnivåer och ersättningsformer är så utformade att
            de sträcker sig långt in i framtiden. Avgifter och ersättningar
            skall harmoniera. Att ta ut avgifter över ett tak som inte ger
            förmåner riskerar förtroendet för försäkringen.
          </note>
          <note>
            I dag går arbetslöshetsförsäkringen med förlust sedan många år,
            medan sjukförsäkringen ger jätteöverskott. Vi vet att regeringen
            väldigt gärna vill föra över avgifter från sjukförsäkringen till
            a-kassan i stället för att ta ut avgifter och låta dem stanna
            i den försäkring där de verkligen behövs.
          </note>
          <note>
            Försäkringen skall utgå från en långsiktigt hållbar ersättningsnivå
            och den skall vara försedd med självrisk. Vi i Folkpartiet anser
            att en karensdag är till fyllest för att försäkringen inte skall
            missbrukas. Vi inser att många låginkomsttagare har stora svårigheter
            vid sjukdom, varför fler karensdagar är en orimlighet
          </note>
          <note>
            - inte minst när försäkringen ger stora överskott. Det visar
            också, anser jag, att försäkringen inte missbrukas.
          </note>
          <note>
            Det är av yttersta vikt att försäkringen ger goda incitament
            till rehabilitering och motverkar utslagning. Här har regeringen
            på ett flagrant sätt misskött försäkringen. De jättelånga köer
            som på nytt byggs upp inom vården innebär stora lidanden för sjuka
            människor samtidigt som de försämrar villkoren för att snabbt
            återkomma i arbete.
          </note>
          <note>
            Jag vill fråga statsrådet: Hur avser regeringen att komma till
            rätta med vårdköerna? Och hur skall en fungerande arbetslivsinriktad
            rehabilitering vara utformad enligt regeringens modell?
          </note>
          <note>
            Fru talman! När sjuklönen infördes var alla partier som utredde
            frågan totalt eniga om att den måste vara kostnadsneutral. Den
            fick inte missgynna tillväxten, och förutsättningarna för aktiv
            rehabilitering skulle förbättras. Sjuklönen har visat sig vara
            mycket bra.
          </note>
          <note>
            Den har minskat sjukfrånvaron, och gett arbetsgivarna ett större
            ansvar för arbetsmiljön och rehabiliteringen av sina anställda.
          </note>
          <note>
            Nu går Centern och regeringen ut och dubblerar sjuklöneperioden,
            men ger endast kompensation för tre av de fyra veckorna. Samtidigt
            ger de sken av att stimulera tillväxt, nyföretagande och ökad
            sysselsättning inte minst hos de små arbetsgivarna - de som är
            mest känsliga för oplanerade kostnadsökningar.
          </note>
          <note>
            Nu när utskottets samlade opposition vill ha såväl ett utskottsinitiativ
            som en offentlig utfrågning törs tydligen inte socialdemokraterna
            och Centern medverka till en sådan innan riksdagen tar sommarlov.
          </note>
          <note>
            Min fråga till Börje Nilsson är: Vad är det ni är rädda för?
            Vi vet att samtliga fack och samtliga arbetsgivare är överens
            om att sjuklönens förlängning är djupt olycklig. Dels förlorar
            LO-folket 10 % av den framförhandlade höjningen av sjuklönen från
            dag 15, dels förlorar företagen den kostnadsneutralitet som var
            en självklarhet när sjuklönen infördes. Dessutom vet vi i dag
            inte om tjänstemännen kommer att få behålla sin
          </note>
          <note>
            10-procentiga höjning. Den frågan avgörs senare i sommar.
          </note>
          <note>
            En samlad och enig fackföreningsrörelse uppvaktade utskottet
            och ville ha en ändring. För mig är det en gåta att framför allt
            LO, som brukar få bestämma, finner sig i detta och att deras medlemmar
            som avstått i löneförhandlingar skall fråntas en 10-procentig
            höjning av ersättningen vid sjukdom fr.o.m. dag 15.
          </note>
          <note>
            Om regeringen och Centern nu är så övertygade om att en förlängd
            sjuklöneperiod är ett bra förslag -
          </note>
          <note>
            varför gör då Göran Persson och Anders Sundström ideliga uttalanden
            om att något måste göras åt sjuklöneperioden?
          </note>
          <note>
            Jag vill fråga Centern: Vad är det som skall utredas när det
            gäller sjuklönen? Finns det något som är oklart och som vi inte
            har fått information om? Jag finner inget oklart, och dessutom
            inga delade meningar på arbetsmarknaden. Parterna vet hur detta
            slår på sysselsättningen, och vi borde inse att något måste göras.
          </note>
          <note>
            Handikapporganisationerna vet hur sjuklöneperioden slår på handikappades
            och kronikers rätt till ett arbete. Vad väntar ni på - om statsministern
            och näringsministern också är medvetna om situationen? För det
            är väl inte så att Maj-Inger Klingvall i denna fråga tycker annorlunda
            än statsministern? Jag hoppas att statsrådet skingrar dimmorna,
            och kommenterar utskottsmajoritetens ovilja att arrangera en offentlig
            hearing. Låt oss en gång för alla klara ut hur sjuklönen fungerar
            och påverkar sysselsättningen, småföretagen och de handikappades
            villkor!
          </note>
          <note>
            Fru talman! I betänkandet finns ett antal ofullständigheter som
            måste åtgärdas. Det gäller bl.a.
          </note>
          <note>
            försäkringsmöjligheten mot kostnader för sjuklön.
          </note>
          <note>
            Dagens system ger inte en rimlig försäkringspremie, vilket innebär
            att de minsta företagen inte kan återförsäkra sig mot höga sjuklönekostnader
            om olyckan skulle vara framme.
          </note>
          <note>
            Andra frågor som blir mer och mer aktuella är sjukersättningen
            för timanställda, självriskens storlek för dem som har flera anställningar
            och sjukförsäkringen för dem med blandade inkomster. Vi får i
            allt högre grad en arbetsmarknad där fler och fler inte längre
            har en fast anställning hos en och samma arbetsgivare. Dessutom
            ökar andra former av anställningar. Även för dessa människor måste
            sjukförsäkringen fungera. Så är inte fallet i dag. Regeringen
            bör därför komma med ett förslag som uppfyller dessa gruppers
            försäkringsbehov.
          </note>
          <note>
            Fru talman! Under ett antal år har olika former av samverkan
            på rehabiliteringsområdet prövats. Trots goda framsteg och stora
            besparingar inom de s.k.
          </note>
          <note>
            FINSAM-försöken avstår regeringen från att föreslå utveckling
            av samverkan över hela landet. I Sjuk- och arbetsskadekommittén
            lades mycket stor vikt vid rehabiliterings- och samverkansfrågorna.
          </note>
          <note>
            Regeringen har trots detta inte klarat ut samverkansfrågorna
            och därmed inte heller löst den s.k.
          </note>
          <note>
            gråzonsproblematiken. Vad regeringen och Centern däremot har
            gjort är att föreslå en renodling av sjukdomsbegreppet, vilket
            innebär att sociala skäl och arbetsmarknadsskäl inte längre skall
            vägas in. En renodling av sjukdomsbegreppet är självfallet en
            nödvändighet, men som alla vet sade en enig utredning att detta
            förutsätter en lösning för dem som faller ut ur systemet.
          </note>
          <note>
            Folkpartiet tycker att det är dags att permanenta systemen nu,
            efter år av försök. Vi kan inte vänta till
          </note>
          <note>
            2001, när SOCSAM-försöken blir klara. Frågan brådskar av flera
            skäl. När ämnar statsrådet komma med en heltäckande lösning på
            dessa problem och som breddar FINSAM-försöken till hela landet?
          </note>
          <note>
            Fru talman! I många år har rehabiliteringen av sjukskrivna och
            arbetslösa fått stå tillbaka. Ingen har tagit något ansvar för
            att en reell rehabiliteringsplan utvecklas även för den som är
            arbetslös. Sjuk- och arbetsskadekommittén föreslog att arbetsförmedlingarna
            skulle få det ansvaret. Folkpartiet delar den uppfattningen, och
            vill snarast ha ett förslag från regeringen i frågan.
          </note>
          <note>
            Arbetsskadeförsäkringen har dragits med betydande underskott
            under många år. Socialdemokraterna har, som vi vet, inte velat
            medverka till ett förändrat arbetsskadebegrepp. På grund av den
            akuta situationen tvingades den borgerliga regeringen att skapa
            ett nytt sådant begrepp. Jag noterar att den socialdemokratiska
            regeringen i dag inte vill riva upp detta beslut. Vi i Folkpartiet
            anser att arbetsskadeförsäkringen är synnerligen viktig för tryggheten
            på arbetsplatsen. Det är viktigt att det finns ett gott skydd
            vid arbetsolyckor och arbetssjukdomar. Vi vill nu gå vidare, och
            lägga ut arbetsskadefallen på den privata försäkringsmarknaden.
            Alla arbetsgivare skall enligt lag vara tvingade att teckna arbetsskadeförsäkring
            för arbetsolyckorna.
          </note>
          <note>
            Fru talman! Närståendepenningen är en betydelsefull reform när
            en nära anhörig blir svårt sjuk. Den ger möjlighet att under 60
            dagar själv vårda den anhörige. Inte minst viktigt är detta vid
            vård i livets slutskede. Vi i Folkpartiet vill nu gå vidare med
            reformen - från 60 till 120 dagar. Vi finner det märkligt att
            utskottsmajoriteten avstyrker förslaget med motiveringen att det
            kostar för mycket. I realiteten kostar en ökning från 60 till
            120 dagar mindre än om patienten ligger på sjukhus. Menar ni i
            utskottsmajoriteten att detta misstag - att kostnaderna skulle
            bli högre -
          </note>
          <note>
            är det enda och avgörande skälet till att ni säger nej?
          </note>
          <note>
            I reservation 21, som gäller kvinnors och mäns rehabilitering,
            redovisas att kvinnor diskrimineras -
          </note>
          <note>
            man kan nästan kalla det så - när det gäller rehabilitering.
            Gullan Lindblad talade också om detta. Kvinnor får mindre och
            sämre rehabilitering, och den kostar mindre. Vi i Folkpartiet
            är beredda att stödja reservation 21. Vi anser nämligen att det
            måste vara en likhet mellan kvinnor och män och att alla skall
            behandlas lika, även när det gäller rehabilitering på arbetsmarknaden.
          </note>
          <note>
            Fru talman! Ett väl fungerande socialförsäkringsnät som skyddar
            vid sjukdom och skador är avgörande för alla. Det finns därför
            skäl att vårda sjukförsäkringen väl så att den står pall i olika
            skeden. Folkpartiet har därför enträget arbetat för en sjukförsäkring
            som skall vara fristående från statsbudgeten - en försäkring som
            lever sitt eget liv, finansieras med avgifter och som ger ett
            gott skydd för inkomstbortfall. Vi arbetar vidare på den linjen
            och förväntar oss att regeringen snarast skapar en sammanhållen
            försäkring som ger incitament för tillväxt och ökad trygghet i
            vårt samhälle.
          </note>
          <note>
            Fru talman! Med detta yrkar jag bifall till reservationerna 3,
            10 och 18 men står självfallet även bakom övriga reservationer
            där Folkpartiet finns med.
          </note>
          <note type="speaker">
            Anf. 8 ULLA HOFFMANN (v):
          </note>
          <note>
            Fru talman! Trots att Vänsterpartiet har ett antal egna reservationer
            och reservationer tillsammans med andra partier är detta i grunden
            ett mycket positivt betänkande. Det är positivt därför att socialförsäkringsutskottet
            avför grundtryggheten och brutna tak och lägger fast inkomstbortfallsprincipen
            som den princip som skall gälla i våra socialförsäkringar. Det
            är positivt därför att betänkandet slår fast att utgångspunkten
            för försäkringsskyddet är en offentlig försäkring. Det är klart
            att jag gärna hade sett att det även hade stått solidarisk försäkring,
            men eftersom utskottet också säger att: "Försäkringen skall med
            andra ord ges på lika villkor för alla och innehålla ett betydande
            mått av utjämning mellan grupper som löper olika risk att drabbas
            av sjukdom och skada." tolkar jag det så att utskottet menar en
            solidarisk försäkring. Utskottet säger också: "Sist men inte mindre
            angeläget är att försäkringsskyddet utformas så att det inte motverkar
            jämställdheten mellan könen."
          </note>
          <note>
            Sedan kan man förstås diskutera om det räcker med en höjning
            till 80 % och om det är en skälig nivå för att inkomstbortfallsprincipen
            skall vara tryggad -
          </note>
          <note>
            allra helst som höjningen inte blir en verklig höjning med 5
            %. Samtidigt som vi höjer nivåerna till 80 %
          </note>
          <note>
            sänker vi beräkningsunderlaget, vilket gör att den verkliga höjningen
            blir ca 3 %. Regeringen förespår inte en fortsatt höjning av ersättningsnivåerna.
            Det tycker vi att regeringen borde ha gjort. Vänsterpartiet vill
            att ersättningsnivåerna i socialförsäkringssystemen skall höjas
            till 85 % i januari 1999, och detta gäller även a-kassan. Annars
            blir det svårt med standardtryggheten. Det är viktigt att se att
            det finns ett samband mellan nivåerna i socialförsäkringarna och
            kommunernas socialbidragskonton. Ligger ersättningen vid t.ex.
            sjukdom på en rimlig nivå behöver inte de sjuka anhålla om ekonomiskt
            bistånd för att kunna betala hyra och mat.
          </note>
          <note>
            Vi tycker att det är bra att utskottet ändrar minskningsregeln
            i sjukförsäkringen så att det blir lika ersättning även efter
            den 90:e dagen i en sjukperiod. I
          </note>
          <note>
            sitt remissvar säger Försäkringsanställdas förbund att den generella
            nivån i försäkringen borde ligga på
          </note>
          <note>
            90 %. Då skulle behovet av förstärkningar i form av kollektiva
            eller privata försäkringar inte vara så stort.
          </note>
          <note>
            Men nog hade det varit bra om vi gång efter annan slapp höra
            att de privata försäkringarna skall undantas antingen minskningsregeln
            eller underlaget för inkomstunderlaget. Det gäller det nya pensionssystemet,
            det gäller änkepensionerna, och när vi voterat om detta betänkande
            även sjukförsäkringen.
          </note>
          <note>
            Socialförsäkringsministern sade i en interpellationsdebatt om
            änkepensionerna att eftersom försäkringarna är obligatoriska och
            offentliga står det regering och riksdag fritt att när som helst
            ändra i dem.
          </note>
          <note>
            Det är ju riktigt, men jag vet inte om jag tycker att det är
            så bra. Detta uttalande och de ständiga påminnelserna och signalerna
            till folket att de skall satsa på privata försäkringar för att
            man inte kan lita på de generella obligatoriska systemet, leder
            faktiskt till att vi indirekt skjuter det system som vi säger
            oss värna i sank.
          </note>
          <note>
            Därför tycker vi att det är viktigt att så många som möjligt
            omfattas av vårt offentliga system. Inkomstbortfallsprincipen
            och vårt generella välfärdssystem bygger på att det stora folkflertalet
            ligger under tak, både bokstavligt och i praktiken. Taknivån har
            två syften. Dels skall så många som möjligt inkomstmässigt befinna
            sig under det för att få den trygghet som vi som riksdag vill
            att de skall ha, dels hindrar det att det generella och offentliga
            gröps ur genom att människor ser sig nödsakade att ta privata
            försäkringar.
          </note>
          <note>
            Därför anser Vänsterpartiet att taket bör höjas till tio basbelopp
            den 1 januari 1998.
          </note>
          <note>
            Det är positivt att utskottet avstyrker Moderaternas och Kristdemokraternas
            förslag om att utöka karensdagen till två dagar i sjukförsäkringen
            och
          </note>
          <note>
            Centerns förslag om att indirekt införa två karensdagar. Utskottsmajoriteten
            tycker att det är bra att det finns en självrisk i försäkringen
            och vill därför inte avskaffa karensdagen. När utskottet talar
            om att det är bra att det finns en självrisk blir jag vilsen.
            Inte är det väl så att människor väljer att bli sjuka. Tvärtom
            är det min uppfattning att man vill vara på jobbet så mycket som
            möjligt om bara arbetsförhållandena är drägliga.
          </note>
          <note>
            Titta på alla dessa småbarnsmammor som smittas av sina barn som
            blivit förkylda på dagis! Eftersom de flesta kommuner inte tillåter
            att man lämnar barnen på dagis när man själv är sjuk, kan jag
            inte se vad det är som skulle göra att de väljer att bli sjuka
            och ligga till sängs med ett eller två små barn som klättrar på
            dem.
          </note>
          <note>
            Jag är just nu förkyld och har hemskt ont i halsen, och inte
            har jag valt det själv. Det var lille Dennis, två år och snorig
            som de flesta ungar, som tyckte att jag skulle smaka på de chips
            han just höll på att tugga på och stoppade in dem i munnen på
            mig. Inte kunde jag tacka nej. Han ville ju bara vara givmild
            och dela med sig - en egenskap som skall uppmuntras. Dennis valde
            mig att överföra sin förkylning på.
          </note>
          <note>
            Eller ta alla dessa kvinnor i fertil ålder som får menstruation
            en gång i månaden. Många kvinnor mår mycket dåligt och har ont
            den första dagen. 15 % av kvinnor i fertil ålder har helt förlamande
            blödningar varje månad. Inte väljer de själva att ha det så.
          </note>
          <note>
            Genom att vi inte har 100 % ersättning vid sjukdom har vi ju
            faktiskt också en självrisk redan i försäkringen. Vänsterpartiet
            tycker att det räcker med den självrisken. Därför skulle vi förstås
            helst se att karensdagen helt avskaffades, eftersom den är djupt
            orättvis för låginkomsttagare av båda könen.
          </note>
          <note>
            Fru talman! Så till någonting helt annat, nämligen sjuklöneperiodens
            längd. Jag tycker att det är positivt att de olika ministrarna
            är oeniga om längdens förträfflighet. Det innebär att frågan om
            förkortad sjuklöneperiod till 14 dagar hålls levande i Regeringskansliet.
            Det är också positivt att utskottsmajoriteten nu gått med på att
            socialförsäkringsutskottet skall ha en hearing om sjuklöneperioden
            den 24 september och att denna hearing, förutom småföretagen,
            också inkluderar arbetsgivarnas roll i rehabiliteringen.
          </note>
          <note>
            Vänsterpartiet anser att sjuklöneperioden skall sänkas till 14
            dagar. Vi vill också att företag med upp till tio anställda befrias
            helt från att betala sjuklön. De allra minsta företagen upplever
            den förlängda sjuklöneperioden som mycket betungande, särskilt
            om man står inför beslutet att anställa ytterligare en person.
          </note>
          <note>
            Därigenom har sjuklöneperiodens längd en direkt inverkan på sysselsättningsnivån
            i Sverige. Alla partier hävdar ju att det är i småföretagen som
            de nya jobben skall komma. Det faktum att arbetsmarknadens parter
            är eniga och gemensamt krävt att beslutet skall upphävas tycker
            jag är ett tungt vägande argument.
          </note>
          <note>
            Det som är värst är nog ändå den utestängningsmekanism som automatiskt
            uppstår med en förlängd sjuklöneperiod. Man avstår kanske från
            att anställa om man inte får garantier för att den som man planerar
            att anställa är 100 % frisk. I förlängningen innebär det att arbetsgivarna
            kräver olika tester. Vem vill anställa en kvinna med små barn
            som villigt låter sig matas med färdigtuggade chips, en man med
            kronisk sjukdom eller någon med funktionshinder?
          </note>
          <note>
            Jag är övertygad om att den hearing som utskottet kommer att
            ha precis efter det att budgetpropositionen har lagts fram kommer
            att bringa klarhet i frågan.
          </note>
          <note>
            Vänsterpartiet har lagt fram förslag i vårt svar på vårpropositionen.
            Och jag vill förekomma med att upplysa om att vi redan där finansierat
            förslaget, inte så som socialdemokrater eller andra vill att vi
            skall göra, men så som vi tycker är rimligt. Jag vill därför påminna
            alla andra partier som vill avskaffa den förlängda sjuklöneperioden
            att det inte räcker med dynamiska effekter som finansieringskälla.
            De dynamiska effekterna kommer som ett litet extra plus ovanpå
            alla andra positiva effekter som en förkortning av sjuklöneperioden
            ger.
          </note>
          <note>
            Fru talman! Samverkan i alla former är bra. Det brukar alltid
            komma något positivt ut av det. Därför är de olika FINSAM- och
            SOCSAM-projekten mycket positiva. Det blir bättre för den enskilda
            människan om myndigheterna - oavsett om de är statliga eller kommunala
            - samverkar kring hur vi skall få människor tillbaka till arbete.
            Arbete befordrar hälsa och välstånd och förhindrar många tillfällen
            till synd. Eftersom allting i vårt samhälle kretsar kring att
            människor förvärvsarbetar är det nödvändigt att så många som möjligt
            samverkar.
          </note>
          <note>
            Jag delar utskottets uppfattning att det inte i första hand är
            regeländringar eller ökade resurser som är det stora bekymret.
            Utskottet var på studiebesök i Södertälje där vi fick möjlighet
            att tala med de olika inblandade i ett samverkansprojekt. Alla
            tyckte att projektet är bra, men att det tar tid att glömma sina
            respektive myndighetskulturer.
          </note>
          <note>
            Det som också kom fram vid utskottets studiebesök var problemen
            för den enskilda med de olika systemens ersättningar. Där behövs
            det regeländringar. Den enskilda som medverkar i ett projekt skall
            inte behöva vänta i veckor därför att det tar tid att få ut ersättning
            från den myndighet som tar över det ekonomiska ansvaret för individen.
            Detta borde ses över innan vi permanentar verksamheten. Vänsterpartiet
            delar därför utskottsmajoritetens uppfattning att det är för tidigt
            att permanenta det som ännu är en försöksverksamhet.
          </note>
          <note>
            Så till Egon Jönsson. Det är positivt att regeringen uppmärksammat
            att kvinnor och män behandlas olika vad gäller rehabilitering.
            Det är också positivt att en utskottsmajoritet ställer sig bakom
            detta uppmärksammande. Men jag skulle nog ha önskat att utskottsmajoriteten
            varit litet mer stringent vad gäller förslagen. Regeringen har
            utrett hur Egon Jönsson mår och hur det står till med hans rehabilitering
            men inte brytt sig om Greta Johansson. Detta påpekar också den
            särskilde utredaren, som funnit att det så gott som helt saknas
            ett genomtänkt könsperspektiv.
          </note>
          <note>
            Jag tror inte att det räcker med de åtgärder som regeringen föreslår,
            eftersom de bygger på att kunskapen om kvinnor och män sitter
            i generna och att man bara behöver trycka på en särskild punkt,
            så kommer den kunskapen fram och kan användas vid rehabilitering.
            Så är det nu inte. Det behövs utbildning liknande den som genomförs
            i regeringskansliet.
          </note>
          <note>
            Därför bör de myndigheter som skall ingå i de olika samverkansprojekten
            explicit ges i uppdrag att genomföra en särskild utbildning om
            kvinnors och mäns olika möjligheter, behov och förutsättningar.
          </note>
          <note>
            Att det är viktigt med fördelningspolitiska konsekvensanalyser
            har sagts ett antal gånger i denna kammare. När jag var ny i riksdagen
            väckte jag en motion om att alla förslag inom socialförsäkringsområdet
            skulle granskas ur ett klass- och könsperspektiv.
          </note>
          <note>
            Den motionen avslogs. Nästa gång förde jag fram att förslagen
            skulle analyseras fördelningspolitiskt innan de lades fram. Det
            var tydligen inte lika kontroversiellt, för det antogs av utskottet
            och gavs regeringen till känna. Men det där med fördelningspolitiska
            konsekvensanalyser är tydligen inte tillräcklig kontroversiellt,
            för regeringen bryr sig inte alls om det - inte ens när man får
            analyserna utförda av en annan myndighet, nämligen JämO, som granskat
            kriterierna för sjuk- och arbetsskadeförsäkringen. JämO påpekade
            i sin analys och sitt remissvar att de föreslagna förändringarna,
            som senare antogs av riksdagen, uteslutande skulle komma att drabba
            kvinnor negativt. Jag tycker att det är viktigt att regeringen
            inser att riksdagen begärt de här fördelningspolitiska konsekvensanalyserna
            för ett par år sedan och sedan upprepat det vid ett par tillfällen.
          </note>
          <note>
            Fru talman! Jag står självklart bakom alla Vänsterpartiets reservationer
            och de reservationer som vi har tillsammans med andra partier,
            men för tids vinnande yrkar jag endast bifall till reservationerna
            nr 4
          </note>
          <note>
            under mom. 1, nr 10 under mom. 3, nr 19 under mom. 13, nr 21
            under mom. 14 och nr 27 under mom. 18.
          </note>
          <note type="speaker">
            Anf. 9 RAGNHILD POHANKA (mp):
          </note>
          <note>
            Fru talman! Jag yrkar först bifall till reservationerna 5, 10,
            20 och 30. Jag står naturligtvis också bakom de särskilda yttrandena,
            och jag vill speciellt betona vårt särskilda yttrande tillsammans
            med Centern som handlar om amalgam och yrkesskador.
          </note>
          <note>
            Regeringen föreslår i propositionen en viss reformering av allmän
            försäkring vid sjukdom och rehabilitering. En höjning av ersättningsnivån
            från 75 %
          </note>
          <note>
            till 80 % inom sjuk- och föräldraförsäkringen föreslås också.
          </note>
          <note>
            Huvudprinciperna är alltjämt att försäkringen skall ge ersättning
            för inkomstbortfall. Försäkringssystemen skall präglas av arbetslinjen,
            dvs. att den enskilde stimuleras till att arbeta hellre än att
            uppbära försäkringsförmåner. Just detta är i dag nästan ett hån,
            eftersom det inte finns jobb att få, men trots det tycker jag
            att principen är riktig.
          </note>
          <note>
            De samordningsproblem som råder mellan arbetsgivarnas, försäkringskassans
            och socialnämndens ansvar för rehabilitering vill regeringen åtgärda
            genom att dels tillsätta en utredning, dels införa riktlinjer
            för samverkan mellan lokal försäkringskassa, arbetsförmedling,
            primärvård och socialtjänst. Vi tycker att det är dags att permanenta
            de projekt som i dag finns. Det gäller särskilt FINSAM-projekten,
            men även SOCSAM bör kunna utökas betydligt mer än i förevarande
            förslag.
          </note>
          <note>
            För att uppnå en bättre mål- och resultatstyrning av socialförsäkringen
            vill regeringen reformera dess administration. Detta föreslås
            ske genom en precisering av RFV:s ledningsroll samtidigt som de
            lokala försäkringskassorna ges ökad självständighet.
          </note>
          <note>
            Det nationella ansvaret för verksamheten betonas genom att staten
            helt tar över processen för val till de lokala försäkringskassornas
            styrelser, något som
          </note>
          <note>
            Miljöpartiet avstyrker.
          </note>
          <note>
            Miljöpartiet anser att det är statens ansvar och uppgift att
            garantera en grundtrygghet för alla människor, särskilt under
            de perioder när vi av olika skäl inte kan försörja oss själva.
            Däremot är det inte statens primära ansvar att trygga en hög standard,
            inte ens att utlova samma höga standard som innan sjukdom eller
            arbetslöshet, eller efter pensioneringen. Vi är beredda att ett
            till två år knyta ersättningen till inkomsten på ett mer traditionellt
            sätt.
          </note>
          <note>
            En inkomstrelaterad garanti blir dyrbar och kan dessutom tillgodoses
            genom eget sparande eller försäkring för dem som har råd - för
            det är ju ändå bara de som förlorar på vår grundtrygghet. De som
            vinner mest på den är de 40 % av befolkningen som ligger runt
            den gamla socialbidragsnormen om ca 3 400 kr i månaden plus hyra.
          </note>
          <note>
            Miljöpartiet har presenterat ett konkret förslag till hur den
            sociala tryggheten, dvs. socialförsäkringarna, skall se ut. Ett
            antal utredningar har gjorts utan att något förslag till den nödvändiga
            förenklingen och samordningen av socialförsäkringen har kommit
            fram.
          </note>
          <note>
            Man kan göra mycket för att samordna systemen och göra dem tydligare,
            enklare och mer förståeliga, även från olika utgångspunkter.
          </note>
          <note>
            Socialförsäkringssystemet skall enligt vår modell utformas med
            en omställningsförsäkring som är cirka två år lång och en för
            de flesta lägre ersättning vid mer långvariga inkomstbortfall.
            För ett ganska stort antal människor - de 40 % som jag talade
            om - motsvarar grundtryggheten ett högre belopp än socialhjälp
            eller de lägre pensionerna.
          </note>
          <note>
            Vi har ett antal gånger från denna talarstol talat om Miljöpartiets
            brutna tak. Vi vill nu höja försäkringsersättningen till 85 %
            på alla inkomster upp till
          </note>
          <note>
            4,2 basbelopp, 12 700 kr i månaden, och på inkomstdelar över
            12 700 kr till 40 %. Detta ger ända upp till ca 15 000 kr mer
            pengar i fickan för människorna.
          </note>
          <note>
            Därutöver minskar det något, och uppe vid ungefär
          </note>
          <note>
            19 000 kr förlorar man en del pengar på vårt förslag.
          </note>
          <note>
            Jag vill så ta upp skyddet vid långvarig ohälsa och arbetslöshet.
            När ohälsa eller arbetslöshet varar en längre tid blir det alltmer
            angeläget att samordna eller slå samman försäkringarna för olika
            slags inkomstbortfall. Problemen för människor med långvariga
            inkomstbortfall är ofta sammansatta och kan bero på svag ställning
            på arbetsmarknaden, viss sjuklighet och ibland även sociala problem.
          </note>
          <note>
            Vi reagerar starkt mot den strävan efter renodling av olika försäkringar
            som präglat de senaste årens utredningar inom socialförsäkringarna.
            Den är en teoretisk konstruktion, som mest verkar ha kommit till
            i en kameral strävan att kostnaderna skall kunna bokföras på rätt
            konto. För alla dem med mera sammansatta problem leder en sådan
            renodling till en ökad risk att ingen försäkring riktigt passar
            in, att man blir bollad mellan olika myndigheter och riskerar
            att helt hamna utanför. Det är en gråzon som vi ofta har talat
            om i utskottet.
          </note>
          <note>
            Vi föreslår därför att försäkringar vid långvarig ohälsa eller
            arbetslöshet samordnas till en försäkring.
          </note>
          <note>
            Det är där grundtryggheten kommer in, i princip lika för alla,
            på ungefär samma nivå som garantibeloppet i dagens förtidspensioner.
          </note>
          <note>
            Jag kommer så till frågan om lokal samordning.
          </note>
          <note>
            Miljöpartiet föreslår en förenkling och sammanslagning och/eller
            samordning på lokal nivå. Det finns en hel del projekt som har
            slagit väl ut inom t.ex.
          </note>
          <note>
            FINSAM och även SOCSAM, även om man där ännu inte kommit fram
            till tillfredsställande utvärderingar.
          </note>
          <note>
            Flera instanser arbetar med att bekämpa arbetslösheten och med
            att stödja och rehabilitera människor som visar upp en komplicerad
            problembild.
          </note>
          <note>
            Vi är inte endast arbetande människor utan ibland också sjuka
            människor. Samma person kan, som jag tidigare sade, bollas mellan
            olika instanser och närmast bli ett slags Svarte Petter, som ingen
            vill ha och som även utreds på flera ställen. En samordning föreslås
            i första hand gälla arbetsförmedling, försäkringskassa och kommunernas
            socialtjänst samt även primärvården. Häremellan förekommer naturligtvis
            ett samarbete på många platser, men det behöver utökas och formaliseras
            inom givna ramar.
          </note>
          <note>
            I regeringens förslag till sammanhållen arbetslöshetsförsäkring
            sattes ersättningstaket till 580 kr/dag, vilket uppnås vid ersättningsgrundande
            inkomst på knappt 16 000 kr eller ca 5,3 basbelopp. Detta kan
            jämföras med motsvarande tak i sjuk- och föräldraförsäkringarna,
            som ligger vid 7,5 basbelopp. Vi kan inte se något rationellt
            skäl till att det skall vara olika tak i de olika föräkringarna.
            Har en person mindre behov av ersättning om inkomstbortfallet
            beror på arbetslöshet än på andra saker?
          </note>
          <note>
            Vi föreslår i stället att taken samordnas på ett sådant sätt
            att det är kostnadsmässigt neutralt. Det är principen som är viktig,
            att man kan höja eller sänka vid bättre och sämre ekonomi. Vi
            föreslår att de skall vara lika. Det skulle innebära ett tak vid
            ersättningsgrundande inkomster på 6,5 basbelopp, för närvarande
            19 600 kr i månaden, i samtliga försäkringar.
          </note>
          <note>
            Vi anser det också angeläget att så långt möjligt samordna garantinivåerna
            i de olika försäkringssystemen. Vi föreslår därför att garantinivån
            i föräldraförsäkringen höjs till samma nivå som i arbetslöshetsförsäkringen.
            Det motsvarar en nivå på 180 kr per dag sju dagar i veckan. Denna
            höjning föreslås delvis finansieras genom att de nuvarande tre
            extra månaderna i föräldraförsäkringen med ersättning på garantinivå
            tas bort. Men rätten till ledighet upp till 15
          </note>
          <note>
            månader kvarstår.
          </note>
          <note>
            Miljöpartiet vill invända mot förslaget att den som har en restarbetsförmåga
            och som lämnar sitt arbete frivilligt inte skall anses stå till
            arbetsmarknadens förfogande och på det viset förlorar sin a-kassa.
            Självfallet skall samma karensregler gälla för personer med restarbetsförmåga
            som för de hundraprocentigt arbetsföra.
          </note>
          <note>
            Miljöpartiet stöder i stort sett den s.k. arbetslinjen.
          </note>
          <note>
            Vi instämmer även i analysen av de problem som i dag råder. Vi
            vill också fastställa arbetsgivarnas ansvar. Men vi anser att
            mer långtgående åtgärder behövs för att åtgärda dessa problem.
            Bl.a. förordar
          </note>
          <note>
            Miljöpartiet att sjuklöneperioden skall återställas till
          </note>
          <note>
            14 dagar i stället för de 28 som gäller i dag.
          </note>
          <note>
            Vi vill förkorta sjuklöneperioden. Den längre perioden har också
            hämmat framför allt småföretagarnas vilja att nyanställa. Detta
            försvårar för grupper som redan har en svag ställning på arbetsmarknaden
            att få arbete, eftersom arbetsgivaren befarar höga sociala kostnader.
            Arbetsgivarnas inträde i sjukförsäkringen är visserligen ett viktigt
            instrument för att åstadkomma rehabiliteringsansvar. Men det måste
            ges rimligare proportioner. Annars ger det en negativ effekt på
            viljan till en socialt vidsynt rekrytering. Vi föreslår därför
            att sjuklöneperioden återställs till 14 dagar. Om riksdagen avslår
            detta krav bör utredningen om arbetsgivarens åtgärds- och kostnadsansvar
            för rehabilitering även omfatta en analys av rekryteringseffekterna
            av sjuklöneperiodens förlängning.
          </note>
          <note>
            Regeringen föreslår nya riktlinjer för samverkan inom rehabiliteringsområdet.
            Gemensamma verksamhets- och rehabiliteringsplaner skall upprättas
            på central myndighet och på regionnivå. Alla inblandade parter
            skall bidra med medel i proportion till sitt ansvar för åtgärder
            för den grupp som samverkansprojektet vänder sig till. Miljöpartiet
            vill gå längre än regeringen föreslår och i enlighet med vad som
            redan sagts lägga samman försäkringarna vid långvarig ohälsa och
            arbetslöshet till en försäkring samt slå samman de lokala arbetsförmedlingarna,
            försäkringskassorna och delar av kommunens socialtjänst till en
            organisation. Det skulle väsentligt förbättra samverkansmöjligheterna.
          </note>
          <note>
            Jag kommer så till försäkringskassans styrelse.
          </note>
          <note>
            Miljöpartiet vill liksom regeringen åstadkomma en bättre administration
            av socialförsäkringen men förordar vårt eget förslag om sammanslagning.
            Riksförsäkringsverket bantas kraftigt och får främst i uppdrag
            att svara för den statliga planeringen inom området och för service
            till och uppföljning av revision av verksamheten i kommunerna.
            I avvaktan på att en sådan sammanslagen organisation genomförs
            är det viktigt att det kommunala inflytandet i försäkringskassorna
            kvarstår, eftersom kunskapen om lokala förhållanden är viktig.
            Vi avvisar därför förslaget om nya regler för utseende av styrelseledamöter
            till försäkringskassornas styrelser.
          </note>
          <note>
            Den ekonomiska konsekvensen av förslagen är till fullo beaktad
            i Miljöpartiets motion med anledning av
          </note>
          <note>
            1997 års ekonomiska vårproposition. Däri anges också hur förslagen
            är finansierade. Jag skall inte gå in på det nu.
          </note>
          <note>
            Sedan vill jag nämna en speciell sak, och det gäller arvoderingen
            av politiska uppdrag. Vi har stort behov av människor som arbetar
            i politiken och får inte utesluta sådana som är kunniga och intresserade
            för att de inte kan få behålla sina arvoden. Blir man kommunalråd
            är det så klart ett heltidsarbete, men det är inte det jag menar.
            Man skall inte vara så hård med nedskärningen av förtidspensioner
            för att någon uppbär arvode. Det har vi tagit upp i reservation
            30 tillsammans med Vänstern och Kristdemokraterna.
          </note>
          <note type="speaker">
            Anf. 10 ROSE-MARIE FREBRAN (kd):
          </note>
          <note>
            Fru talman! Det betänkande som vi debatterar har som grund omfattande
            förslag från regeringen. Det tar upp både stora och små frågor.
            Det har, som jag tycker, både bra och dåliga förslag, förtjänster
            och brister.
          </note>
          <note>
            Att det är omfattande och komplexa områden som behandlas visas
            inte minst, tycker jag, av att vi är många som utöver egna motionskrav
            stöder också andras krav och reservationer. Det visar att ingen
            i sin egen motion har lyckats täcka in helheten, lyckats tänka
            på allt. Det här är så oerhört stort och komplext.
          </note>
          <note>
            Jag kommer att yrka bifall endast till reservationerna 10 och
            18, trots att vi står bakom många fler reservationer och särskilda
            yttranden. Men man skall visa respekt också för kammarens tid.
          </note>
          <note>
            Vi kristdemokrater välkomnar regeringsförslaget att höja kompensationsnivån
            från 75 % till 80 % i de olika systemen i socialförsäkringarna.
            Vi har aldrig accepterat 75-procentsnivån. I våra budgetalternativ
            har vi alltid finansierat en 80-procentsnivå, eftersom vi anser
            att den lägre nivån har utgjort en alltför stor påfrestning på
            låginkomsttagarna, som oftast saknar all tillstymmelse till marginal.
          </note>
          <note>
            När det gäller det s.k. allmänna högriskskyddet i sjukförsäkringen
            föreslår vi en förändring. Den som har flera arbetsgivare kan
            i dag drabbas av betydligt fler karensdagar än övriga löntagare,
            eftersom det här skyddet gäller sjuklön från varje arbetsgivare
            för sig. I
          </note>
          <note>
            det avseendet är vi mycket bestämda, det behöver ske en förändring
            så att karensdagarna läggs samman, oavsett hur många arbetsgivare
            man har.
          </note>
          <note>
            Det finns även andra problem med det allmänna högriskskyddet,
            det gäller deltidsarbetande och skiftarbetare. Detta har vi påtalat
            i vår motion, och vi ställer krav på det området.
          </note>
          <note>
            Dessutom stöder vi moderat- och vänsterkrav på att man skall
            se över sjukersättningen till de timanställda. Det är inte rimligt
            att människor som har anknytning till arbetsmarknaden ställs utan
            ersättning vid sjukdom. Sådan bör utgå oavsett anställningsform.
          </note>
          <note>
            Det är helt rimligt.
          </note>
          <note>
            Den minskningsregel som föreslås i propositionen och betänkandet
            när det gäller sjukpenningförsäkringen ställer vi som kristdemokrater
            oss bakom. Vi känner inte så stor oro för att ersättningsnivån
            skulle bli för hög med 80 plus 10, alltså en sammanlagd kompensationsnivå
            på 80 %. Det har framförts farhågor för att en sådan nivå skulle
            kunna öka sjukfrånvaron avsevärt. Vi kristdemokrater bedömer att
            en rimlig självrisk framför allt skall tillfredsställas inom karensdagsbestämmelsen.
            Där lägger vi i stället vårt förslag, att karensdagarna skall
            utökas till två, dock maximalt tio under en tolvmånadersperiod.
            Det är alltså samma allmänna högriskskydd som i dag. Då tror vi
            att vi får en rimlig självrisk.
          </note>
          <note>
            I proposition och betänkande tas frågor om Yrkesinspektionen
            upp. Det mesta som tas upp har tidigare behandlats i Sjuk- och
            arbetsskadekommittén, så även frågorna om Yrkesinspektionen. Det
            finns förslag som regering och utskott inte följer upp. Det handlar
            om att Yrkesinspektionen skulle få ansvar för anpassnings- och
            rehabiliteringsarbete.
          </note>
          <note>
            Vi kristdemokrater motsätter oss inte den bedömning som görs
            i nuläget, att förslaget inte skall genomföras. Vi vill dock framhålla
            behovet av väl fungerande samverkan mellan försäkringskassan och
            Yrkesinspektionen. Det förslag som har lagts fram har ett mycket
            lovvärt syfte, som man ändå måste försöka uppnå. Det är oerhört
            viktigt.
          </note>
          <note>
            Detsamma gäller arbetsförmedlingens rehabiliteringsansvar. Sjuk-
            och arbetsskadekommittén har lagt fram ett konkret förslag. Vi
            tar upp det i det särskilda yttrandet nr 3. Där uttalar vi kristdemokrater
            sympati för det förslag som kommittén lade fram, nämligen att
            arbetsförmedlingen skulle få ett ansvar för sjukskrivna arbetslösa.
            Vi har sett i remissvaren att det finns betydande problem med
            att genomföra en sådan förändring omedelbart, eftersom det kräver
            förändringar i organisation, uppdrag och resurser för arbetsförmedlingarna.
            Därför känns det orimligt att kräva att förslaget genomförs i
            nuläget.
          </note>
          <note>
            Ansvaret för de arbetslösa sjukskrivna måste tydliggöras och
            betonas. På något sätt måste man lösa problemet med det dubbla
            huvudmannaskapet. Vi anser inte att Sjuk- och arbetsskadekommitténs
            förslag skall avvisas kategoriskt. Vi anser att kommitténs förslag
            bör finnas med i de fortsatta övervägandena när det gäller att
            på ett effektivt sätt utöka det nödvändiga samarbetet.
          </note>
          <note>
            Fru talman! Jag vill nu beröra det allra viktigaste området i
            betänkandet och propositionen. Det gäller samverkan inom rehabiliteringsområdet.
          </note>
          <note>
            Försöksverksamhet med finansiell samordning mellan socialförsäkring
            och hälso- och sjukvård har pågått och pågår, det som vi kallar
            för FINSAM-
          </note>
          <note>
            försöken. De pågår på olika orter inom fem län. Riksförsäkringsverket
            och Socialstyrelsen har kommit med en gemensam slutrapport om
            FINSAM-
          </note>
          <note>
            verksamheten. Det som kommer fram i slutrapporten är mycket positivt.
          </note>
          <note>
            Vi vill se verksamheten fortsätta. Den har inneburit ekonomiska
            besparingar. Den har också inneburit minskade ohälsotal i dessa
            områden samtidigt som ohälsotalet i riket har stigit. Trots de
            positiva resultaten i utvärderingen av FINSAM-verksamheten är
            regering och utskottsmajoritet inte beredda att föreslå att FINSAM
            får stå modell för samverkan inom rehabiliteringsområdet i hela
            landet. Det är, fru talman, beklagansvärt.
          </note>
          <note>
            När jag läser skrivningarna i propositionen förefaller det mig
            som om förevändningen för att säga nej är att försöksverksamhet
            pågår inom SOCSAM och att den inte kommer att utvärderas och redovisas
            förrän
          </note>
          <note>
            2001. Regeringen säger sig inte vara beredd att överväga nya
            strukturella samverkansmodeller förrän
          </note>
          <note>
            SOCSAM är avslutat och utvärderat.
          </note>
          <note>
            Som jag upplever det är regeringen och utskottsmajoriteten beredda
            att göra det möjligen bästa till det godas fiende i dag, 1997.
            Man pekar fram mot något som kan hända efter 2001. Vi kan inte
            bara låta dessa fyra år rinna i väg.
          </note>
          <note>
            Utskottet och utskottsledamöterna har fått del av reaktioner
            från berörda aktörer inom FINSAM-
          </note>
          <note>
            projekten. Gemensamt för dem är besvikelsen över regeringens
            proposition. Vi har ännu inte hört någon regeringsföreträdare
            i dag. Det kommer senare. Däremot har vi hört Centerns företrädare
            uttala sig positivt om propositionen. Men jag undrar vem som har
            missuppfattat detta och vad det är som gäller.
          </note>
          <note>
            Landstingsförbundet och projektledare inom
          </note>
          <note>
            FINSAM-verksamheten har hört av sig till utskottet och sagt att
            de verkligen hoppas att utskottet ser till att det blir en förändring
            i förhållande till regeringens proposition. De säger att de inte
            kommer att kunna fortsätta att arbeta som de har gjort och att
            FINSAM
          </note>
          <note>
            är slut den sista december 1997. Men Ingrid
          </note>
          <note>
            Skeppstedt säger här att möjligheterna öppnas, att
          </note>
          <note>
            FINSAM är bra och att man hoppas att FINSAM skall fortsätta.
            Vem har rätt? Vem har missuppfattat?
          </note>
          <note>
            Jag upplever det som att propositionen, majoritetens text i utskottsbetänkandet
            och de reaktioner vi har fått innebär att dörrarna stängs. Det
            blir slut på
          </note>
          <note>
            FINSAM. Man får inte fortsätta med det. Eller får man det? Det
            behöver redas ut här i dag i debatten.
          </note>
          <note>
            Det är positivt att socialförsäkringsministern deltar i debatten.
          </note>
          <note>
            Vi kristdemokrater hälsar avsnittet om könsperspektiv med tillfredsställelse.
            Regeringen har behandlat den motion som väcktes tidigare av fyra
            partier seriöst. Motionen kom från partierna i den tidigare fyrklöverregeringen.
            Det verkar som om regeringen har tagit till sig intentionerna
            i motionen och den beställning som utskottet gjorde på grundval
            av motionen. Den reservation som finns på detta område är litet
            av en överloppsgärning. Sådant ägnar vi oss i och för sig åt ganska
            ofta i partipolitiken. Det är inget jag kritiserar.
          </note>
          <note>
            Jag är inte med på reservationen. Men om det visar sig att intentionerna,
            de vackra orden, inte omsätts i verklighet, kommer naturligtvis
            även jag att agera framöver.
          </note>
          <note>
            Sedan har vi frågan om sjuklöneperioden. Förlängningen av sjuklöneperioden
            genomfördes utan en ordentlig analys av effekterna av den tvåveckorsperiod
            som redan införts. Vi kan ändå se effekter som högre krav från
            arbetsgivarna på de anställda. Vi kan se att det har blivit negativa
            effekter när det gäller företagarnas vilja att expandera och nyanställa.
            Det har regeringen inte velat ta till sig. Trots all kritik som
            framförts har man genomfört en förlängning av sjuklöneperioden.
          </note>
          <note>
            Gullan Lindblad hänvisade tidigare till den interpellationsdebatt
            som ägde rum den 30 januari. Vi var ganska många som deltog i
            den. Näringsministern sade då bl.a. att bördor måste läggas på
            alla i budgetsaneringen, även på företagare. Vid budgetsanering
            måste vi lägga bördor på de tillväxtskapande krafterna, som skall
            hjälpa oss att få fart på Sverige. Det kostar jobb. Att lägga
            bördor på företagare kostar jobb. Det är alltså en minister i
            en arbetarregering som säger att man måste göra det när man skall
            sanera statens finanser. Det är naturligtvis helt uppåt väggarna.
          </note>
          <note>
            Därför är vi självklart med på reservationen där det krävs en
            återställning av sjuklöneperioden till 14
          </note>
          <note>
            dagar.
          </note>
          <note>
            Därmed skall jag avsluta, även om det finns andra viktiga områden.
            Tiden rusar i väg. Vi yrkar alltså bifall till reservationerna
            10 och 18.
          </note>
          <note type="speaker">
            Anf. 11 ULLA HOFFMANN (v) replik:
          </note>
          <note>
            Fru talman! Jag ville bara klargöra för Rose-Marie
          </note>
          <note>
            Frebran vad som gäller beträffande könsperspektivet och den reservation
            som ett antal partier nu stöder.
          </note>
          <note>
            Jag tycker också att det är positivt att man skriver som man
            gör vad gäller könsperspektivet. Jag betraktar dock inte reservationen
            som en överloppsgärning.
          </note>
          <note>
            Vad regeringen antyder är att alla människor har kunskap om könsperspektiv
            och att det bara är att lyfta fram detta. Av någon underlig anledning
            har man inte lyft fram den.
          </note>
          <note>
            Vad jag och många med mig hävdar är att genusområdet är ett kompetensområde.
            Det är ett område där det finns en väldig massa kunskap som man
            måste ta till sig. Man måste alltså lära sig. Vad vi tycker är
            viktigt är ju att regeringen markerar det i de direktiv som skall
            gå ut till de samverkande myndigheterna.
          </note>
          <note>
            Det måste ske en utbildning. Det är inte någonting som man kan
            och som man bara plockar fram, utan det är ett kunskaps- och kompetensområde.
          </note>
          <note type="speaker">
            Anf. 12 ROSE-MARIE FREBRAN (kd) replik:
          </note>
          <note>
            Fru talman! Jag har inga invändningar mot det som Ulla Hoffmann
            här har framfört. Jag har nu inte texterna framför mina ögon,
            men jag ser nog ändå inte en så otroligt stor skillnad. Regeringen
            framhåller att könsperspektivet saknas systematiskt överallt.
            Nu måste det in. Där är vi väl överens, hoppas jag.
          </note>
          <note>
            Vi får se vad regeringsföreträdare säger senare i debatten och
            om det verkligen fattas något i deras insikt om hur det måste
            ske.
          </note>
          <note type="speaker">
            Anf. 13 ULLA HOFFMANN (v) replik:
          </note>
          <note>
            Fru talman! Jag gläder mig åt att Rose-Marie
          </note>
          <note>
            Frebran säger som hon gör. Jag tycker att Rose-Marie
          </note>
          <note>
            Frebran skall ta tillfället i akt att titta litet på texterna.
          </note>
          <note>
            Att utredaren konstaterar att det inte finns ett genomtänkt könsperspektiv
            tycker jag är en mycket allvarlig signal. Jag tycker att regeringen
            lyssnar på den signalen, men jag skulle vilja att regeringen gick
            ett steg längre i direktiven och angav att en utbildning skall
            genomföras.
          </note>
          <note>
            När det gäller hur man skall se på könsperspektiven eller den
            kunskap som människor kanske redan har handlar det inte bara om
            godtycke. Det handlar om en medveten satsning för att råda bot
            på de missförhållanden vad gäller kvinnors och mäns rehabilitering
            som vi ser i dag.
          </note>
          <note type="speaker">
            Anf. 14 ROSE-MARIE FREBRAN (kd) replik:
          </note>
          <note>
            Fru talman! Ja, jag kommer att ha mycket tid att skärskåda texterna
            noga. Vi skall ju inte ens votera i dag.
          </note>
          <note type="speaker">
            Anf. 15 BÖRJE NILSSON (s):
          </note>
          <note>
            Fru talman! Sedan några år pågår det en grundlig översyn av våra
            socialförsäkringssystem. Vi fattar nu beslut i olika omgångar,
            där vi lägger fast hållbara och stabila försäkringar. Därmed blir
            socialförsäkringarna också tydligare och mera lättöverskådliga,
            vilket är ett allmänt önskemål.
          </note>
          <note>
            Vi kan konstatera att socialförsäkringen har mycket stor betydelse
            för människornas trygghet i vårt land. Vid sjukdom och handikapp,
            och när man drabbas av arbetsskada, skall man kunna leva på en
            hygglig nivå. Det är målsättningen.
          </note>
          <note>
            Socialförsäkringarna har också en mycket stark förankring hos
            det svenska folket. Docent Stefan
          </note>
          <note>
            Svallfors vid Umeå universitet har också i en undersökning kommit
            fram till att stödet för vår gemensamt finansierade och offentligt
            bedrivna välfärd är starkt stabilt och växande, vilket är mycket
            positivt.
          </note>
          <note>
            När vi nu reformerar socialförsäkringssystemet håller vi därför
            fast vid de grundläggande värderingarna. Utgångspunkten skall
            vara en offentlig försäkring där staten står för inkomstskyddet
            upp till en viss nivå och för ett grundläggande skydd vid varaktig
            ohälsa.
          </note>
          <note>
            Detta är enligt utskottsmajoritetens mening naturligt, eftersom
            socialförsäkringarna är ett system för omfördelning av resurser
            mellan medborgare. Det påverkar människors livsvillkor och därmed
            samhällets möjligheter till jämlikhetsskapande.
          </note>
          <note>
            Enligt utskottets mening bör också inkomstbortfallsprincipen
            vara utgångspunkten för försäkringsskyddet även framdeles. Härigenom
            garanteras den försäkrade en bestämd standardnivå när han eller
            hon inte kan försörja sig genom arbete.
          </note>
          <note>
            Vidare skall en allmän försäkring uppfylla kraven på rättvisa
            och effektivitet. Försäkringen skall ges på lika villkor till
            alla och innehålla ett betydande mått av utjämning mellan grupper
            som löper olika risk att drabbas av sjukdom och skada. Det förhållandet
            att i princip alla är med och finansierar försäkringsskyddet möjliggör
            just omfördelningar mellan olika grupper och över livet.
          </note>
          <note>
            Detta är för oss socialdemokrater mycket viktiga principer. Som
            jag sade tidigare finns det också en bred uppslutning hos svenska
            folket kring detta synsätt och hur vi har utformat socialförsäkringen.
          </note>
          <note>
            I flera av reservationerna från oppositionen föreslås andra försäkringslösningar
            där man helt eller delvis går ifrån de grundläggande förutsättningarna.
          </note>
          <note>
            Detta innebär som vi ser det minskad trygghet och ökade klyftor
            i samhället. Det ger alltså en sämre socialförsäkring.
          </note>
          <note>
            Två partier för fram en tanke om grundtrygghet.
          </note>
          <note>
            Det riskerar att leda till att stora grupper av försäkrade vid
            sjukdom får en kraftigt försämrad levnadsstandard. Vi menar därför
            att system som ersätter bortfall av inkomst har mycket stora fördelar.
          </note>
          <note>
            Även ett system som bygger på principen om ett brutet tak, som
            Miljöpartiet står för och som Ragnhild
          </note>
          <note>
            Pohanka argumenterade för, innebär en kraftigt försämrad levnadsnivå.
            Miljöpartiet ser därmed också socialförsäkringarna som ett grundtrygghetssystem
            med liten eller ingen inkomstkoppling.
          </note>
          <note>
            I övrigt kan jag konstatera att det egentligen inte finns någon
            riktig samsyn hos oppositionen när det gäller socialförsäkringar,
            utan förslagen spretar åt olika håll. Det är svårt att finna en
            gemensam nämnare i alla de reservationer och motioner som läggs
            fram.
          </note>
          <note>
            Ett mycket viktigt förslag i betänkandet är att ersättningsnivåerna
            i såväl sjuk- som föräldraförsäkringen skall höjas till 80 %,
            vilket är mycket välkommet för många. Det möjliggörs nu genom
            att vi kan se en bättre ekonomi. Vi har bedrivit en hård saneringspolitik
            som har varit nödvändig därför att välfärden förutsätter en stabil
            ekonomi. Det har vi tagit ansvar för.
          </note>
          <note>
            Det intressanta är att Moderaterna helt går emot en höjning -
            man vill ha kvar 75 % som ersättningsnivå
          </note>
          <note>
            - liksom möjligheten att den fackliga vägen teckna kompletterande
            ersättning till 90 % efter den nittionde dagen. Vi kan också se
            att Moderaterna flaggar för ett system med mer av privata försäkringslösningar.
            Det är kanhända skälet till att man vill hålla nere ersättningsnivåerna.
            Det har jag förstått.
          </note>
          <note>
            Jag tycker ändå att Moderaternas olika förslag, t.ex. om lägre
            ersättningsnivå, är ganska konsekventa.
          </note>
          <note>
            Man anvisar ju väsentligt mindre pengar till socialförsäkringarna
            nu när vi diskuterar budgettak och budgetramar. Under planeringsperioden
            kan det handla om uppemot 60 miljarder, såvitt jag förstår, som
            man i stället vill använda för att sänka skatterna. Jag kan också
            se att Moderaterna för fram tanken om medborgarkonto. Man har
            tänkt ersätta försäkringsmomentet i socialförsäkringen. Vi kan
            se att ett helt annat synsätt när det gäller socialförsäkringarna
            och välfärden skisseras fram från Moderaternas sida. Jag tycker
            att det är oerhört intressant. Det är väl det mest anmärkningsvärda
            i denna debatt, som jag ser det.
          </note>
          <note>
            Det intressanta i sammanhanget, tycker jag, är hur
          </note>
          <note>
            Moderaternas samarbetspartner Folkpartiet och Kristdemokraterna
            ser på den moderata inställningen till välfärden och till socialförsäkringar.
            Det är oerhört intressant. Vad jag förstår har man en gemensam
            politisk plattform. Socialförsäkringen är också oerhört central
            i hela politiken. Rose-Marie Frebran tyckte inte att det här var
            så oroande. Men jag vill ändå höra
          </note>
          <note>
            Sigge Godins uppfattning. Detta är ju en väsentlig fråga. Den
            måste samarbetspartierna - Moderaterna,
          </note>
          <note>
            Folkpartiet och Kristdemokraterna - diskutera. Det kan man inte
            bara skjuta ifrån sig.
          </note>
          <note>
            Moderaterna vill ju dessutom ha två karensdagar, vilket för övrigt
            också Kristdemokraterna vill ha. Vi menar att det skulle innebära
            alltför stora påfrestningar när det gäller redan utsatta gruppers
            försörjningssituation. Därför avvisar vi också detta.
          </note>
          <note>
            Vi avvisar också tanken om att samordna sjukoch arbetslöshetsförsäkringen.
            Vi har ju helt nyligen fattat beslut om en renodling av de olika
            försäkringssystemen. Vi anser att det är bra, eftersom det tydliggör
            gränserna för vad som bör ersättas från socialförsäkringen respektive
            från andra försäkringssystem, t.ex. arbetslöshetsförsäkringen.
            Sedan är det ju självklart att de olika försäkringarna skall samverka,
            så att ingen hamnar mellan stolarna. Genom en renodling får vi
            enklare och lättöverskådliga system. Därför har vi tillstyrkt
            detta.
          </note>
          <note>
            Ett viktigt avsnitt handlar om samverkan vad gäller rehabilitering.
            Det är bra med en effektiv rehabilitering. Det är viktigt både
            ur den försäkrades och ur samhällets synpunkt. I betänkandet tillstyrker
            vi regeringens förslag till riktlinjer för samverkan inom rehabiliteringsområdet.
            Som vi ser det tar man i det här fallet ett mycket viktigt steg.
            Det är en offensiv linje som formas. Det är ett klart och tydligt
            förslag. Man går vidare utifrån Egon Jönsson-betänkandet. Jag
            tycker att det är riktigt och konsekvent att göra detta.
          </note>
          <note>
            Det skall också vara en frivillig samverkan för berörda myndigheter
            i syfte att stödja personer som är i behov av särskilda insatser.
            Gullan Lindblad! Moderaterna brukar ju vara för frivillig samverkan
            och frivilliga insatser. Jag förstår inte att ni kan ha synpunkter
            på det här. Det viktiga när man nu går vidare är ju att det blir
            en frivillighet när det gäller myndigheterna. Det skall vara ett
            naturligt sätt för dem att arbeta i fortsättningen. Det är det
            som man lägger fast. Det är ett bra förslag. Vi tillstyrker regeringens
            förslag. Människornas behov av stödåtgärder kan därmed bättre
            tillgodoses än för närvarande. Det blir alltså möjligt att upprätthålla
            en helhetssyn på den försäkrade. Det skapar förutsättningar för
            ett samspel på rehabiliteringsområdet, vilket naturligtvis också
            är viktigt.
          </note>
          <note>
            Vi har den uppfattningen att det inte i första hand är behov
            av regeländringar eller avsaknaden av resurser totalt sett som
            är det stora bekymret när det gäller att åstadkomma en bättre
            och samordnad rehabilitering. I stället är mål- och resultatstyrning
            av avgörande betydelse. Det är också tänkt att försäkringskassorna
            skall ha särskilda medel för att kunna bedriva olika projekt i
            syfte att uppnå samverkansvinster. Hundratals miljoner skall användas
            och avsättas för detta.
          </note>
          <note>
            Det är naturligtvis också viktigt i sammanhanget.
          </note>
          <note>
            Mot bakgrund av det här förordar vi inte en lösning som innebär
            att FINSAM-modellen nu permanentas. FINSAM-projektet måste ju
            leva sitt liv också i fortsättningen, men vi lägger ändå fast
            den här nya strategin som är oerhört viktig. Jag ser det här som
            ett fall framåt.
          </note>
          <note>
            Utskottet tillstyrker också regeringens förslag till riktlinjer
            i avsikt att skapa en klarare och tydligare struktur i försäkringsadministrationen.
            Dock bör riksdagen ge regeringen till känna att arbetsmarknadens
            parter bör ges rätt att nominera ledamöter i socialförsäkringsnämnderna.
            Vi ser det som värdefullt. Det handlar ju om nominering och inte
            om fasta platser i nämnden. Det handlar om en nomineringsmöjlighet.
          </note>
          <note>
            Det är viktigt att arbetsmarknadens parter har den här möjligheten.
            Socialförsäkringen är ju till stor del kopplad till arbetslivet.
            Där har man en stor erfarenhet. Jag beklagar att den borgerliga
            oppositionen inte tycker på samma sätt utan reserverar sig.
          </note>
          <note>
            Sedan reagerar jag på ett uttalande som finns i
          </note>
          <note>
            Sigge Godins motion och i en reservation om att socialförsäkringssystemet
            blir alltmer svåröverskådligt och principlöst. Det är tvärtom.
            Jag förstår faktiskt inte den uppfattning som Sigge Godin har.
            Jag ser den närmast som ett utslag av dålig oppositionspolitik.
          </note>
          <note>
            Det är väl det som det handlar om. Vi får en tydlighet när det
            gäller försäkringarna i fortsättningen. Det har alltså inte Sigge
            Godin velat se.
          </note>
          <note>
            Sigge Godin bör, när han anger att avgifter tas ut på inkomstdelar
            som inte ger rätt till förmåner, betänka att socialförsäkringarna
            bygger på en solidarisk finansiering. Det är naturligtvis en oerhört
            viktigt princip. På det sättet möjliggörs ju omfördelningar mellan
            grupper och olika perioder i livet. Det är en viktig princip.
            Socialdemokraterna och Folkpartiet har tidigare varit överens
            om att det är en av de viktigare grunderna.
          </note>
          <note>
            Slutligen vill jag säga att det här är ett viktigt betänkande.
            Vi lägger fast principerna för en allmän försäkring vid sjukdom
            och rehabilitering. Vi tar viktiga steg framåt när det gäller
            samverkan för att uppnå en bra rehabilitering. Vi tydliggör rollerna
            i försäkringsadministrationen. Men framför allt höjer vi ersättningsnivåerna
            till 80 %, vilket många välkomnar. Det möjliggörs genom att vi
            också tar ansvar för välfärdens finansiering, vilket är oerhört
            viktigt. Det är ju det grundläggande. Vi har en ekonomi för detta
            i dag. Det hade vi inte tidigare.
          </note>
          <note>
            Jag yrkar alltså bifall till hemställan i utskottets betänkande
            nr 12.
          </note>
          <note type="speaker">
            Anf. 16 SIGGE GODIN (fp) replik:
          </note>
          <note>
            Fru talman! Sigge Godin ägnar sig åt dålig oppositionspolitik,
            säger Börje Nilsson. Jag tycker att
          </note>
          <note>
            Börje Nilsson skall tala med sina vänner som satt i
          </note>
          <note>
            Sjuk- och arbetsskadekommittén. Där jobbade jag kraftfullt i
            tre år för att vi tillsammans med socialdemokraterna skulle skapa
            en sjukförsäkring som var hållfast, långsiktig och robust. Men
            det fanns inget intresse för det.
          </note>
          <note>
            I dag är jag uppriktigt sagt, fru talman, glad över att vi inte
            kunde nå den uppgörelsen. Nu har ju socialdemokraterna gått ifrån
            sina tidigare åsikter. Det innebär att det tydligen inte går att
            nå en sådan uppgörelse.
          </note>
          <note>
            Börje Nilsson anklagar Gullan Lindblad och moderaterna för att
            de vill ha privata försäkringar. Det sätt på vilket regeringen
            och socialdemokraterna hanterar sjukförsäkringsproblematiken i
            dag innebär att människor känner osäkerhet inför framtiden. Av
            det skälet skaffar de sig privata försäkringar. Jag tror inte
            att de gör det därför att moderaterna har någon större framgång
            i den här frågan. Människorna ser om sitt hus. Detta skall belasta
            regeringen och inte något oppositionsparti.
          </note>
          <note>
            När det gäller avgifterna, Börje Nilsson, är ju de som betalar
            avgifter över taket, vilket Folkpartiet tycker är fel, sällan
            sjuka. De bidrar alltså jättemycket till försäkringen. Folkpartiet
            tycker att det är bra att även de som sällan är sjuka bidrar till
            en utjämning i förhållande till de svaga i vårt samhälle. Men
            vi tycker att det är fel att säga att de dessutom skall betala
            högre avgifter utan att få några förmåner.
          </note>
          <note type="speaker">
            Anf. 17 BÖRJE NILSSON (s) replik:
          </note>
          <note>
            Fru talman! Det har skett en stark utveckling av de privata försäkringarna.
            Men det hänger ju inte ihop med att vi nu lägger fast systemen.
            Det hänger framför allt ihop med att vi hade en väldigt skakig
            ekonomi under perioden 1991-1994. Människor kände sig då otrygga.
            De ställde sig frågan: Kan vi garantera en bra välfärd i landet?
            Det var anledningen. Vi är nu förbi detta. Nu lägger vi fast system
            som är tydliga och bra för framtiden.
          </note>
          <note>
            Sedan efterlyser Sigge Godin att vi skulle köra igenom Sjuk-
            och arbetsskadeberedningens betänkande rakt av. Men detta var
            ju i vissa delar ofullbordat.
          </note>
          <note>
            På fyra punkter vill man sätta i gång ytterligare utredningar.
            Det gällde framför allt arbetsskadeförsäkringen och månadsersättningen,
            men även en del annat krävde ytterligare utredningar. När de är
            klara kan vi se helheten. Nästa år lägger vi ju fast pensionsreformen,
            och då kan vi också se helheten i det hela.
          </note>
          <note>
            Men de beslut vi nu fattar är också oerhört viktiga.
          </note>
          <note>
            Sedan vill jag kommentera det Sigge Godin sade tidigare om att
            vi är besjälade av en spariver som slår fel. Jag vill påpeka att
            Sigge Godin inte har mer pengar till socialförsäkringarna än vad
            vi har. Sigge
          </note>
          <note>
            Godin ställs också inför tuffa besparingar, men han gör det litet
            enkelt för sig genom att angripa vissa sparförslag här och där
            - änkepensioneringen och litet annat. Men Sigge Godin har ingen
            ekonomi. Han har ingen finansiering för sjuklönen, som han vill
            förkorta. Där saknar Sigge Godin en finansiering, och det är allvarligt.
          </note>
          <note type="speaker">
            Anf. 18 SIGGE GODIN (fp) replik:
          </note>
          <note>
            Fru talman! Självklart har vi finansierat återgången av sjuklönen
            till två veckor.
          </note>
          <note>
            Låt mig ta upp den fråga som Börje Nilsson alltid taktiskt använder
            sig av: Hur skall det gå om borgerligheten får makten igen? Vad
            blir det för socialförsäkringar då? Där vill jag hänvisa till
            den förra perioden. Då stod sig inkomsttrygghetsbegreppet, Börje
          </note>
          <note>
            Nilsson, trots att Moderaterna var med och även andra som kanske
            tycker någonting annat. Risken är alltså minimal att det skall
            hända någonting på den sidan.
          </note>
          <note>
            Det intressanta i den här debatten är egentligen att
          </note>
          <note>
            Börje Nilsson går som katten kring het gröt när det gäller sjuklönefrågan.
            Inte med ett ord antyder han att här finns en problematik - när
            det gäller tillväxten i vårt samhälle, när det gäller att skapa
            jobb, m.fl. aspekter som har nämnts i debatten. Hur blir det,
            Börje
          </note>
          <note>
            Nilsson? Varför är ni så rädda för att fråga de inblandade parterna
            i vårt samhälle hur de ser på sjuklönefrågan och vilka problem
            som finns med den? Vill ni inte pressa ned arbetslösheten så snart
            som möjligt?
          </note>
          <note>
            Nu hamnar vi ju långt in i september innan vi kan ha en offentlig
            hearing. Jag tycker att det verkar märkligt att ni inte vågar
            ta i den frågan.
          </note>
          <note>
            Sedan, fru talman, vill jag ta upp det här med närståendepenningen,
            som inte heller har antytts. Här menar majoriteten att det i dag
            inte finns pengar att gå vidare från 60 dagar till 120. Men om
            människor verkligen vill vårda sina anhöriga hemma, vilket är
            en förutsättning, blir det totalt sett billigare för samhället
          </note>
          <note>
            - inte dyrare, Börje Nilsson. Då skulle ni väl vilja göra den
            besparingen? Nej, det tycker ni inte. Det kan man avslå bara så
            där; det är ju ändå en relativt liten grupp som har det här önskemålet.
            Jag tycker att det är märkligt att ni inte kan se realiteterna.
          </note>
          <note>
            Jag återkommer därför till detta: Vissa besparingar och vissa
            förslag är socialt oacceptabla.
          </note>
          <note type="speaker">
            Anf. 19 BÖRJE NILSSON (s) replik:
          </note>
          <note>
            Fru talman! Beträffande sjuklönen blir det alltså en utfrågning.
            Det är ingen ovilja från vår sida.
          </note>
          <note>
            Självklart skall vi hålla den. Det var inte möjligt att genomföra
            den nu under våren; det var vi väl till sist överens om. Men den
            kommer alltså till stånd.
          </note>
          <note>
            Sedan kan inte Sigge Godin förknippa arbetslösheten med sjuklönen.
            Hög arbetslöshet hade vi redan när det var 14 dagar, så det är
            ju inget problem.
          </note>
          <note>
            Sigge Godin försöker också komma undan genom att säga att det
            Moderaterna föreslår inte är något att bry sig om. Problemet under
            perioden 1991-1994 var ju att ni misslyckades med den ekonomiska
            politiken.
          </note>
          <note>
            Det var det som var allvarligt, och det ledde till besparingar.
            Men det handlar också om grundsynen, den som Gullan Lindblad för
            fram. Ni är ju ett tredjedelsparti i förhållande till Moderaterna.
            Det är klart att ni inte kan sätta er emot dem i så fall. Här
            krävs det tydligare deklarationer från Sigge Godins sida: Var
            står Sigge Godin? Var står Folkpartiet i förhållande till Moderaterna?
            Moderaterna anger ju en mycket bestämd färdriktning när det gäller
            välfärden i fortsättningen. Den har vi inte sett tidigare, men
            nu kan vi se helheten. Det är den som är intressant.
          </note>
          <note type="speaker">
            Anf. 20 GULLAN LINDBLAD (m) replik:
          </note>
          <note>
            Fru talman! Jag kunde väl tro att Börje Nilsson skulle gå tillbaka
            till perioden 1991-1994. Minnet tycks vara väldigt dåligt. Jag
            vill erinra om att det var hösten 1990, under den socialdemokratiska
            regeringen med Allan Larsson som finansminister, som man äntligen
            insåg att vi inte kunde fortsätta med de socialförsäkringssystem
            och de höga utgifter vi hade. Det var då, i mars 1991, ni gjorde
            de första besparingarna, som gjorde att vi fick ned sjukskrivningsnivåerna
            och fick en sundare socialförsäkring. Så ligger det till på den
            punkten, Börje Nilsson.
          </note>
          <note>
            Vi tar ansvar, säger Börje Nilsson. Ja, enligt socialdemokrater
            räcker det med att vi politiker skall ta ansvar. Men vi ser hur
            mycket det ansvaret är värt när vi inte längre har råd och det
            bli oro i ekonomin. Då blir de enskilda människorna oroliga, och
            efter bl.a.
          </note>
          <note>
            de uttalanden som socialförsäkringsministern har gjort om att
            vi kan ändra vad som helst tycker människor att det är viktigt
            att ta saken i egna händer. Jag tycker också, Börje Nilsson, att
            det ligger något positivt i att människor vill ta eget ansvar
            - för sig själva, för sin familj och för sin nästa - genom privata
            försäkringar.
          </note>
          <note>
            När det gäller de krångliga systemen håller jag förresten helt
            med Sigge Godin. Redan runt 1970
          </note>
          <note>
            föreslog den socialpolitiska samordningsutredningen att vi måste
            renodla försäkringarna bättre. Det har inte hänt någonting. Tvärtom
            har de blivit mycket krångligare.
          </note>
          <note>
            När det gäller omfördelning av resurser omfördelas en fjärdedel
            till andra personer, Börje Nilsson. Tre fjärdedelar omfördelas
            till samma människa i en gigantisk byråkratisk karusell.
          </note>
          <note type="speaker">
            Anf. 21 BÖRJE NILSSON (s) replik:
          </note>
          <note>
            Fru talman! Gullan Lindblad sade tidigare i sitt anförande att
            om vi nu höjer ersättningsnivåerna uppstår det på nytt ett moras.
            Men moraset hade vi ju
          </note>
          <note>
            1991-1994. Det kan aldrig Gullan Lindblad komma ifrån. Det var
            då som underskottet fördubblades och arbetslösheten växte - på
            grund av att man genomförde ofinansierade skattereformer till
            de rika och till aktieägarna. Det var den stora grunden. Sedan
            blev det problem i välfärden.
          </note>
          <note>
            Gullan Lindblad sade också tidigare att vi håller fast vid politiskt
            styrda socialförsäkringssystem. Det handlar inte om detta! Vi
            har i det här landet en bra socialförsäkring som har en stark
            förankring hos det svenska folket. Då tycker jag att det är naturligt
            att vi fortsätter på den linjen.
          </note>
          <note>
            Nu när vi kan se helheten i Moderaternas inställning och färdriktning
            när det gäller välfärden vill jag fråga Gullan Lindblad: Var finns
            rättvisan i den moderata politiken? Det är det som är intressant,
            och det borde Gullan Lindblad belysa. Hon menar att var och en
            skall ta ansvar. Men det finns ju också en stor del av solidaritet
            och omfördelning i försäkringarna, och det är en oerhört viktig
            princip för oss socialdemokrater.
          </note>
          <note>
            Var finns rättvisan? Var finns solidariteten i det moderata välfärdssystemet
            i fortsättningen? Det är en intressant fråga.
          </note>
          <note type="speaker">
            Anf. 22 GULLAN LINDBLAD (m) replik:
          </note>
          <note>
            Fru talman! Det svarar jag gärna på. Om vi som är relativt friska
            och sällan behöver anlita försäkringssystemen också tar ett eget
            ökat ansvar genom t.ex.
          </note>
          <note>
            privata försäkringar, då belastar vi inte socialförsäkringssystemet
            på det sätt som man tidigare har gjort.
          </note>
          <note>
            Då får vi också råd att skydda de handikappade, föräldralösa
            barn, änkor och låginkomstpensionärer. Ni socialdemokrater har
            ju gått ut med väldigt tuffa sparförslag. Det är ju ert system
            som går ut över de allra svagaste. Vi tycker att dessa skall skyddas
            och kan därför också svara för en ökad egen del av ansvaret.
          </note>
          <note>
            Sedan behöver inte Börje Nilsson vara så orolig över att olika
            partier föreslår olika förslag. Vi kan konstatera att det är tre
            partier som vill ha någon form av arbetslivsförsäkring, trygghetsförsäkring
            eller vad man nu vill kalla det för. Det finns andra samstämmigheter
            och många gemensamma reservationer. Jag tycker att Börje Nilsson
            borde vara betydligt mer orolig för sitt eget parti, där den ena
            ministern fastlåser sjuklönesystemet medan den andra mer eller
            mindre lovar att det skall tas bort.
          </note>
          <note>
            Vi i oppositionen har naturligtvis finansierat de förslag som
            vi har lagt fram. Men att vi har litet olika syn tillhör spelets
            regler. Centerpartiet får ju gå ifrån det som man tidigare har
            sagt eftersom man går hand i hand med er, tyvärr alltför mycket
            hand i hand måste jag säga.
          </note>
          <note type="speaker">
            Anf. 23 BÖRJE NILSSON (s) replik:
          </note>
          <note>
            Fru talman! Det finns mycket stor enighet och samhörighet i vårt
            parti när det gäller välfärden och socialförsäkringarna. Sedan
            kan vi naturligtvis diskutera enskilda förslag, men det som vi
            här lägger fast är vi fullständigt överens om. Det behöver inte
            Gullan
          </note>
          <note>
            Lindblad på något sätt betvivla.
          </note>
          <note>
            Gullan Lindblad sade att vi har genomfört tuffa besparingar.
            Det var nödvändigt eftersom budgetunderskottet uppgick till 240
            miljarder 1994 när vi övertog makten. Det är bra att vi har genomfört
            dessa besparingar. Nu är ekonomin bättre. Arbetslösheten kan bättre
            angripas. Man kan också lägga fast stabila socialförsäkringar.
            Det finns även en möjlighet att höja ersättningsnivån. Detta är
            oerhört viktigt.
          </note>
          <note>
            Det är nu som vi kan se resultatet av den politik som vi har
            bedrivit. Det är klart att vi har fått kritik för detta. Men det
            har varit absolut nödvändigt. Välfärden förutsätter en stark ekonomi,
            och vi tar ansvar för välfärdens finansiering.
          </note>
          <note type="speaker">
            Anf. 24 RAGNHILD POHANKA (mp) replik:
          </note>
          <note>
            Fru talman! Miljöpartiet välkomnar höjningen med 12 % i socialförsäkringarna.
            Men vi anser ändå att skillnaden i dag inte går mellan dem som
            har 70-
          </note>
          <note>
            75 % och dem som har 80 %, utan den går mellan dem som har en
            ersättning - arbetslöshetsersättning eller sjuklön - och dem som
            står helt eller delvis systemet. Beroende på hur man räknar är
            det mellan
          </note>
          <note>
            800 000 och 1 000 000 människor som står helt eller delvis utanför.
            Det gäller framför allt många ungdomar. Detta är en katastrof
            för samhället. Det blir en generation som inte är van vid att
            kunna försörja sig själv eller som inte tillåts att göra det.
          </note>
          <note>
            Vi förordar både en kort och en lång försäkring.
          </note>
          <note>
            Den kortare är inkomstrelaterad, men i en annan form, medan den
            längre skall utgöra en grundtrygghet. Och den ligger faktiskt
            på en högre nivå än dagens lågpensioner. Den längre försäkringen
            kan också höjas i och med att ekonomin blir bättre.
          </note>
          <note>
            För vår del anser vi att skattesänkningar inte ger någon valfrihet,
            annat än för de välbeställda. De som vi vill skydda betalar ingen
            eller mycket låg skatt, och i det läget hjälper det inte med skattesänkningar.
            Det blir bara mindre över av samhällets pengar till dessa människor.
          </note>
          <note>
            I dag kan man hamna mellan stolarna. Man får ingen sjukpenning
            om man kan ta ett annat på arbetsmarknaden vanligt förekommande
            arbete. Men för detta saknar man kanske kompetens. Och vem anställer
            en person med restarbetsförmåga?
          </note>
          <note>
            Vad vill socialdemokraterna göra åt detta?
          </note>
          <note type="speaker">
            Anf. 25 BÖRJE NILSSON (s) replik:
          </note>
          <note>
            Fru talman! Det är bra att Ragnhild Pohanka välkomnar höjningen
            till 80 %. Det noterar vi. Men för övrigt står vi ganska långt
            ifrån varandra. Miljöpartiet förfäktar en linje med brutet tak,
            och det innebär att människor inte bara drabbas av en svår sjukdom
            utan också av en dålig ekonomi. Det blir följden av Miljöpartiets
            förslag, och det reagerar vi starkt emot.
          </note>
          <note>
            Den centrala frågan som har viss betydelse också för socialförsäkringarna
            är ju den senaste helgens debatt om att Miljöpartiet skulle söka
            samarbete med moderaterna och försöka att komma med i en moderat
            regering. Det är en viktig fråga också när det gäller socialförsäkringarna.
            Det vore intressant med en kommentar på den punkten från Ragnhild
            Pohanka.
          </note>
          <note type="speaker">
            Anf. 26 RAGNHILD POHANKA (mp) replik:
          </note>
          <note>
            Fru talman! Vi vill höja ersättningen till låginkomsttagarna
            till 85 % under de två första åren.
          </note>
          <note>
            Jag har inte varit på Miljöpartiets kongress, så jag vet inte
            vad jag skall svara. Som jag ser det kan det inte ligga något
            djupare allvar bakom detta.
          </note>
          <note type="speaker">
            Anf. 27 BÖRJE NILSSON (s) replik:
          </note>
          <note>
            Fru talman! Jag välkomnar det beskedet. Det innebär att Ragnhild
            Pohanka tar avstånd från det som partiledarna har anfört, och
            det tycker jag är bra.
          </note>
          <note type="speaker">
            Anf. 28 ROSE-MARIE FREBRAN (kd) replik:
          </note>
          <note>
            Fru talman! Jag vill ställa ett par frågor till Börje
          </note>
          <note>
            Nilsson. Den ena gäller samverkan, FINSAM-
          </note>
          <note>
            projektet och hur man från berörda aktörer uppfattar regeringens
            förslag. Börje Nilsson säger att regeringens förslag är en offensiv
            linje. Det är ett klart och tydligt förslag som innebär att man
            går vidare. Det borde alltså innebära en förbättring.
          </note>
          <note>
            Jag undrar då: Vari består missuppfattningen när man från aktörerna
            inte ser några förslag i propositionen som ger de förutsättningar
            som FINSAM har haft? Vad är det som man har missförstått?
          </note>
          <note>
            FINSAM skall fortsätta, säger Börje Nilsson.
          </note>
          <note>
            FINSAM är en försöksverksamhet. Men hur länge får
          </note>
          <note>
            FINSAM fortsätta i de fem länen?
          </note>
          <note>
            Sedan har jag en fråga när det gäller det allmänna högriskskyddet
            i sjukförsäkringen. Vad är det som gör att samma allmänna högriskskydd
            med högst tio dagar per tolvmånadersperiod i s-tappning är acceptabelt,
            men inte i kristdemokratisk tappning? Det rör sig fortfarande
            om högst tio dagar per tovmånadersperiod.
          </note>
          <note type="speaker">
            Anf. 29 BÖRJE NILSSON (s) replik:
          </note>
          <note>
            Fru talman! Det förslag som nu läggs fram när det gäller samverkan
            är en förbättring. Man flyttar fram positioner, och det är väl
            ganska naturligt efter det att det har pågått en försöksverksamhet.
            Egon Jönssonutredningen, Socialstyrelsen och Riksförsäkringsverket
            har utvärderat denna försöksverksamhet, och det är väl naturligt
            att man nu går vidare och inte bara hankar sig fast vid FINSAM-projekt.
            Det förstår jag inte.
          </note>
          <note>
            Här öppnar man en möjlighet och en frivillighet för alla aktörer
            att utifrån var och ens resurser verka för att få till stånd en
            bra rehabilitering. Jag tycker att det är bra. Jag förstår inte
            heller var missuppfattningen ligger. Jag ser en uppenbar förbättring,
            och jag beklagar att oppositionspartierna inte har kunnat upptäcka
            den. Man tror tydligen mera på det som man hör utifrån. Men läs
            betänkandet! Det är viktiga steg framåt som här tas.
          </note>
          <note type="speaker">
            Anf. 30 ROSE-MARIE FREBRAN (kd) replik:
          </note>
          <note>
            Fru talman! Det mest beklagansvärda är väl inte om oppositionen
            inte har upptäckt de sakerna. Om de som finns ute i verksamheterna
            inte har upptäckt det positiva i regeringens förslag, då är det
            väl allvarligare, tycker jag.
          </note>
          <note>
            Jag skulle vilja höra Börje Nilsson säga: Här finns förslag som
            ger alla de förutsättningar som FINSAM
          </note>
          <note>
            har haft, minst lika bra förutsättningar. Men det tror inte jag
            att Börje Nilsson kan säga.
          </note>
          <note>
            Sedan gäller det min fråga om det allmänna högriskskyddet.
          </note>
          <note type="speaker">
            Anf. 31 BÖRJE NILSSON (s) replik:
          </note>
          <note>
            Fru talman! Detta ger ju alla möjligheter. Rehabiliteringsverksamheten
            är oerhört viktig och grundläggande. Jag tycker att det är synd
            att vi skiljer ut oss här. Det hade varit bra med en samsyn i
            riksdagen när det gäller rehabiliteringspolitiken. Jag beklagar
            att ni har gått en annan väg och hankat er fast vid FINSAM-
          </note>
          <note>
            projekten. Egon Jönsson har utvärderat dem, och vi tar ut det
            bästa ur allting. Det viktiga är alltså frivilligheten.
          </note>
          <note>
            Exemplet om högriskskyddet som Rose-Marie
          </note>
          <note>
            Frebran tar upp i sin motion och sin reservation och som vi diskuterat
            i utskottet är oerhört extremt och knappast realistiskt att det
            inträffar. Vi lägger nu fast ett bra högriskskydd för dem som
            har svåra och flera sjukdomar.
          </note>
          <note>
            Anf. 32 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Den proposition som vi debatterar i dag är ett steg
            i regeringens arbete med att reformera socialförsäkringarna och
            skapa stabila trygghetssystem.
          </note>
          <note>
            Utgångspunkten för den allmänna sjukförsäkringen är en offentlig
            försäkring som bygger på standardtrygghet och som ger ersättning
            för inkomstbortfall.
          </note>
          <note>
            Försäkringen skall innehålla drivkrafter till arbete.
          </note>
          <note>
            Passiva utbetalningar av ersättningar som ersätter arbete skall
            i möjligaste mån undvikas.
          </note>
          <note>
            Socialförsäkringarna har stor betydelse för människors trygghet.
            Att ersättning vid sjukdom baseras på inkomstbortfall och håller
            en rimlig nivå betyder mycket. Det underlättar rörligheten på
            arbetsmarknaden i och med att försäkringen följer individen och
            inte är knuten till arbetsplatsen.
          </note>
          <note>
            Det bidrar också till jämställdheten mellan kvinnor och män.
            Varje individ har sin egen försäkring.
          </note>
          <note>
            Det lönar sig att arbeta, oavsett kön, och det leder till ekonomiskt
            oberoende.
          </note>
          <note>
            Det ger den största tryggheten också för dem med de lägsta inkomsterna,
            och ju mer man arbetar, desto högre blir ersättningen.
          </note>
          <note>
            Ett försäkringssystem som bygger på grundtrygghet eller har ett
            lågt tak leder till att stora grupper kommer att sakna skydd mot
            kraftigt försämrad levnadsnivå. Det förutsätter att alla som endast
            får en mindre del av sin inkomst vid arbetslöshet, sjukdom m.m.,
            skaffar sig kompletterande försäkringar. De som har de lägsta
            lönerna och som inte har råd att betala extra försäkringar får
            det sämsta skyddet. Därför skall inkomstbortfallsprincipen vara
            utgångspunkten för försäkringsskyddet även i framtiden.
          </note>
          <note>
            Socialförsäkringarna måste också fylla krav på rättvisa. Försäkringarna
            skall ges på lika villkor.
          </note>
          <note>
            Kostnaderna för försäkringsskyddet skall delas av alla. På så
            sätt undviker man att riskgrupper ställs utanför eller att de
            erbjuds försäkringar vars premier blir orimligt höga.
          </note>
          <note>
            Herr talman! Rehabiliteringsfrågan har under senare år fått en
            mer framskjuten roll i våra trygghetssystem. När arbetsförmågan
            är nedsatt är det viktigt, framför allt för den enskilde, att
            åtgärder i första hand inriktas på rehabilitering så att han eller
            hon snabbt skall kunna återgå till arbetslivet. I samverkan mellan
            olika aktörer bör alla möjligheter att återge den enskilde arbetsförmågan
            prövas. En effektiv rehabilitering där samhällets samlade resurser
            utnyttjas på bästa sätt minskar naturligtvis samhällets kostnader.
          </note>
          <note>
            Det är viktigt att genom samverkan mellan olika aktörer underlätta
            för den enskilde att trots sjukdom kunna vara kvar i sitt arbete,
            t.ex. i de fall där det finns en partiell arbetsförmåga. Man skall
            utgå från och ta till vara det friska hos varje individ. Här har
            arbetsgivarna en viktig roll när det gäller att ta till vara restarbetsförmågan
            hos de anställda.
          </note>
          <note>
            Försäkringen måste naturligtvis innehålla en väl avvägd balans
            mellan målen att ge ekonomisk trygghet och att upprätthålla arbetslinjen.
            Den som på grund av sjukdom, skada eller funktionshinder har en
            nedsatt arbetsförmåga och av det skälet inte kan försörja sig
            skall ha rätt till ersättning.
          </note>
          <note>
            På sikt måste vi skapa socialförsäkringssystem som också är finansiellt
            stabila och följsamma till den samhällsekonomiska utvecklingen.
            Det är ett viktigt skäl till det omfattande arbete som nu pågår
            inom
          </note>
          <note>
            Socialdepartementet.
          </note>
          <note>
            Förutom den här propositionen, som är ett första steg, planeras
            ytterligare tre propositioner. Under hösten kommer regeringen
            att lägga fram dels en proposition om inkomstbegreppet som bygger
            på en utredning som blir klar de närmaste veckorna, dels en proposition
            med ett omskrivet kapitel 18 i lagen om allmänförsäkring, om administrationen.
            Under våren
          </note>
          <note>
            1998 kommer så propositionen om reformerad förtidspension.
          </note>
          <note>
            Det är mot denna bakgrund regeringen anger principer för hur
            försäkring vid sjukdom och rehabilitering bör utformas i den proposition
            som vi nu debatterar.
          </note>
          <note>
            Herr talman! Ersättningsnivåerna i sjuk- och föräldraförsäkringen
            föreslås höjas från 75 % till 80 %
          </note>
          <note>
            fr.o.m. den 1 januari 1998.
          </note>
          <note>
            Ett annat förslag är att arbetsmarknadens parter ges möjlighet
            att via avtal komplettera ersättningen upp till 90 % efter dag
            90 i sjukskrivningsperioden.
          </note>
          <note>
            Med den högre ersättningsnivån stärker vi försäkringen och pressar
            tillbaka behovet av privata försäkringslösningar. En höjning av
            ersättningsnivån är också ett viktigt steg i arbetet att återskapa
            förtroendet för socialförsäkringarna.
          </note>
          <note>
            Propositionen handlar också om, och det är mycket viktigt, att
            utveckla samverkan mellan lokala aktörer när det gäller rehabilitering.
            Det gäller samverkan mellan försäkringskassa, kommun, arbetsförmedling
            och hälso- och sjukvården.
          </note>
          <note>
            En fördjupad och förbättrad samverkan innebär en vinna-vinnasituation
            för alla. Den enskilde vandrar inte längre mellan myndigheterna
            utan får stöd och hjälp utifrån ett helhetsperspektiv. Myndigheternas
            personal får ökad kunskap och en kompetensutveckling som höjer
            kvaliteten. Samhället får bättre resursutnyttjande och högre effektivitet
            i försäkringarna.
          </note>
          <note>
            Från att hittills ha bedrivits som försöksverksamhet skall nu
            samverkan bli ett permanent inslag i välfärden.
          </note>
          <note>
            Förslaget i propositionen innebär bl.a. att gemensamma verksamhets-
            och handlingsplaner kan upprättas på central myndighets- och regionnivå,
            liksom att program för gemensam utbildning kan utformas. Gemensam
            utbildning underlättar en gemensam utveckling. Regeringen anser
            att det gemensamma målet för de samverkande myndigheterna bör
            vara att personer i t.ex. utsatta grupper som saknar fast förankring
            på arbetsmarknaden i så stor utsträckning som möjligt skall omfattas
            av och själva företa aktiva åtgärder i syfte att få arbete. Målet
            för de samverkande myndigheterna kan vara att inom en överblickbar
            framtid uppnå resultat i form av t.ex. kortare sjukskrivningstider,
            minskade kostnader för sjukpenning och förtidspension eller sjukbidrag
            samt färre socialbidragstagare.
          </note>
          <note>
            Regeringen har anfört i propositionen att det är av stor betydelse
            att utveckla friare mål- och resultatstyrd användning av medel
            avsedda för samverkansprojekt inom rehabiliteringsområdet. Det
            finns ett stort behov av att mer effektivt kunna utnyttja samhällets
            samlade resurser för att bättre kunna tillgodose enskilda människors
            behov av stödåtgärder. Det finns skäl att låta verksamheten utvecklas
            med stor frihet för att man skall kunna finna den mest rationella
            och effektiva lösningen.
          </note>
          <note>
            Regeringen har därför i den ekonomiska vårpropositionen föreslagit
            att försäkringskassorna inom ramen för s.k. särskilda medel ges
            möjlighet att bedriva olika projekt, bl.a. i syfte att förbättra
            samverkanformerna och därmed effektivisera rehabiliteringen för
            framför allt utsatta grupper.
          </note>
          <note>
            I propositionen föreslås också vissa mindre men mycket viktiga
            förändringar för den enskilde. Det gäller t.ex. det utökade särskilda
            högriskskyddet. Det bör förbättra situationen på arbetsmarknaden
            för människor med omfattande sjukfrånvaro och ge denna grupp en
            bättre trygghet.
          </note>
          <note>
            Det gäller också vissa förändringar av den sjukpenninggrundande
            inkomsten. Det rör personer som antingen varit arbetslösa eller
            haft förtidspension eller sjukbidrag och som nu antingen får en
            bättre nivå på sin sjukpenning eller får sjukpenning över huvud
            taget.
          </note>
          <note>
            Detta var två små reformer som kommer att få stor betydelse för
            den enskilde.
          </note>
          <note>
            Herr talman! Regeringen har de senaste åren fått ta emot mycket
            kritik för besparingarna i socialförsäkringarna, inte minst förstås
            från de politiska partierna här i riksdagen. Moderaterna har t.ex.
            särskilt ömmat för änkor och för underhållsskyldiga fäder.
          </note>
          <note>
            Dock känner de inte lika ömt för de vårdnadshavande mödrarna,
            som de tycker kan hänvisas till socialbidrag. En annan grupp som
            de inte heller känner ömt för är blivande mödrar i tunga och farliga
            jobb, som nu har möjlighet att få havandeskapspenning.
          </note>
          <note>
            Moderaterna har vid ett flertal tillfällen yrkat på att havandeskapspenningen
            skall avskaffas. De anser att sjukpenning bör utges i de fall
            kvinnan inte får eller kan arbeta.
          </note>
          <note>
            Men havandeskapspenningen är viktig för kvinnor i tunga och slitsamma
            jobb. Utan denna förmån skulle de i många fall vara tvingade att
            ta ut föräldrapenning redan 60 dagar före beräknad förlossning.
            Kvinnor i lättare jobb kan vänta med att ta ut föräldrapenning
            till dess att barnet är fött. Det är därför en rättvisefråga mellan
            olika kvinnor. Ytterst skulle barnen drabbas genom att de redan
            från starten får olika förutsättningar beroende av föräldrarnas
            yrke.
          </note>
          <note>
            Som om detta inte räckte, vill Moderaterna också införa två karensdagar
            i den tillfälliga föräldrapenningen. Har Moderaterna funderat
            över vad det betyder för exempelvis ensamma mammor? Värt att notera
            är förstås Moderaternas förslag om oförändrade ersättningsnivåer
            på 75 % i försäkringen. Det är en skillnad jämfört med Folkpartiet
            och Kristdemokraterna.
          </note>
          <note>
            Herr talman! Regeringen har i den proposition som vi i dag debatterar
            tagit ställning till vilken associationsform de allmänna försäkringskassorna
            skall ha i framtiden. Regeringen föreslår att försäkringskassorna
            skall behålla nuvarande associationsform. Regeringen anser att
            den nuvarande organisationen, som kombinerar en central statlig
            myndighet med formellt fristående regionala organ, har stora fördelar.
            Den innebär ett stort inflytande från förtroendemän med lokal
            förankring och lokalt engagemang. Det ger verksamheten hög legitimitet
            i medborgarnas ögon.
          </note>
          <note>
            Regeringen redovisar i propositionen ett antal förslag till förändringar
            av uppgifter och funktioner för Riksförsäkringsverket och de allmänna
            försäkringskassorna som medför att ansvaret tydliggörs och som
            medverkar till att skapa goda förutsättningar för en bättre fungerande
            administration av socialförsäkringarna.
          </note>
          <note>
            Försäkringskassornas självständiga ställning bör stärkas och
            Riksförsäkringsverkets roll klargöras. För tillämpningen av socialförsäkringarna
            och de förmåner där kraven på likformighet är höga, finns ett
            berättigat krav på ett starkt centralt inflytande i form av normgivning,
            tillsyn och uppföljning. Inom arbetet med insatser mot ohälsa
            finns det skäl att låta verksamheten utvecklas med stor regional
            och lokal frihet där man söker den mest rationella och effektiva
            lösningen. Rollfördelningen inom administrationen av socialförsäkringarna
            förtydligas. Med en ökad måloch resultatstyrning och ett förbättrat
            teknikstöd formas en modern administration som utmärks av närhet,
            tillgänglighet, delaktighet och professionalism.
          </note>
          <note>
            Herr talman! Jag är övertygad om att en bra allmän sjukförsäkring
            som omfattar alla dels är en omistlig del av ett generellt välfärdssystem,
            dels är det som bäst främjar såväl effektivitet som rättvisa och
            jämlikhet.
          </note>
          <note type="speaker">
            Anf. 33 RAGNHILD POHANKA (mp) replik:
          </note>
          <note>
            Herr talman! De med de lägsta lönerna får genom vårt förslag
            en högre ersättning än andra. Så det var ett litet fel i ministerns
            inlägg. De får en högre procentuell ersättning, och först efter
            lång tids sjukskrivning, ca 2 år, inträder grundtryggheten. Men
            även då får många av dem, de lägst avlönade, mer än de har haft
            i lön, och de får betydligt mer än socialbidraget. Det är där
            de här människorna ofta hamnar.
          </note>
          <note>
            Man behöver inte be om det heller. Det är en rättighet. Denna
            grundtrygghet är betydligt högre än de lägsta pensionerna. Jag
            tror att vi har haft 9 000 kr tidigare, men det varierar litet.
            När basbeloppet stiger, stiger också det här.
          </note>
          <note>
            Först efter lång tids arbetslöshet kommer grundtryggheten in.
            Den är en rättighet. Man behöver inte ödmjuka sig på socialkontoret
            som man får göra för socialbidraget - som ger betydligt lägre
            ersättning är grundtryggheten. Vi menar att vi har givit ett bra
            skydd åt låginkomsttagare ända upp till 12 700 kr.
          </note>
          <note>
            Sedan har vi också minskat socialbidragen, för vi tycker att
            det är statens skyldighet att ge en minimiersättning åt människor
            som inte kan försörja sig själva.
          </note>
          <note>
            Socialbidragen blir då bara något tillfälligt vid kriser och
            annat. Det blir som det var meningen från början.
          </note>
          <note>
            Anf. 34 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Det var inget riktigt slut på Ragnhild
          </note>
          <note>
            Pohankas inlägg, så jag har egentligen inget behov av att lämna
            något svar. Vad den allmänna sjukförsäkringen står för i den utformning
            den har i dag, är ju en maximal riskutjämning mellan olika grupper.
            Det innebär att de som har de lägsta inkomsterna får ut en bra
            del av den allmänna sjukförsäkring som vi har.
          </note>
          <note>
            Denna maximala riskutjämning är naturligtvis en av de stora vinsterna
            med det sjukförsäkringssystem vi har. Detta är förstås också en
            finansiering som gör att det finns ett utrymme. I dag har det
            dessutom givit oss möjlighet att lägga fram förslag om en höjning
            till
          </note>
          <note>
            80 %. Det betyder naturligtvis oerhört mycket för dem som har
            de lägsta inkomsterna.
          </note>
          <note type="speaker">
            Anf. 35 RAGNHILD POHANKA (mp) replik:
          </note>
          <note>
            Herr talman! Det är klart att det betyder mycket för dem med
            lägst inkomster, men vi menar att vårt förslag har ett bättre
            skydd. Vi undrar vad socialförsäkringsministern vill göra åt de
            människor som är utanför systemet. Vad skall man göra åt de människorna?
            De går på knäna i dag. De får ingen sjukpenning. De får ingen
            arbetslöshetsförsäkring. För dem återstår bara socialbidrag. Vad
            vill Socialdemokraterna göra åt de människorna, som vi ömmar speciellt
            för? Enligt vårt förslag kommer vi inte att få människor som hamnar
            i den situationen.
          </note>
          <note>
            Anf. 36 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Utgångspunkten i en socialdemokratisk politik för
            en god välfärd är naturligtvis arbete.
          </note>
          <note>
            Arbete är det som ger möjlighet till både utveckling och ekonomiskt
            oberoende. Den allra högst prioriterade frågan för den socialdemokratiska
            regeringen är att minska arbetslösheten och ge människor möjlighet
            att försörja sig.
          </note>
          <note type="speaker">
            Anf. 37 SIGGE GODIN (fp) replik:
          </note>
          <note>
            Herr talman! Jag delar statsrådets uppfattning att vi skall ha
            stabila, trygga socialförsäkringar som också bygger på rättvisa.
            Men vad är det för rättvisa om man får betala avgifter över taket
            men inte får förmånerna? I och för sig har man glädje av att vara
            frisk och sällan sjuk, men på det sättet bidrar man ju till denna
            utjämning. Det är vi överens om att man skall göra. Men skall
            man dessutom betala avgifter, slutar det med att många skaffar
            sig privata försäkringar och säger: Sänk skatterna, för jag får
            ändå inte ut något av det här! Den debatten borde vi komma bort
            ifrån. Alla borde vara överens om att vi skall ha socialförsäkringssystem
            som är rättvisa och rimliga. Det är ju vad detta bygger på. På
            det sättet räddar vi också de sämst ställda i vårt samhälle.
          </note>
          <note>
            Statsrådet talar om vad det kommer för propositioner här; inkomstbegreppet,
            administrationen och förtidspensioneringen. Ja, det väntar vi
            på. Det blir spännande. Men var kommer rehabiliteringen in för
            hela landet? Var kommer samverkansfrågorna in? Hur skall de lösas
            som helhet? Kommer de också med i det här? Skall vi vänta till
            nästa år eller till år 2001
          </note>
          <note>
            innan vi löser samverkansfrågorna? De handlar också om pengar,
            men det handlar framför allt om människors möjligheter att få
            en bra rehabilitering och att snabbt komma tillbaka till jobbet.
            Vad händer med köerna i vården, som jag tog upp tidigare? Jag
            skulle vilja ha en kommentar till det. Och varför anvisar inte
            regeringen rimligt mycket pengar till rehabilitering för att korta
            köerna i vården och för att människor skall komma tillbaka till
            ett arbete? Det ju ändå det som vi är överens om.
          </note>
          <note>
            Anf. 38 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! När det gäller Sigge Godins första synpunkt om bl.a.
            taket i sjukförsäkringen - jag uppfattade att hans fråga handlade
            om det - så finns det ju besked i propositionen. Det är en fråga
            som bereds vidare i Regeringskansliet.
          </note>
          <note>
            Samverkansfrågorna, Sigge Godin, är vad vi lägger fram förslag
            om i denna proposition. Det gäller en utvecklad samverkan som
            omfattar alla aktörer och som bygger på, eller öppnar möjligheter
            för, en rad olika modeller för lokal utveckling och lokal kraft.
          </note>
          <note>
            Det är en av de viktigaste delarna i den här propositionen. Den
            handlar just om samverkan som ett nytt arbetssätt, som ett medel
            att framför allt hjälpa människor med långa sjukskrivningsperioder
            och ett antal problem. Det är, vid sidan av nivåhöjningarna, det
            viktigaste innehållet i den här propositionen.
          </note>
          <note>
            Beträffande köerna i vården vill jag säga till Sigge
          </note>
          <note>
            Godin att det är ganska intressant att i dag ta del av två beskrivningar
            av vårdsituationen som vi har kunnat följa i de två kvällstidningarna.
            Uppenbarligen har de kommit fram till två mycket olika bilder.
            Det kan vara en illustration till detta. Men det som naturligtvis
            är viktigast för mig som representant för regeringen att tala
            om i dag är den ökade satsning som vi nu kan göra på vården tack
            vare att vi ser att vi har balans i ekonomin 1998.
          </note>
          <note type="speaker">
            Anf. 39 SIGGE GODIN (fp) replik:
          </note>
          <note>
            Herr talman! Jag hoppas att statsrådet inte läser kvällstidningarna
            för att få reda på hur köerna i vården ser ut. Om hon gör det
            är det förskräckande.
          </note>
          <note>
            Om man går ut på sjukhusen kan man konstatera att läget är förtvivlat.
            Människor får vänta på åtgärder i stället för att snabbt få vård
            och kunna komma tillbaka arbetet.
          </note>
          <note>
            Ministern har fel när det gäller samverkansprojekten. De som
            tillhör de olika projekten säger att det inte räcker, att projekten
            inte får permanentas och att dessa människor inte kan göra det
            som är viktigt, det som är bra för människorna och det som spar
            pengar.
          </note>
          <note>
            Och vi måste ändå tro på dem som arbetar med detta.
          </note>
          <note>
            Herr talman! Jag vill ställa ytterligare en fråga, som kanske
            är den viktigaste, om sjuklöneperiodens längd. Om en arbetsgivare
            förbättrar arbetsmiljön och sänker sjukfrånvaron bland de anställda,
            skall den arbetsgivaren då kunna göra en vinst på det?
          </note>
          <note>
            Jag vill också fråga: Delar statsrådet Göran Perssons och Anders
            Sundströms uppfattning om att något måste göras åt sjuklöneperioden,
            eller tycker statsrådet som Börje Nilsson, att de fyra veckorna
            skall ligga fast? Detta är mycket viktigt och avgörande för framtiden.
          </note>
          <note>
            Hela regeringens arbete med socialförsäkringarna handlar om,
            som jag sade i min inledning, att ni inte gör några konsekvensanalyser
            och att ni inte vet hur förslagen i realiteten utfaller. Men jag
            tror också att ni styrs av Finansdepartementet så till den milda
            grad att besparingarna är överordnade allt annat som Socialdepartementet
            gör. Jag beklagar att det är på det sättet. Då får vi socialförsäkringar
            som vi i Folkpartiet tycker är dåliga och som vi inte kan stå
            bakom. Det bekymrar mig att regeringen inte inser konsekvenserna
            av detta arbete.
          </note>
          <note>
            Anf. 40 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Jag tyckte att det var intressant att redovisa att
            det finns olika bilder, men självklart handlar det om hur det
            ser ut ute på våra sjukhus och vårdinrättningar. Det är därför
            som vi nu när vi börjar får ordning på våra finanser skall använda
            pengarna i första hand till vården, omsorgen och skolan. Det är
            väl ett mycket tydligt och konkret svar med ett mycket konkret
            innehåll, Sigge Godin, när det gäller köerna i vården?
          </note>
          <note>
            Sigge Godin säger att besparingarna är överordnade allt annat.
            Det har sagts många gånger i kammaren, men uppenbarligen får man
            upprepa det igen, att med en barlast på 240 miljarder 1994 är
            ansvaret naturligtvis tungt när det gäller att klara av en mycket
            svår ekonomisk situation. Nu kan vi se att det ljusnar och att
            arbetet börjar ge resultat. Det är därför som vi nu med tillfredsställelse
            kan göra bl.a. denna satsning på kommuner och landsting. Det är
            också med tillfredsställelse som det går att lägga fram ett sådant
            här förslag när det gäller sjukförsäkringen med höjda ersättningsnivåer
            och med förslag om en utvecklad samverkan.
          </note>
          <note>
            Jag har väldigt svårt att förstå den diskussion som har förts
            här i dag. Regeringens förslag innebär att vi går längre än de
            fem FINSAM-projekt som pågår i vårt land. Vi går längre än SOCSAM-projekten.
            Vi gör det möjligt för alla aktörer på detta område att samverka.
            Vi lämnar det mycket fritt och öppet för dem som arbetar med detta
            lokalt ute i vårt land att hitta de modeller som de vill arbeta
            efter. Det innebär verkligen att man bygger på det lokala initiativet
            och att man ser till att detta kommer att få effekt över hela
            landet.
          </note>
          <note type="speaker">
            Anf. 41 GULLAN LINDBLAD (m) replik:
          </note>
          <note>
            Herr talman! Jag ställde två konkreta frågor till
          </note>
          <note>
            Börje Nilsson om samverkansmodeller. Varför var ni så aktiva
            tidigare, och varför är ni så passiva nu? Jag har inte fått något
            klart svar på detta trots allt som statsrådet har sagt. Det är
            väldigt mycket prat men litet innehåll.
          </note>
          <note>
            När statsrådet var ordförande i utskottet skrev hon en artikel
            i Svenska Dagbladet den 5 oktober 1995
          </note>
          <note>
            om att det brådskar, att man måste komma till skott och att de
            goda tankar som har tänkts och de förslag som arbetats fram omsätts
            i handling.
          </note>
          <note>
            Hur kommer det sig då att t.ex. projektledaren för
          </note>
          <note>
            FINSAM-projektet i Sörmland sade till mig häromdagen att detta
            innebär att man får lägga ned försöken från årsskiftet och att
            man inte kan fortsätta? Vem är det som har rätt? Rose-Marie Frebran
            har frågat om detta, och jag frågar om det återigen.
          </note>
          <note>
            Jag frågade också: När kommer sjuklöneförslaget att avskaffas?
            Vi har inte fått något klart besked om det. Jag konstaterar att
            ni är djupt oeniga i regeringen om detta. Näringsministern har
            faktiskt gett utfästelser om att det skall ske någon ändring.
            Här har jag inte hört något i den stilen.
          </note>
          <note>
            Däremot får vi höra väldigt mycket om Moderaternas förfärliga
            förslag. Då är statsrådet mycket talför. Jag har tidigare sagt
            att det är viktigt att renodla systemen. Vi menar t.ex. att havandeskapspenningen
            bör kunna samordnas med föräldraförsäkringen, med sjukförsäkringen
            och med arbetarskyddslagstiftningen.
          </note>
          <note>
            Statsrådet Klingvall och jag har helt olika syn. Vi moderater
            tycker att det är viktigt att vi som är långtidsfriska tar ett
            ökat eget ansvar för att vi skall kunna ge de människor mest hjälp
            som bäst behöver den.
          </note>
          <note>
            Där gör regeringen precis tvärtom.
          </note>
          <note>
            När det gäller änkorna handlar det om ett avtal som ni helt enkelt
            har gått ifrån.
          </note>
          <note>
            Anf. 42 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Gullan Lindblad erinrar mig om de diskussioner som
            vi förde under min tid i socialförsäkringsutskottet. De handlade
            väldigt mycket om att låta de fyra aktörerna - försäkringskassan,
            hälso- och sjukvården, kommunerna och arbetsförmedlingen - få
            chans att samverka med varandra. Det är med stor glädje som jag
            har kunna lägga fram ett förslag i den här propositionen som möjliggör
            en sådan samverkan mellan samtliga fyra aktörer.
          </note>
          <note>
            Om Gullan Lindblad går tillbaka till reglerna för
          </note>
          <note>
            FINSAM kan hon se att skillnaden mellan FINSAM, där det är två
            aktörer, och den öppning som förslaget i propositionen innebär
            egentligen handlar om att det i
          </note>
          <note>
            FINSAM är försäkringskassan som ensam står för pengarna. Sedan
            gör man en delning av vinst och förlust.
          </note>
          <note>
            I det förslag som regeringen nu har lagt fram bidrar samtliga
            inblandade parter med medel som står i proportion till deras ansvar
            för åtgärderna. Och resultatet blir helt enkelt minskade utgifter,
            om det går bra.
          </note>
          <note>
            Det är vad som gäller rent tekniskt. Men hela idén med en utökad
            samverkan är ju att göra det möjligt för alla att samverka för
            att man skall få ett så gott resultat som möjligt för den enskilda.
            Man får inte glömma bort att det ytterst handlar om den enskilda
            människan och hur vi på allra bästa sätt skall kunna hjälpa honom
            eller henne.
          </note>
          <note type="speaker">
            Anf. 43 GULLAN LINDBLAD (m) replik:
          </note>
          <note>
            Herr talman! Det handlar om de enskilda människorna, och jag
            vill säga att jag har varit pådrivande i linjen att försäkringskassans
            pengar inte skall användas på passiv sjukpenningutbetalning utan
            att vi gör något för att rehabilitera människorna för att de skall
            få ett bättre liv. I fråga om detta kan vi vara överens.
          </note>
          <note>
            Som ordförande var jag själv med och lade fram ett förslag till
            regeringen om att de fyra aktörerna, innefattande även arbetsförmedlingen,
            skulle vara med i dessa försök.
          </note>
          <note>
            Jag önskar innerligt att det är som biträdande socialministern
            nu säger, att det kommer att bli en rad försök. Tyvärr tolkar
            nog människorna ute på fältet det som att var och en kommer att
            hålla i sin egen portmonnä i och med att de inte har fått några
            klara regler. Jag är åtminstone inte på det klara med vad som
            kommer att gäller. Och jag känner tyvärr till verkligheten. Så
            här är det. Var och en håller på sitt, och då är jag rädd för
            att det inte blir särskilt många försök.
          </note>
          <note>
            Statsrådet gick ifrån frågan om sjuklöneförslaget, men jag hoppas
            att den frågan kommer upp i nästa inlägg. Det här är ju den absolut
            viktigaste åtgärden, en åtgärd som regeringen och Centern tillsammans
            har åstadkommit och som gör att det inte blir några nya jobb.
          </note>
          <note>
            Om vi nu säger gemensamt att arbetslösheten skall minskas, kan
            jag peka på att 1 % minskad arbetslöshet ger 20 miljarder kronor
            till statskassan. Men nu skall ju bidrag - gåvor, eller vilken
            benämning som skall användas - ges till kommuner och landsting.
            De pengarna är dock redan uppätna på grund av alltför dåliga skatteintäkter.
            Så ser det ut när det gäller vården.
          </note>
          <note>
            I socialministerns eget hemlän Värmland kommer man på länssjukhuset
            att operera endast akuta fall, dvs. bara om det mer eller mindre
            gäller livet. Jag är därför mycket orolig för att jag skall behöva
            genomgå någon liten operation. Så ser det alltså ut i socialdemokratins
            Sverige, både när det gäller vård och när det gäller socialförsäkring.
          </note>
          <note>
            Anf. 44 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! En kort kommentar om samverkan. I
          </note>
          <note>
            förslaget ligger förstås också en påse, en möjlighet, att använda
            en del kassamedel på ett friare sätt. Det är en viktig del i det
            förslag som regeringen har lagt fram och det kommer att kunna
            användas till att få i gång processen på de håll där man ännu
            inte har börjat med samverkan. Jag tror att det är viktigt att
            också nämna den detaljen.
          </note>
          <note>
            Gullan Lindblad, jag har väldigt svårt att tro att detta med
            sjuklöneperioden skulle vara av totalt avgörande betydelse för
            att det inte skulle bli några nya jobb. Det är väl ändå en något
            märklig slutsats. Jag vill betona att självklart står hela regeringen
            bakom de förslag som regeringen lägger fram i riksdagen.
          </note>
          <note>
            Det finns tydligen oklarheter i det avseendet.
          </note>
          <note>
            Till sist: Gullan Lindblad, havandeskapspenning får man för att
            man inte skall bli sjuk. Sjukpenning får man för att man är sjuk.
            Föräldrapenning får man för att man skall vara hemma hos sitt
            lilla barn.
          </note>
          <note type="speaker">
            Anf. 45 ROSE-MARIE FREBRAN (kd) replik:
          </note>
          <note>
            Herr talman! Också jag vill ta upp frågan om sjuklöneperioden,
            vilket jag i och för sig gjorde i mitt huvudanförande. Jag undrar
            om socialförsäkringsministern delar näringsministerns åsikt att
            en budgetsanering förutsätter att bördor läggs också på företagarna,
            alltså på de tillväxtskapande krafterna. Eller inser statsrådet
            att bördor på företagen kostar jobb?
          </note>
          <note>
            Sedan vill jag fråga om den utredning som är utlovad. Först fick
            vi i den interpellationsdebatt som nämnts vid några tillfällen
            här i dag - den gick av stapeln den 30 januari - löfte om en översyn
            av sjuklöneperiodens effekter på småföretagen och om en utredning
            av försäkringen mot kostnader för sjuklön.
          </note>
          <note>
            För några veckor sedan ställde jag en fråga till socialförsäkringsministern
            som är ansvarig för detta område. Jag undrade om utredningen hade
            kommit i gång och när dess uppdrag skulle vara slutfört. Utredningen
            hade inte kommit i gång den 20 maj. Direktiven skulle tas i början
            av juni av regeringen. Har direktiven tagits? Det sägs inte att
            utredningen skall utreda något annat än försäkringen. Det sägs
            inget om sjuklönens effekter på småföretagen. Hur står det egentligen
            till med detta?
          </note>
          <note>
            Anf. 46 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! I sjuklönefrågan kan jag upprepa det svar som jag
            gav till Gullan Lindblad, nämligen att hela regeringen står bakom
            det förslag som regeringen har lagt fram i riksdagen. En rad åtgärder
            har vidtagits för 1997, och det finns ytterligare åtgärder för
            1998
          </note>
          <note>
            när det gäller småföretagens situation och möjligheter att utvecklas
            i vårt land. Jag tror inte att jag behöver gå in på alla de åtgärderna
            - det är fråga om ett antal åtgärder.
          </note>
          <note>
            Utredningen gäller alltså arbetsgivarnas rehabiliteringsansvar.
            Där kommer också frågan om småföretagarförsäkringen att utredas.
            Direktiven är ännu inte tagna, men de är förstås under beredning
            i Regeringskansliet.
          </note>
          <note type="speaker">
            Anf. 47 ROSE-MARIE FREBRAN (kd) replik:
          </note>
          <note>
            Herr talman! Så fick vi nu besked om att direktiven ännu inte
            är tagna. I dag är det den 9 juni, så det är inte "början av juni"
            särskilt många dagar till, skulle jag vilja påstå. Det är väl
            knappast ens i dag
          </note>
          <note>
            "början av juni". Det har ständigt varit förseningar.
          </note>
          <note>
            Inte heller fick jag något besked om sjuklöneperiodens effekter
            på småföretagen skall ingå i utredningen. Det hela verkar ha smalnat
            av till att enbart gälla hur försäkringen skall utformas - förhoppningsvis
            på ett bättre sätt än som i dag är fallet. Försäkringen är dålig
            på olika sätt, inte minst kostnadsmässigt. Blir det en ordentlig
            utredning av sjuklöneperiodens effekter?
          </note>
          <note>
            Anf. 48 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Jag upprepar att jag redan har svarat på Rose-Marie
            Frebrans fråga. Utredningen kommer alltså att omfatta arbetsgivarnas
            rehabiliteringsansvar och småföretagarförsäkringen.
          </note>
          <note type="speaker">
            Anf. 49 ULLA HOFFMANN (v) replik:
          </note>
          <note>
            Herr talman! Signalsystemen är viktiga; det har jag lärt mig.
            Jag har därför två frågor till statsrådet.
          </note>
          <note>
            Det gäller då privata försäkringar. Enligt det nya pensionssystemet
            skall garantipensionen minskas när det gäller de kollektiva försäkringarna,
            men inte när det gäller de privata.
          </note>
          <note>
            Vad gäller änkepensionen finns förslag om att de privata försäkringarna
            skall undantas vid beräkningen av inkomstunderlaget, alltså det
            som ligger till grund för hur pass mycket änkepensionen skall
            minskas.
          </note>
          <note>
            Sedan till en sak som vi i dag är på väg att genomföra. Minskningsregeln
            i sjukförsäkringen gäller inte privata sjukförsäkringar, vilka
            alltså inte skall räknas med. Skulle statsrådet litet grand vilja
            utveckla vad det här ger för signaler kontra det generella obligatoriska
            system som bådas våra partier säger sig värna om? Det är den ena
            frågan.
          </note>
          <note>
            Min andra fråga rör könsperspektivet när det gäller de samverkande
            myndigheterna och rehabiliteringen. Där hälsar jag förstås med
            tillfredsställelse att statsrådet pekar på att vi skriver i betänkandet
            att könsperspektivet skall ges ett särskilt utrymme i t.ex.
          </note>
          <note>
            utbildningar. Men om statsrådet har gått på den mainstream-utbildning
            som har funnits, och som jag hoppas fortfarande finns, i Regeringskansliet
            undrar jag om statsrådet anser att det var en givande utbildning
            och om en utbildning som satsar på könsperspektivet kan leda fram
            till något och därför bör vara viktig för den samverkan och den
            rehabilitering som vi här pratar om.
          </note>
          <note>
            Anf. 50 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Först till detta med privata försäkringar och kollektivavtalade
            försäkringar. Jag vill korrigera Ulla Hoffmann när det gäller
            det nya pensionssystemet. Varken privata pensionsförsäkringar
            eller kollektivavtalade pensioner kommer att avräknas från garantipensionen.
          </note>
          <note>
            I fråga om änkepensionerna handlar det om något annat. Det gäller
            ju då hur man skall se på vad som skall ingå i inkomstbegreppet
            för behovsprövningen.
          </note>
          <note>
            Det handlar här om ett inkomstbegrepp som vi har använt under
            en lång tid när det gällt att pröva rätten till bostadstillägg
            för pensioner och även hustrutillägg. Vad regeringen aviserar
            i vårbudgeten är en översyn av de privata pensionsförsäkringarnas
            ställning och inkomstbegreppet vad gäller änkepensionerna. Det
            är alltså två olika saker som vi talar om när det gäller privata
            försäkringar.
          </note>
          <note>
            Ulla Hoffmann, den höjning till 80 % som vi nu gör är ett viktigt
            steg för att stärka den offentliga försäkringen och för att minska
            behovet av tilläggsförsäkringar av olika slag.
          </note>
          <note>
            Det är en avsiktlig höjning dels för den enskilde, dels för att
            helt enkelt stärka den offentliga försäkringen.
          </note>
          <note>
            Slutligen till könsperspektivet: Genom samverkansprojekt finns
            det möjligheter för försäkringskassorna att använda en del medel
            friare. Där är en gemensam kompetensutveckling en viktig början
            på en projektverksamhet. Litet grand av detta avses i skrivningen
            i propositionen om att könsperspektivet är ett viktigt perspektiv
            att ta med.
          </note>
          <note type="speaker">
            Anf. 51 ULLA HOFFMANN (v) replik:
          </note>
          <note>
            Herr talman! Det var bra att vi fick besked om pensionssystemet.
            De partier som inte sitter med i genomförandegruppen får inte
            den informationen. Jag tackar verkligen för den. Det är glädjande
            att man har bestämt sig för att undanta de kollektiva försäkringarna.
          </note>
          <note>
            För att vi inte skall tala förbi varandra vill jag säga att jag
            menar att fokuseringen på de privata försäkringarna vad gäller
            t.ex. inkomstunderlaget för änkorna och talet om att de privata
            försäkringarna på ett eller annat sätt skall undantas kan leda
            till att människor känner att de inte kan lita på det generella
            obligatoriska systemet och därför för säkerhets skull måste ta
            en privat försäkring. Jag ville ge statsrådet en möjlighet att
            här tala om att man slåss för det generella obligatoriska systemet,
            tycker att det är viktigare och vill på alla sätt - t.ex. genom
            att höja taket även om statsrådet inte behöver säga det i dag
            - dra undan fötterna för de privata försäkringarna.
          </note>
          <note>
            Vad gäller könsperspektivet skulle jag i allra största ödmjukhet
            vilja fråga om statsrådet i dag skulle kunna säga att det i de
            direktiv som skall gå ut till de samverkande myndigheterna explicit,
            alltså klart och tydligt, skall stå att det skall genomföras en
            mainstream-utbildning för de olika aktörerna.
          </note>
          <note>
            Anf. 52 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Jag hoppas att jag både i mitt inledningsanförande
            och i replikerna har uttryckt mig tillräckligt tydligt. Självklart
            skall man kunna lita på de offentliga försäkringarna. Det är ett
            viktigt skäl till att vi kan höja nivån till 80 % som ett sätt
            att stärka den offentliga försäkringen.
          </note>
          <note>
            Sedan till könsperspektivet. Som jag sade tidigare är det en
            viktig punkt som man kan tänkas använda de fria medlen till. Men
            jag kan inte i dag ge några löften om vad det skall stå i direktiven,
            men jag har lyssnat till Ulla Hoffmann.
          </note>
          <note type="speaker">
            Anf. 53 INGRID SKEPPSTEDT (c) replik:
          </note>
          <note>
            Herr talman! Statsrådet sade i sitt anförande att socialförsäkringssystemets
            grundtrygghetsmodell skulle innebära att de med de lägsta lönerna
            skulle få det sämsta skyddet. Så är inte fallet med Centerpartiets
            förslag som innebär att man i botten får en grundpenning och därutöver
            en inkomstrelaterad del på
          </note>
          <note>
            80 %.
          </note>
          <note>
            Så till en annan fråga: Den försäkring som försäkringskassan
            tillhandahåller för att få kostnader i sjuklöneperioden betalda
            höjdes i år till 2 ½ % av lönesumman. Det är Riksförsäkringsverket
            som sätter avgiften. Jag skulle vilja veta vad orsaken är till
            att man höjer försäkringspremien från 1,6 % till 2 ½ %.
          </note>
          <note>
            Anf. 54 Statsrådet MAJ-INGER
          </note>
          <note>
            KLINGVALL (s)
          </note>
          <note>
            Herr talman! Jag antar att den senare delen av frågan handlar
            om småföretagarförsäkringen. Vi skall utreda frågan, och därför
            ber jag att få återkomma med ett svar till Ingrid Skeppstedt.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 10 juni.)
          </note>
          <note>
            7 § Ändringar i kreditupplysningslagen
          </note>
          <note>
            (förnyad behandling)
          </note>
          <note>
            Föredrogs
          </note>
          <note>
            Finansutskottets betänkande 1996/97:FiU27
          </note>
          <note>
            Ändringar i kreditupplysningslagen (förnyad behandling) (prop.
            1996/97:65 delvis och 1996/97:114
          </note>
          <note>
            delvis)
          </note>
          <note type="speaker">
            Anf. 55 PER BILL (m):
          </note>
          <note>
            Herr talman! Med hänvisning till den debatt som vi hade i kammaren
            för någon vecka sedan i detta ärende vill jag i dag enbart deklarera
            att vi moderater står bakom samtliga våra reservationer. För tids
            vinnande yrkar jag dock bifall endast till reservation 2.
          </note>
          <note type="speaker">
            Anf. 56 PER-OLA ERIKSSON (c):
          </note>
          <note>
            Herr talman! För tids vinnande yrkar jag bifall endast till reservationerna
            1 och 2. I övrigt står jag bakom även andra reservationer där
            jag finns med, även om jag inte yrkar bifall till dem.
          </note>
          <note type="speaker">
            Anf. 57 SVEN-ERIK ÖSTERBERG (s):
          </note>
          <note>
            Herr talman! Med hänvisning till den tidigare debatten i ärendet
            häromveckan yrkar jag bifall till utskottets hemställan i sin
            helhet och avslag på samtliga reservationer.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 10 juni.)
          </note>
          <note>
            Ajournering
          </note>
          <note>
            Kammaren beslutade kl. 12.45 på förslag av tredje vice talmannen
            att ajournera förhandlingarna till kl. 16.00 då dagens interpellationsdebatter
            skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 16.00.
          </note>
          <note>
            8 § Svar på interpellation 1996/97:292 om generalkonsulatet i
            Los Angeles
          </note>
          <note>
            Anf. 58 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Birgitta Wistrand har i en interpellation aktualiserat
            utformningen av den svenska representationen på den amerikanska
            västkusten. Birgitta
          </note>
          <note>
            Wistrand frågar om jag är beredd att medverka till återupprättandet
            av ett lönat konsulat i området.
          </note>
          <note>
            Svaret på Birgitta Wistrands fråga är ja.
          </note>
          <note>
            Jag delar helt interpellantens syn på vikten av en stark svensk
            närvaro på den amerikanska västkusten. I
          </note>
          <note>
            denna utomordentligt dynamiska region pågår det på en rad områden
            en utveckling av stort intresse för
          </note>
          <note>
            Sverige.
          </note>
          <note>
            Jag vill erinra om att UD under senare år har ålagts ett omfattande
            sparbeting, som ett led i saneringen av statsfinanserna. Detta
            har naturligtvis påverkat verksamheten. Nedläggningar av vissa
            ambassader och konsulat är smärtsamma exempel på detta.
          </note>
          <note>
            UD har dock genom omprioriteringar och rationaliseringar inte
            bara försökt minimera skadeeffekterna utan också försökt skapa
            utrymme för särskilt viktiga nysatsningar.
          </note>
          <note>
            Utgångspunkten är att vi skall satsa särskilt på områden där
            UD kan bidra till att främja svensk export, utländsk turism till
            Sverige och utländska investeringar i Sverige, åtgärder som har
            direkt bäring på sysselsättningen i Sverige.
          </note>
          <note>
            Låt mig ge två exempel: Förra året öppnades ett generalkonsulat
            i Shanghai. Det var vår bedömning att en svensk officiell närvaro
            i denna region skulle vara av stor vikt för svenska företag på
            den kinesiska marknaden. Statsministern har också nyligen offentliggjort
            att vi avser öppna ett generalkonsulat med handelsfrämjande inriktning
            i Gdansk i Polen.
          </note>
          <note>
            Vi överväger för närvarande ett antal förslag till satsningar
            i liknande syfte.
          </note>
          <note>
            Etableringen av ett lönat generalkonsulat på den amerikanska
            västkusten är ett förslag som finns med i denna diskussion. Det
            är min starka förhoppning att ett lönat generalkonsulat på västkusten
            skall kunna öppnas redan nästa år.
          </note>
          <note>
            Det är helt klart vilken profil vi vill ge en eventuell ny myndighet
            i Kalifornien. Ett nytt generalkonsulats främsta uppgift skall
            vara att i bred mening främja det ekonomiska samarbetet mellan
            Sverige och
          </note>
          <note>
            USA. Syftet är att på bästa sätt söka främja svensk exportnäring
            och därmed främja den långsiktiga sysselsättningen i Sverige.
          </note>
          <note>
            Detta kan ske på en rad olika sätt, genom en breddad och intensifierad
            Sverigeinformation, genom vidareutvecklandet av kontakter med
            företag, forskningsinstitutioner, medier och myndigheter.
          </note>
          <note>
            Vi diskuterar också möjligheterna att i samverkan med andra intressenter,
            t.ex. den tekniska attachéverksamheten, göra vissa förändringar
            i den svenska representationen i Kalifornien som skulle kunna
            ge en bättre totaleffekt av de samlade resurserna.
          </note>
          <note type="speaker">
            Anf. 59 BIRGITTA WISTRAND (m):
          </note>
          <note>
            Herr talman! Först vill jag tacka för svaret. Det är klart att
            det är glädjande att man trots det här sparbetinget nu kan återupprätta
            ett lönat konsulat i Kalifornien. För mig som arbetade mot den
            här nedläggningen känns det synd att vi har tappat viss tid, men
            nu kommer vi alltså tillbaka.
          </note>
          <note>
            Jag tror att det som står i svaret är väsentligt: "Vi överväger
            för närvarande ett antal förslag till satsningar i liknande syfte."
            Jag var med och arbetade för ett generalkonsulat i Milano och
            blev ganska förvånad när det plötsligt lades ner. Ett konsulat
            i Italien kanske inte heller är alldeles fel, men det var inte
            det vi skulle tala om i dag.
          </note>
          <note>
            Det som ändå förvånar mig i statsrådets svar är att det tydligen
            inte är alldeles självklart att konsulatet skall återuppstå i
            Los Angeles utan att det kanske skall återuppstå någon annanstans.
            Jag tycker att det vore olyckligt och vill därför fråga om det.
            Jag förstår att man tänker sig att ett konsulat skulle kunna byggas
            upp i San Fransisco - där har vi ju ett honorärkonsulat, precis
            som vi för närvarande har också i Los
          </note>
          <note>
            Angeles.
          </note>
          <note>
            Jag vet att kunskapen om Kalifornien är liten i
          </note>
          <note>
            Sverige. Det är över huvud taget väldigt få från Sverige som
            reser till Kalifornien, i jämförelse med hur många som reser till
            östkusten. För mig som haft möjlighet att bo, arbeta och studera
            i Kalifornien är det väldigt synd att det är så få företag som
            ligger där, medan väldigt många har stannat på östkusten. San
          </note>
          <note>
            Fransisco är det som känns mest svenskt. Det är enklast och övergripbart,
            och jag kan därför förstå att många från Sverige tycker att det
            är självklart att konsulatet skall ligga i San Fransisco. Dessutom
            känner alla svenskar till Silicon Valley.
          </note>
          <note>
            Tyvärr känner man inte alls till Los Angeles. Bilden av Los Angeles
            är att det är en rörig stad med mycket kriminalitet och våld.
            Så är det visst, men det är ändå där som den stora utvecklingen
            sker, och det är där de flesta länder har sina generalkonsulat.
            Jag har också fått klart för mig att arbetssättet i Los
          </note>
          <note>
            Angeles är ett helt annat än det i San Fransisco, att det är
            stor skillnad mellan karriär- och honorärkonsulat i
          </note>
          <note>
            Los Angeles.
          </note>
          <note>
            Jag vill alltså än en gång fråga statsrådet: Hur långt har ni
            kommit vad gäller var konsulatet skall ligga, och finns det verkligen
            några som tänker på att flytta konsulatet från Los Angeles till
            San Fransisco?
          </note>
          <note>
            Anf. 60 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Jag skulle naturligtvis, om jag fick önska fritt,
            ha väldigt många fler generalkonsulat än vad vi faktiskt har och
            vad vi har möjligheter till.
          </note>
          <note>
            Skälet till att vi inte har kunnat behålla alla och inte heller
            har haft möjlighet att nyöppna alla är ju ekonomin. Vi har en
            budget att hålla oss till, och vi måste som bekant hålla igen
            på alla samhällets områden.
          </note>
          <note>
            Nu gör vi ändå en nysatsning på generalkonsulat på flera håll
            i världen, och den amerikanska västkusten är ett område som vi
            då har prioriterat. Vi har än så länge inte bestämt var det skall
            ligga. Vi tycker att det är viktigt att i det här sammanhanget
            höra berörda intressenter, t.ex. Exportrådet och attachéverksamheten,
            för att få ett så bra underlag som möjligt för det beslut vi skall
            fatta om ett eventuellt nytt lönat konsulat. Det finns skäl som
            talar för San Fransisco och skäl som talar för Los Angeles. Det
            är rätt som Birgitta Wistrand säger, att de flesta länder har
            sina konsulat i Los Angeles, men det finns undantag. Vi överväger
            fortfarande den frågan, så man kan säga att Birgitta Wistrand
            där befinner sig i ett påverkansskede.
          </note>
          <note type="speaker">
            Anf. 61 BIRGITTA WISTRAND (m):
          </note>
          <note>
            Herr talman! Fru statsråd! I svaret sägs att man skall försöka
            främja svensk exportnäring och på olika sätt arbeta med att vidareutveckla
            kontakter med företag, forskningsinstitutioner, medier och myndigheter.
            Den tekniska attachéverksamheten och Exportrådet har ju en stark
            förankring i Los Angeles.
          </note>
          <note>
            Omfattningen av exempelvis handel är dubbelt så stor i Los Angeles-området
            som i San Fransisco - den största hamnen finns i Los Angeles.
            Det är alltså väldigt stor skillnad mellan det som finns i Los
            Angeles och det som finns i San Fransisco.
          </note>
          <note>
            Därför skulle det vara viktigt för mig att få veta om det finns
            andra kriterier än de som gavs i svaret.
          </note>
          <note>
            Där angavs t.ex. kontakter med medier och myndigheter. Även där
            ligger Los Angeles framme. Det finns dubbelt så många universitet
            i Los Angeles som i San
          </note>
          <note>
            Francisco.
          </note>
          <note>
            Vad finns det för kriterier när man bestämmer att ett konsulat
            skall ligga här eller där? Finns det ytterligare än de som gavs
            i statsrådets svar?
          </note>
          <note>
            Anf. 62 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! När vi överväger dessa frågor är det de kriterier
            som jag har redovisat här som gäller.
          </note>
          <note>
            Några övriga kan jag för ögonblicket inte hitta på. Det är de
            vi utgår från. Med detta har jag inget ytterligare att tillägga
            i frågan.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1996/97:328 om "De sju från Zvornik"
          </note>
          <note>
            Anf. 63 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Lennart Rohdin har frågat mig vad den svenska regeringen
            avser göra för att de fyra män som dömts i Zvornik i Bosnien-Hercegovina
            skyndsamt skall frisläppas.
          </note>
          <note>
            Sverige har, bl.a. från sin ambassad i Sarajevo, noggrant följt
            ärendet. För drygt ett år sedan anhöll bosnienserbiska myndigheter
            sju muslimer för mord på några skogshuggare, och de ställdes inför
            rätta i staden Zvornik i östra Bosnien. Den 24 april i år avkunnades
            domen, där fyra av männen dömdes till 20
          </note>
          <note>
            års fängelse. Internationella observatörer har rapporterat att
            rättssäkerheten varit kraftigt åsidosatt under processen. Det
            befaras bl.a. att de åtalade utsatts för polisvåld under häktningstiden
            och avtvingats bekännelser under hot. Vidare uppges det att de
            under rättegången nekats ett erforderligt försvar. Om uppgifterna
            är riktiga, är detta helt oacceptabelt för ett land som är bundet
            av FN-konventionen om medborgerliga och politiska rättigheter
            och, genom Daytonavtalet, av den europeiska människorättskonventionen.
          </note>
          <note>
            Både FN:s specielle rapportör för mänskliga rättigheter för f.d.
            Jugoslavien Elisabeth Rehn och den höge representanten Carl Bildt,
            tillsammans med många människorättsorganisationer, har kritiserat
            rättegången. Elisabeth Rehn krävde bl.a. att de bosnienserbiska
            myndigheterna måste tillförsäkra de åtalade en ny prövning. Den
            svenska regeringen delar deras oro. Regeringen ser ett beklagligt
            mönster av politiskt styrda eller rättsligt bristfälliga rättegångar
            i
          </note>
          <note>
            Bosnien-Hercegovina.
          </note>
          <note>
            Det viktigaste i Zvornikfallet är nu att alla inhemska rättsmedel
            uttöms. Förutom rätten att överklaga till högre domstol finns
            möjligheten för landets egen ombudsman för mänskliga rättigheter
            att granska frågan. Detta arbete har ombudsmannen också tagit
            sig an. Ombudsmannens rapport och vilken effekt den får på de
            bosnienserbiska myndigheterna kommer att var avgörande för Sveriges
            agerande. Vi bör ge Bosnien-Hercegovinas institutioner chansen
            att själva komma till rätta med de rättsövergrepp som sker i landet.
          </note>
          <note>
            Vad beträffar skuldfrågan måste regeringen behandla Zvornikfrågan
            som ett rättsligt ärende. Det innebär att regeringen inte kan
            eller bör ta ställning till huruvida de åtalade är skyldiga eller
            ej. Vår omsorg måste däremot gälla rättssäkerheten och rättskipningens
            procedur.
          </note>
          <note>
            Mot denna bakgrund har Sverige och EU-länderna i samråd med den
            höge representantens kontor valt att tills vidare noga följa utvecklingen.
            När den inhemska processen är avslutad och om de åtalade trots
            det inte fått sina rättigheter tillvaratagna, kommer Sverige att
            i bredast möjligaste krets agera i den aktuella frågan.
          </note>
          <note>
            Den bedömning som den höge representantens kontor gör kommer
            att vara av stor vikt för bl.a. EU-
          </note>
          <note>
            ländernas agerande.
          </note>
          <note type="speaker">
            Anf. 64 LENNART ROHDIN (fp):
          </note>
          <note>
            Herr talman! Jag tackar utrikesministern för svaret. Kort tolkade
            jag svaret som följer: Sverige följer utvecklingen, och vi avvaktar
            utgången. Det är en knapphändig sammanfattning, men kanske tyvärr
            ändå belysande.
          </note>
          <note>
            Jag stöts, som vanligt, av inte bara den svenska med över huvud
            taget internationella samfundets verbala förmåga att framställa
            saker som "att det handlar om alla sidor". Vi har hört hur man
            i samband med möten - senast nu i Portugal - har kritiserat alla
            sidor för att de inte är tillräckligt inriktade på samarbete för
            att förverkliga freden. Utrikesministern säger att "regeringen
            ser ett beklagligt mönster av politiskt styrda eller rättsligt
            bristfälliga rättegångar i Bosnien-
          </note>
          <note>
            Hercegovina."
          </note>
          <note>
            Är det på den bosnienserbiska sidan? Är det på den bosnienkroatiska
            sidan? Är det på den bosniska sidan? Det får vi aldrig veta. Men
            hela tiden framställs det som att det över lag är problem och
            parterna gör inte tillräckligt. Men vi vet att det är två parter
            som har varit de aggressiva och en part som har varit offret.
          </note>
          <note>
            Är det så att dessa politiskt styrda eller rättsligt bristfälliga
            rättegångarna förekommer på alla tre sidor? Förekommer de lika
            ofta, eller finns det ett mönster? Om det finns ett mönster, tala
            om vad det handlar om.
          </note>
          <note>
            Man kan t.ex. inte komma överens mellan parterna om hur många
            ministrar det skall vara i den nya regeringen. Jag minns inte
            exakt vad det står i fredsavtalet, men det kan vara 5-7. Men i
            Sarajevo tycker man att det skall vara sju, och den bosnienserbiska
            sidan tycker att det skall vara tre. Då är det fortfarande båda
            parter som inte är tillräckligt samarbetsinriktade, trots att
            den ena parten hävdar vad som står i fredsavtalet och den andra
            parten vill något annat.
          </note>
          <note>
            Jag vill gå in på det jag tycker är viktigast i den här frågan
            och det som utrikesministern undviker helt i sitt svar, nämligen
            bakgrunden till den här rättegången. Jag har i dag fått ett brev
            från de tre frisläppta, ställt till Sveriges riksdag och utrikesministern.
            Jag antar att det har gått fram på rätt sätt. Där står:
          </note>
          <note>
            "Vi antar att ni redan vet att detta handlar om en rättegångsprocess
            som varken följde gällande lagar i
          </note>
          <note>
            Republika Srpska eller de grundläggande mänskliga rättigheterna.
            Nedzad Hasic, Ahmo Harbas och
          </note>
          <note>
            Behdin Avdic dömdes till 20 års fängelse för brott de aldrig
            begått.
          </note>
          <note>
            Av vår egen fria vilja överlämnade vi oss till soldater från
            de amerikanska IFOR-styrkorna." Sverige ingår också i IFOR. "De
            överlämnade oss i sin tur till serbiska myndigheter - en handling
            som var fullständigt oacceptabel med tanke på att vi var överlevande
            från ockupationen och massakern i staden Srebrenica."
          </note>
          <note>
            Det är möjligt att man kan avvakta och se om rättsprocessen har
            en rimlig gång. Men frågan är om de bosnienserbiska myndigheterna
            över huvud taget har rätt att ställa dessa människor till ansvar.
            Har
          </note>
          <note>
            IFOR rätt att överlämna dessa människorna till den bosnienserbiska
            rättvisan? Nu avvaktar vi ett överklagande till högre domstol.
            Vilken högre domstol? På vilken sida? Vilken högre domstol är
            det som skall fälla det slutliga avgörandet innan vi och det internationella
            samfundet kan tala tillräckligt högt? Vi har också genom Dayton,
            genom IFOR/SFOR ett ansvar för att freden förverkligas.
          </note>
          <note>
            Anf. 65 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Låt mig först ta det breda angreppsätt Lennart Rohdin
            hade i början. Visst begås det brott mot Daytonavtalet och även
            brott mot mänskliga rättigheter i hela Bosnien-Hercegovina. Men
            Lennart
          </note>
          <note>
            Rohdin och jag kan vara överens om att de flesta sker på den
            bosnienserbiska sidan.
          </note>
          <note>
            Det här ärendet är speciellt på många sätt. Det har den bakgrund
            som Lennart Rohdin nämnde, nämligen att det är personer som har
            överlämnat sig själva och tagits om hand av amerikanska IFOR-soldater.
            De hanterade detta enligt regelboken och lämnade över dem till
            bosnienserbiska myndigheter. Sedan kan inte jag - jag utgår från
            inte heller Lennart Rohdin - veta något om de brott de är anklagade
            för. Det måste hanteras i normal ordning. Vi kan också vara överens
            om att den ordningen har inte varit riktigt normal.
          </note>
          <note>
            Rättskipningen lämnar en hel del övrigt att önska.
          </note>
          <note>
            Den delen kritiserar vi. Men vi går inte som regering in i ett
            enskilt ärende och i en enskild rättsprocess. Om vi skulle göra
            det skulle det innebära att det internationella samfundet gör
            det som många politiska ledare gör i Bosnien, nämligen lägger
            sig i rättskipningen i de enskilda processerna. Det skall inte
            regeringar göra. Det är ett principiellt ställningstagande vi
            gör.
          </note>
          <note>
            Nu är det många som följer ärendet, alltifrån höge representanten
            Carl Bildt till FN:s MR-ansvarige och de olika ombudsmännen på
            plats. Det är viktigt att man att man med dessa som paraply försöker
            att utöva påtryckning på de rättsliga myndigheterna att hantera
            frågan som en rättslig fråga och uttömma alla rättsliga möjligheter
            för de anklagade, och nu dömda, innan man kväljer dom från politiskt
            håll.
          </note>
          <note>
            Vi måste se till att rättsprocessen har sin gång. Vi skall hela
            tiden följa den så att den blir så normal det bara går. Domstolen
            skall känna till att omvärlden följer detta mycket noga och kräver
            att man hanterar den här frågan som anstår domstolar i ett land
            som har skrivit på olika konventioner.
          </note>
          <note type="speaker">
            Anf. 66 LENNART ROHDIN (fp):
          </note>
          <note>
            Herr talman! Jag vill först tacka utrikesministern för att hon
            ändå klargjorde att merparten av de brott som begås mot fredsuppgörelsen
            och på övriga sätt sker på den bosnienserbiska sidan, och inte
            så få sker också på den bosnienkroatiska sidan. Men jag välkomnar
            det uttalandet från utrikesministern. Vi saknar den nyanseringen
            i den internationella diskussionen från ansvariga regeringars
            sida. Jag hoppas att vi kommer att få höra det även i internationella
            sammanhang från den svenska regeringen. Det var ett välkommet
            ställningstagande från utrikesministern.
          </note>
          <note>
            Det är väldigt svårt att förstå den rättsliga diskussionen. Den
            görs ändå utifrån ett om inte svenskt så i varje fall ett västerländskt
            perspektiv. Man utgår från en rättsstat som har fungerat länge
            och som vilar på något så när rimliga grundvalar. Vad det här
            handlar om är sju personer, sju av dem som överlevde massakern
            i Srebrenica. Vi vet fortfarande inte hur många tusen som inte
            kom levande därifrån. De lyckades hålla sig gömda. Efter det att
            Daytonavtalet hade träffats och ett antal månader hade gått överlämnade
            de sig till IFOR-styrkorna, och i det här fallet till amerikanska
            trupper.
          </note>
          <note>
            De trupperna överlämnade dessa människor till de bosnienserbiska
            myndigheterna. Vilka är de bosnienserbiska myndigheterna? Vad
            har de över huvud taget för legal status? Jo, det är samma myndighetsstruktur
            som är ansvarig för massakern i Srebrenica. Det är ofrånkomligt.
          </note>
          <note>
            Det är mycket möjligt att det från ett svenskt perspektiv kan
            framstå som att man skall följa lagar, rimliga rättsprocesser
            och liknande. Men här handlar det om att man överlämnade sju överlevande
            från massakern i Srebrenica till om inte de handgripliga bödlarna
            från massakern så ändå deras samarbetspartner inom samma samhällssystem,
            vilkets verkliga ledare fortfarande går fria. Detta trots att
            IFOR-
          </note>
          <note>
            trupper och även SFOR-trupper vid flera tillfällen skulle ha
            kunnat gripa dem och överlämnat dem till krigsförbrytartribunalen
            i Haag. Men sju överlevande från Srebrenica överlämnades till
            bosnienserbiska myndigheter.
          </note>
          <note>
            Nu tror jag att utrikesministern egentligen håller med mig även
            på den här punkten. Vi samarbetar inom IFOR och SFOR med ett antal
            andra stater, inte minst USA, varifrån de trupper kom som stod
            för detta agerande. Det är klart att man inte kan agera hur kritiskt
            och öppet som helst. Man får kanske använda andra kanaler. Man
            måste visa viss hänsyn för att gemensamt kunna driva freden framåt.
          </note>
          <note>
            Vi har haft en svensk som hög representant för den civila implementeringen
            av Daytonavtalet. Han har nu ersatts av en nybörjare, som jag
            hoppas skall kunna hinna sätta sig in tillräckligt mycket i detta
            för att kunna göra en verklig insats innan amerikanerna hotar
            att dra tillbaka sina styrkor. Framför allt hoppas jag, om det
            nu är så att det har funnits någon hänsynsfullhet mot den höge
            representanten på grund av hans nationalitet, att den svenska
            regeringen kan vara betydligt mer outspoken i fortsättningen när
            det gäller förverkligandet av freden i Bosnien.
          </note>
          <note>
            Anf. 67 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Jag tror inte att man skall blanda bort korten på
            det viset, att Sverige behöver åläggas någon särskild återhållsamhet
            på grund av nationaliteten hos höge representanten. Mänskligt
            kan man tycka att det agerande som de amerikanska IFOR-trupperna
            gjorde när de överlämnade dessa sju överlevande till Republika
            Srbskas myndigheter känns underligt. Men de följde ändock regelboken,
            och man kan kritisera den.
          </note>
          <note>
            F.d. soldater skall överlämnas till myndigheter i det område
            där de finns.
          </note>
          <note>
            Svårigheten för de amerikanska soldater som hamnade i den här
            situationen, eller deras överordnade, var naturligtvis: Vad var
            alternativet? Var det att smuggla dem till federationssidan? Hur
            de än hade gjort skulle det blivit svårigheter. Men det är ändå
            inte det som frågan gäller. Dessa personer har anklagats för ett
            allvarligt brott. Nu är frågan: Har de begått det brottet eller
            inte? Det skall en domstol skipa rätt i.
          </note>
          <note>
            Dessvärre kan vi konstatera att det finns många bristfälligheter
            i det rättsliga förfarandet. Det har vi kritiserat, och det kommer
            vi att fortsätta att följa.
          </note>
          <note>
            Men det viktigaste just nu är att man uttömmer alla de rättsliga
            möjligheter som finns i både Republika
          </note>
          <note>
            Srbska och Bosnien-Hercegovina i sin helhet. Vi skall tydligt
            göra klart att den här domstolsprocessen följs mycket noga. Men
            när det däremot gäller att vi skall gå in som regering och ha
            åsikter om själva domen, menar jag att man av principiella skäl
            måste var mycket klar över att vi inte kan agera så. Man måste
            hålla skillnad på politisk myndighetsutövning och rättslig myndighetsutövning.
          </note>
          <note type="speaker">
            Anf. 68 LENNART ROHDIN (fp):
          </note>
          <note>
            Herr talman! Det är vi helt överens om, utrikesministern. Jag
            tror inte ens att det går att tolka min fråga som att man skall
            ge sig in i de fällande domarna. Vad det handlar om är huruvida
            domstolen och det bosnienserbiska rättssystemet är rätt instans
            för att över huvud taget ta hand om det här fallet.
          </note>
          <note>
            När utrikesministern säger att man har rätt att agera mänskligt
            på det inträffade är det naturligtvis ett riktigt konstaterande.
            Men om man hävdar att enligt regelboken hade IFOR-trupperna skyldighet
            att överlämna soldater, i det här fallet överlevande från Srebrenica,
            till dem som misslyckades med att åtminstone ta livet av dessa
            sju, hårdrar man nog regelboken väldigt mycket.
          </note>
          <note>
            Samtidigt vet vi att regelboken, Daytonavtalet, säger mycket
            klart och tydligt att det är en skyldighet för alla inblandade
            parter - inklusive IFOR och
          </note>
          <note>
            SFOR, där svenska trupper ingår - att gripa krigsförbrytarna
            Karadzic och Mladic och föra dem till Haag.
          </note>
          <note>
            Där har man inte följt regelboken trots att amerikanska och andra
            IFOR-tupper har haft möjlighet att göra detta. Där var regelboken
            väldigt tydlig. Men där har det inte hänt någonting.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 1996/97:351 om
          </note>
          <note>
            Tibet
          </note>
          <note>
            Anf. 69 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Ragnhild Pohanka har frågat mig om jag avser att
            verka för att Sverige skall öka sitt engagemang för det tibetanska
            folket när det gäller mänskliga rättigheter och om jag avser att
            skärpa tonen i kontakter med Kina när det gäller barnhem och övriga
            mänskliga rättigheter. Hon har också frågat mig om jag är beredd
            att verka för att förhandlingar kommer till stånd under den tid
            Sverige sitter i
          </note>
          <note>
            FN:s säkerhetsråd.
          </note>
          <note>
            Sverige tar regelbundet upp frågan om de mänskliga rättigheterna
            i kontakter med företrädare för den kinesiska regeringen. Situationen
            i Tibet är ett av de områden som specifikt brukar beröras.
          </note>
          <note>
            Situationen för mänskliga rättigheter i Tibet är djupt bekymmersam.
            Det förekommer repression mot politiska och religiösa yttringar.
            Bristande respekt visas för det tibetanska folkets religiösa och
            kulturella traditioner, och de kinesiska myndigheterna försöker
            i allt större utsträckning styra den tibetanska religiösa verksamheten.
            Ett exempel är den beklagliga konflikt som uppkommit kring utnämnandet
            av en ny Panchem lama.
          </note>
          <note>
            Det har länge varit en svensk förhoppning att en fruktbar dialog
            om Tibets framtid skall inledas mellan den kinesiska regeringen
            och företrädare för det tibetanska folket. En sådan dialog är
            den mest realistiska vägen att nå framsteg. Den autonomi som Tibet
            formellt tillerkänns av Kina bör ges en betydligt mer konkret
            innebörd än vad den har i dag. Tibetanerna bör ges reella möjligheter
            att tillvarata sina intressen och skydda sin etniska, religiösa
            och kulturella identitet. En dialog har hittills inte kommit till
            stånd på grund av den kinesiska regeringens avvisande inställning.
            Den kinesiska regeringens inställning har också gjort att det
            aldrig har funnits några politiska förutsättningar för att behandla
            den tibetanska frågan på ett meningsfullt sätt i FN:s säkerhetsråd.
          </note>
          <note>
            Den svenska regeringen anser det angeläget att värna om det tibetanska
            folket och dess kultur och har vid flera tillfällen framfört detta
            budskap till den kinesiska regeringen. Vid mitt besök i Kina 1995
          </note>
          <note>
            framförde jag den oro som många svenskar känner för situationen
            i Tibet. Jag diskuterade även dessa frågor med tibetanernas andlige
            ledare Dalai lama vid hans besök i Sverige förra året.
          </note>
          <note>
            Vid den nyligen avslutade sessionen för FN:s kommission för de
            mänskliga rättigheterna kritiserade
          </note>
          <note>
            Sverige tillsammans med de andra medlemsländerna i
          </note>
          <note>
            EU i ett anförande Kinas behandling av tibetanerna. I
          </note>
          <note>
            EU-ländernas anförande i FN:s generalförsamling under den gångna
            hösten nämndes särskilt den kinesiska regeringens misslyckande
            med att värna om tibetanernas etniska, kulturella, religiösa och
            språkliga identitet.
          </note>
          <note>
            Utvecklingen i Tibet följs noggrant av såväl Sveriges ambassad
            som övriga EU-ambassader på plats.
          </note>
          <note>
            Resor genomförs regelbundet till området för att bevaka situationen
            beträffande de mänskliga rättigheterna.
          </note>
          <note>
            Regeringen ser det som angeläget att vi från svensk sida med
            olika insatser kan stödja en mer positiv utveckling i Kina. Genom
            omfattande bidrag till Unicef stöder Sverige arbetet för att förbättra
            utsatta barns situation i Kina och andra länder. Sverige vill
            även bistå den tibetanska befolkningen i dess strävan att bevara
            sitt kulturarv. En sådan insats är att ge tibetanska barn möjlighet
            till skolgång på sitt eget språk. För en månad sedan besökte personal
            från den svenska ambassaden och Sida en skola som en svensk enskild
            organisation driver med hjälp av Sida-medel.
          </note>
          <note>
            Jag kan med glädje säga att skolan fungerar väl.
          </note>
          <note>
            Svenska enskilda organisationer har också under många år givit
            ett humanitärt stöd till de tibetanska flyktingar som lever i
            Indien och Nepal.
          </note>
          <note>
            Den svenska regeringen kommer att fortsätta att i internationella
            sammanhang och i kontakter med kinesiska företrädare göra vår
            inställning tydlig i frågor som rör mänskliga rättigheter i Kina.
            Regeringen skall också fortsätta att genom konkreta åtgärder bidra
            till en positiv utveckling när det gäller mänskliga rättigheter
            i Kina och Tibet.
          </note>
          <note type="speaker">
            Anf. 70 RAGNHILD POHANKA (mp):
          </note>
          <note>
            Herr talman! Utrikesministern! Jag vill tacka för svaret. Efter
            de flerpartimotioner som skrivits och de interpellationer och
            frågor som ställts vet vi att utrikesministern och regeringen
            är väl kunniga och insatta i de förhållanden som råder i Tibet.
          </note>
          <note>
            Det pågår ett kulturmord i Tibet, där nästan alla kloster i landet
            helt eller delvis skadats. Endast 13 av ca 7 000 kloster är helt
            oskadade efter kulturrevolutionen, men det hela startade ganska
            långt innan dess i
          </note>
          <note>
            Tibet. Några kloster har renoverats - tibetanerna satsar ofta
            sin tid och sitt kunnande på detta. I Drepung-klostret, som hyst
            flera tusen munkar fanns 200
          </note>
          <note>
            kvar när jag besökte klostret för ett antal år sedan.
          </note>
          <note>
            Att förhindra klostrens varande är som om vi skulle förstöra
            skolor, bibliotek, universitet, festplatser, kyrkor, församlingshem,
            Folkets park och delvis krogar och restauranger, dvs. hela vårt
            kulturella arv och gemensamma liv. Detta finns nämligen i klostren.
          </note>
          <note>
            Detta är vad kineserna har gjort. Om man tar ifrån ett land allt
            detta, plus landets religiösa och världsliga ledare, är landet
            i kris.
          </note>
          <note>
            Sedan hösten 1988 har jag och flera andra försökt driva denna
            fråga i Sveriges riksdag. Som utrikesminister Lena Hjelm-Wallén
            säger i sitt svar har frågan varit på tapeten ett antal gånger,
            även på svenskt initiativ, i olika internationella forum. Men
            det finns inget riktigt "klös" i det hela, och jag vet att det
            är svårt när man skall tala det diplomatiska språket. När vår
            statsminister i en intervju säger att förhållandena blivit bättre
            under de senaste tio åren undrar många vad meningen är. Man tänker
            på Himmelska fridens torg för åtta år sedan och på Taiwan, Mongoliet
            och
          </note>
          <note>
            Tibet.
          </note>
          <note>
            Förhållandena i Tibet har förvärrats alltmer. Det gäller alla
            avrättningar inklusive dödsstraff. Vi vet att en miljon människor
            har dödats på olika sätt; genom svält och mord. Dödsstraff är
            20 gånger vanligare i
          </note>
          <note>
            Tibet än i övriga Kina, där antalet dödsstraff ändå är mycket
            stort.
          </note>
          <note>
            Sedan man kidnappade den lille Panchem lama och utsåg en ny har
            kampen mot Dalai lama hårdnat.
          </note>
          <note>
            Om man har en bild av Dalai lama i sitt hem eller i klostret
            hotar fängelse och tortyr - med allt vad det innebär att sitta
            i kinesiskt fängelse.
          </note>
          <note>
            Koloniseringen av Tibet är oerhört stark. Redan för sju åtta
            år sedan beräknades andelen kineser i
          </note>
          <note>
            Lhasa, men inte i hela Tibet, vara mer än 70 %. Det finns ingen
            riktig statistik. Nu har Kina startat en ordentlig kolonisering,
            och skickar mellan 100 och
          </note>
          <note>
            1 000 kineser i taget till olika områden. Frågan är om inte tibetanerna
            redan i dag är i minoritet i sitt eget land. Kina hyser planer
            på att introducera miljontals människor i landet. Dessa människor
            får vissa förmåner i Tibet; nästan dubbel lön, de får ha flera
            barn osv., så det är klart att många flyttar. Det kan gälla människor
            som redan har två barn, och får legalisera även det andra, kanske
            t.o.m. det tredje, barnet i Tibet. Vi vet ju vad det innebär om
            ett barn inte är legaliserat, både i Kina och i Tibet.
          </note>
          <note>
            Den massiva invandringen av kineser i Tibet har under den tid
            som ockupationen - det är vad jag och många med mig kallar detta
            för - varat ökat oerhört.
          </note>
          <note>
            Men den är ännu större i Inre Mongoliet. Vi vet ju också att
            man där har de sämsta skolorna osv.
          </note>
          <note>
            Jag har en fråga: Är utrikesministern beredd att ytterligare
            öka insatserna för ökad autonomi i Tibet?
          </note>
          <note>
            Anf. 71 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Låt mig först klargöra att Tibet utgör en del av
            Kina. Det ifrågasätts inte av Sverige, och inte heller av det
            internationella världssamfundet.
          </note>
          <note>
            Men Sverige anser att den autonomi som Tibet formellt tillerkänns
            av Kina skall få ett genuint innehåll.
          </note>
          <note>
            Det har den inte i dag, och detta finns det anledning att kritisera.
          </note>
          <note>
            När Göran Persson var i Kina togs frågan om mänskliga rättigheter
            upp av statsministern själv, men också av den medresande gruppen
            av UD-tjänstemän och av människor som arbetar just med mänskliga
            rättigheter i seminarier med kineserna. Där hanterades också specifikt
            frågor om situationen i Tibet.
          </note>
          <note>
            När Göran Persson talar om att det har blivit bättre i Kina var
            det den ekonomiska utvecklingen han pekade på. Det var inte utvecklingen
            när det gäller de mänskliga rättigheterna han nämnde i det sammanhanget.
          </note>
          <note>
            Det är bekymmersamt i Tibet, om vi håller oss till det. Det förekommer
            förföljelse av dem som deltar i politiska och religiösa yttringar.
            Det här fortsätter år för år. Där är det en fortsatt repression.
            Jag skulle vilja säga att det t.o.m. har förstärkts på det religiösa
            området under senare år. Det är naturligtvis mycket bekymmersamt.
            Den svenska regeringen ser det ju som mycket angeläget att värna
            om det tibetanska folket och dess kultur. Att den här typen av
            kulturer finns i världen är en rikedom. Det är inte bara frågan
            om att värna de mänskliga rättigheterna - vilket är nog så viktigt
            i sig. Det är också någonting som vi tillsammans i världen borde
            slå vakt om.
          </note>
          <note>
            Vi försöker att ta upp den här frågan i de sammanhang där det
            går, och framför allt direkt med kinesiska regeringsföreträdare.
            Sedan får vi också se vad man kan göra i olika multilaterala forum.
            Vid den senaste behandlingen av Kina i FN:s kommission för de
            mänskliga rättigheterna har det visat sig att det inte är så enkelt
            att komma fram den vägen.
          </note>
          <note type="speaker">
            Anf. 72 RAGNHILD POHANKA (mp):
          </note>
          <note>
            Herr talman! Många internationella jurister som har kunskap om
            detta anser att det är ett ockuperat land. Det hade en egen regering.
            Det hade också diplomatiska förbindelser före invasionen med flera
            närliggande länder, men det var ett oerhört isolerat land. Det
            var kanske inte ett önskeland att bo i, men trots det önskar tibetanerna
            att komma tillbaka till den standard och det liv de hade 1959,
            och den var inte hög. Det förekom mycket sällan hungersnöd där
            då, men nu svälter tibetanerna också.
          </note>
          <note>
            Jag går inte så långt att jag vill ändra på detta. Det är ju
            ett långsiktigt arbete, men jag skulle vilja att vi aktivt bidrar
            till att förespråka en större självständighet åt Tibet med hänsyn
            till och kunskap om förtrycket och kränkningarna av de mänskliga
            rättigheterna, det allt större hotet mot den tibetanska kulturen
            och hjärntvätten i klostren t.ex. Munkar och nunnor får nu genomgå
            en tre månaders utbildning. När de är klara med den skall de skriva
            under att de avsäger sig trohet mot Dalai lama. I stället skall
            de betyga den kinesiska regeringen sin trohet. Detta gör att antalet
            flyktingar från Tibet har ökat ganska mycket. Många dör på vägen,
            men 150, 200 eller 600 i månaden lyckas ta sig till Indien. Detta
            är verkligen ett mycket stort problem.
          </note>
          <note>
            Kulturen finns inte kvar ograverad längre. Den är förstörd genom
            att de inte får läsa sitt eget språk. Jag var på platsen innan
            de byggde den skola som utrikesministern talade om. Det är den
            Svensk-tibetanska kultur- och skolföreningen som har byggt den.
            Det finns en liten oas där med internat, skola osv. Jag tycker
            att det är intressant och mycket bra.
          </note>
          <note>
            Men jag skulle vilja att vi omprövade inställningen till ett-Kina-politiken
            och vår inställning till Kinas överhöghet över Tibet. Man kan
            i alla fall börja med att ta hänsyn till den situation som är.
          </note>
          <note>
            De steriliserar kvinnorna vid i stort sett varje abort. De aborterar
            foster som är åtta månader gamla och dödar dem när de kommer ut.
            Det finns ögonvittnen som har beskrivit detta, bl.a. i Children
            of dispair
          </note>
          <note>
            - an analysis of coercive birth control policies in
          </note>
          <note>
            Chinese occupied Tibet av Martin Moss och med inledning av Paul
            Ingram. Få enskilda och få organisationer tycks vilja erkänna
            att kineserna tvingar tibetanska kvinnor att låta sterilisera
            sig och underkasta sig aborter, ännu mindre vill man tänka ut
            den tanken att detta förfarande i kombination med massiv kinesisk
            invandring är ett planlagt, om inte folkmord så i alla händelser
            kulturmord.
          </note>
          <note>
            Man har alltså en så oerhört hård steriliseringspolitik att det
            i en by med 4 000 människor bara tillåts
          </note>
          <note>
            40 födslar. Det är oerhört litet. Även tibetanerna har numera
            få barn per familj. Möjligen har nomaderna litet fler.
          </note>
          <note>
            Det finns en kampanj som heter Slå hårtkampanjen. Den startade
            i augusti 1996. Nu rapporterar Human Rights Watch Asia mer än
            600 politiska fångar, varav minst 40 är barn. Alla utsätts för
            tortyr.
          </note>
          <note>
            Det finns andra uppgifter om 40 000 politiska fångar, men de
            uppgifterna är inte bekräftade. Vi vet ju att
          </note>
          <note>
            Amnesty och andra organisationer bara rapporterar de verkliga
            fallen.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 1996/97:356 om sexuellt våld - en
            krigsförbrytelse
          </note>
          <note>
            Anf. 73 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Agneta Brendt har, utifrån det förhållandet att
            sexuellt våld är vanligt förekommande i krig och konfliktsituationer,
            frågat mig om Sverige har för avsikt att ta några initiativ för
            att öka respekten för
          </note>
          <note>
            Genèvekonventionerna.
          </note>
          <note>
            Låt mig först säga att jag helt instämmer i frågeställarens upprördhet
            över den här typen av övergrepp och den systematiska användningen
            av sexuellt våld som en stridsmetod i krig och väpnade konflikter.
            Det råder i dag ingen tvekan om att systematisk användning av
            sexuellt våld i väpnade konflikter är en krigsförbrytelse, något
            som också bekräftades på den senaste Rödakorskonferensen 1995.
          </note>
          <note>
            Ett sätt att bidra till upprättelsen av offren och att förhindra
            nya brott i framtiden är att se till att förövarna ställs inför
            rätta och straffas. I fallet f.d. Jugoslavien, som Agneta Brendt
            hänvisar till, är det framför allt staterna i området som skall
            lagföra de ansvariga. Sverige deltar aktivt i internationella
            samfundets agerande för att dessa stater skall underställa den
            internationella tribunalen i Haag mål om krigsförbrytelser och,
            om tribunalen väljer att inte ta upp målen, själva ställa krigsförbrytare
            inför rätta. Denna förpliktelse är en del av Daytonavtalet.
          </note>
          <note>
            Sverige arbetade för att den internationella tribunalen i Haag
            skulle etableras och har i alla relevanta forum gett ett aktivt
            stöd till tribunalen - såväl före som efter det att den upprättats.
            Regeringen har vidare givit i uppdrag åt polisen att samla in
            vittnesmål från personer i Sverige som kan lämna uppgifter om
            brott mot humanitär rätt, däribland sexuella övergrepp i f.d.
          </note>
          <note>
            Jugoslavien. Dessa uppgifter har överlämnats till tribunalen.
          </note>
          <note>
            Jag kan försäkra att Haagtribunalen tar frågan på största allvar
            och kommer att göra allt för att förövarna skall ställas till
            svars, även för sexuella övergrepp.
          </note>
          <note>
            Svårigheten hittills har varit att lägga fram bevis som binder
            de åtalade individerna till specifika brott. Detta beror bl.a.
            på att det finns en tveksamhet hos många offer att ställa upp
            och vittna i tribunalen på grund av rädsla för sin egen säkerhet
            men också på grund av de skamkänslor som den sociala och kulturella
            miljön medför hos dem som drabbats av dessa brott. Efter förfrågan
            av Haagtribunalen har Sverige förklarat sig villigt att ta emot
            och skydda personer som vittnat i domstolen och som av olika skäl
            känner sig hotade.
          </note>
          <note>
            Som jag tidigare påpekat ligger huvudansvaret för att straffa
            de överträdelser som begåtts hos staterna i f.d. Jugoslavien.
            Ett viktigt arbete är därför att stärka både rättssystemet och
            det civila samhället i dessa länder. Det internationella samfundet,
            däribland Sverige, bidrar med omfattande finansiella och personella
            resurser till detta arbete. Det innebär också ett stöd till de
            lokala organisationer som stöder just offren för sexuella övergrepp
            under kriget. På sikt kan förhoppningsvis detta arbete leda till
            att fler orkar träda fram och berätta om sina upplevelser.
          </note>
          <note>
            Jag kan tillägga att frågan om straffbarhet för sexuellt våld
            är aktuell också i arbetet på att upprätta en permanent internationell
            brottmålsdomstol. Att döma av förhandlingarna hittills kommer
            sexuellt våld att ingå i domstolens jurisdiktion inte enbart som
            en krigsförbrytelse enligt Genèvekonventionerna utan även som
            ett s.k. brott mot mänskligheten, som också kan begås i fredstid.
            Detta förutsätter dock att det sexuella våldet är systematiskt,
            sker i stor skala eller ingår som del i en medveten politik.
          </note>
          <note type="speaker">
            Anf. 74 AGNETA BRENDT (s):
          </note>
          <note>
            Herr talman! Jag vill börja med att tacka utrikesministern för
            svaret på interpellationen. För några veckor sedan ställdes en
            interpellation till biståndsminister Pierre Schori i samma ämne.
            Där tog interpellanten framför allt fasta på huruvida de våldtagna
            bosniska kvinnor som befinner sig i Sverige skall ges möjlighet
            att stanna här. Avsikten med min interpellation var framför allt
            att få klarlagt om vi från svensk sida har möjlighet att angripa
            roten till det onda, dvs. att våldtäkter systematiskt används
            som ett vapen i krigföringen.
          </note>
          <note>
            Sedan urminnes tider har sexuella övergrepp på kvinnor och barn
            använts som ett vapen i krig. Under korstågen genomfördes systematiska
            våldtäkter i religionens namn. När Amerika upptäcktes blev urbefolkningens
            kvinnor våldtagna. Under första världskriget användes våldtäkten
            som terrorvapen av tyskarna. Under andra världskriget var det
            den ryska armén som betedde sig på samma sätt.
          </note>
          <note>
            Under Vietnamkriget, i nazisternas koncentrationsläger och under
            pogromerna i Östeuropa var våldtäkt eller sexuell förnedring naturliga
            inslag. Det här har vi aldrig fått läsa om i våra historieböcker.
          </note>
          <note>
            Inte ens i dag, när den historiska forskningen på ett helt annat
            sätt än tidigare inriktas på att beskriva folkens i stället för
            kungarnas historia, är dessa övergrepp på kvinnor och barn något
            som beskrivs i den historiska litteraturen. De uppmärksammas inte
            heller av massmedier på samma sätt som andra former av tortyr
            och övergrepp.
          </note>
          <note>
            Medan andra krigsförbrytelser nått offentlighetens strålkastarljus
            har det sexuella våld som riktas framför allt mot kvinnor och
            barn men även mot män oftast tigits ihjäl. De rättegångar som
            pågår i Haag mot krigsförbrytare från det forna Jugoslavien skulle,
            som jag beskriver i min interpellation, kunna bli en historisk
            vändpunkt. Tyvärr verkar det inte bli på det sättet. Än en gång
            döms krigsförbrytare för andra brott men inte för de våldtäkter
            som utförts mot kvinnorna.
          </note>
          <note>
            Som utrikesministern säger är det framför allt staterna i området
            som skall lagföra de ansvariga. Jag tycker därför att det är positivt
            att Sverige bidrar med finansiella och personella resurser för
            att stärka rättssystemet i staterna i det forna Jugoslavien. Frågan
            är om det räcker. För att det skall bli möjligt att ställa en
            person inför rätta för krigsförbrytelse krävs att det finns vittnen
            som vågar framträda och vittna.
          </note>
          <note>
            Som vi alla vet är det inte alls ovanligt att kvinnor som i Sverige
            utsatts för våldtäkt själva känner skam och skuld. Vad gäller
            de muslimska kvinnorna i det forna Jugoslavien finns det, som
            utrikesministern också påpekar, bland många av offren stor tveksamhet
            mot att ställa upp och vittna, på grund av de skamkänslor som
            den sociala och kulturella miljön medför.
          </note>
          <note>
            Deras upplevelser blir därigenom ännu mera traumatiska. Den skam
            de känner gör att de inte ens för sina närmaste, framför allt
            inte för sina män, kan berätta om det de utsatts för.
          </note>
          <note>
            Det skulle behövas omfattande information och stöd till kvinnorna
            som utsatts för övergrepp men också till befolkningen i övrigt
            för att det skall bli möjligt att förmå offren att våga framträda
            och vittna i samband med de rättegångar som pågår. Här skulle
            kanske Sverige kunna göra en insats.
          </note>
          <note>
            Anf. 75 Utrikesminister LENA HJELM
          </note>
          <note type="speaker">
            WALLÉN (s):
          </note>
          <note>
            Herr talman! Interpellanten och jag är ju helt överens i sak.
            Vi kan konstatera att vi har kommit en bit på väg när domstolen
            i Haag hanterar de här frågorna och när man är klar över att systematisk
            användning av sexuellt våld i väpnade konflikter är att se som
            krigsförbrytelse. Det är viktigt i sig.
          </note>
          <note>
            När man nu diskuterar en permanent internationell domstol arbetar
            man dessutom tydligen - det är inte riktigt klart ännu - för att
            sexuellt våld skall ingå i domstolens jurisdiktion. Det är då
            inte bara fråga om krigsförbrytelser utan också om brott mot mänskligheten
            som kan begås i fredstid. Det är även juridiskt väldigt viktigt
            att allvaret i den här typen av övergrepp erkänns.
          </note>
          <note>
            Det är vidare precis så som Agneta Brendt säger, att det svåra
            är att få övergreppet bevisat i det enskilda fallet. Det räcker
            ju aldrig merd att säga att vi alla vet att det har begåtts våldtäkter
            i t.ex. Bosnien, utan man måste i varje enskilt fall kunna bevisa
            det. Det här är det svåra, och i det sammanhanget är vittnenas
            och offrens situation mycket komplicerad.
          </note>
          <note>
            Jag tror att det ligger någonting i det som tas upp i slutet
            av frågan, nämligen om man kan göra någonting för de här kvinnorna.
            Jag tror att det är viktigt att på olika sätt lyssna till dem
            och låta dem berätta sin historia. Bara det är att något överlämna
            det traumatiska som finns hos dem, oavsett om det sedan kan användas
            i rättegång eller inte. Det är nästa fråga.
          </note>
          <note>
            Bara det förhållandet att vittnesmål om detta lämnas på det här
            sättet är väsentligt. Vi har försökt att verka för att detta sker
            i Sverige och även för att det underlättas i Bosnien och på andra
            håll. Jag skulle gärna se att det arbetet fortsatte.
          </note>
          <note type="speaker">
            Anf. 76 AGNETA BRENDT (s):
          </note>
          <note>
            Herr talman! Utrikesministern påpekar att straffbarhet för sexuellt
            våld nu är aktuellt i arbetet med att upprätta en permanent internationell
            brottmålsdomstol och även att sexuellt våld förmodligen kommer
            att ingå i domstolens jurisdiktion. Det känns positivt, men tyvärr
            uppvisar verkligheten i dag en annan bild.
          </note>
          <note>
            Jag trodde när jag skrev min interpellation att våldtäkt fanns
            med i Genèvekonventionen. Jag har sedan dess fått klart för mig
            att våldtäkt inte nämns explicit i konventionen. Kvinnor kräver
            i dag runt om i världen att de skall få ett lagligt skydd och
            att det också explicit skall utsägas i konventionstext att det
            internationella regelverket måste stärkas.
          </note>
          <note>
            Jag skulle önska att regeringen verkade för att våldtäkt skall
            tilläggas bland de brott som anses som krigsförbrytelser i den
            fjärde Genèvekonventionen första tilläggsprotokollet eller för
            att man klart anger att tolkningen av konventionen skall vara
            att våldtäkt skall anses som grov krigsförbrytelse.
          </note>
          <note>
            Anf. 77 Utrikesminister LENA HJELM
          </note>
          <note type="speaker">
            WALLÉN (s):
          </note>
          <note>
            Herr talman! Vad angår det som Brendt frågade om måste formuleringen
            "kränkande och inhuman behandling" tolkas på det sättet att våldtäkt
            ligger inom detta begrepp. Det är också så som det tolkas i dag,
            och det är bra att så sker. Skulle vi uttala att den här formuleringen
            behöver ändras, skulle vi indirekt säga att våldtäkt i dag inte
            ingår i den, och det vore ett steg tillbaka. Låt oss i stället
            använda tolkningen att våldtäkt redan ligger i det här begreppet.
            På det viset kan man hantera frågan inom de domstolar som är behöriga
            att hantera det här.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 1996/97:333 om
          </note>
          <note>
            Schengenavtalet
          </note>
          <note>
            Anf. 78 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Sven Bergström har ställt följande tre frågor till
            utrikesminister Lena Hjelm-Wallén.
          </note>
          <note>
            1. Avser utrikesministern att initiera en allmän debatt om Schengenavtalet
            före riksdagens beslut?
          </note>
          <note>
            2. Avser utrikesministern att vidta några åtgärder för att föra
            ut information och initiera någon sådan debatt?
          </note>
          <note>
            3. Ser utrikesministern några komplikationer när det gäller Schengen
            och rättssäkerheten?
          </note>
          <note>
            Arbetet inom regeringen är så fördelat att det är jag som skall
            svara på interpellationen.
          </note>
          <note>
            Jag börjar med att svara på Sven Bergströms frågor om åtgärder
            för att föra ut information och initiera debatt. Men först en
            kort beskrivning av bakgrunden.
          </note>
          <note>
            Schengensamarbetet har sin bakgrund i EU:s målsättning att varor,
            personer, tjänster och kapital skall kunna röra sig fritt över
            gränserna, alltså det man brukar kalla de fyra friheterna. Tre
            av dessa är genomförda. När det gäller den fria rörligheten för
            personer har en hel del genomförts, t.ex. rätten att arbeta och
            utbilda sig i ett annat medlemsland. Full rörelsefrihet för personer
            har emellertid inte uppnåtts på grund av att man inte inom EU
            har kunnat enas om hur ett avskaffande av gränskontrollerna för
            personer skall gå till. På grund av detta har tio av EU:s medlemsländer
            beslutat att gå sin egen väg genom det s.k.
          </note>
          <note>
            Schengenavtalet. Enligt detta har eller skall gränskontrollerna
            för personer avskaffas mellan dessa länder.
          </note>
          <note>
            Ett mycket viktigt skäl till att regeringen undertecknade Schengenavtalet
            den 19 december 1996 är den nordiska passfriheten. Den har funnits
            i mer än 40
          </note>
          <note>
            år, och vi vill både värna och utvidga den till hela
          </note>
          <note>
            Schengenområdet, dvs. nästan hela EU. Ett annat viktigt skäl
            är att möjligheterna till brottsbekämpning ökar genom att vi kan
            delta i ett utvecklat rättsligt samarbete och polissamarbete,
            vilket också innefattar tullen i dess brottsbekämpande verksamhet.
          </note>
          <note>
            Så till Sven Bergströms frågor. Regeringen har vid ett flertal
            tillfällen och på olika sätt informerat om
          </note>
          <note>
            Schengenavtalet. Jag har under perioden mars 1995
          </note>
          <note>
            till dags dato i riksdagen svarat på sammanlagt tre interpellationer
            och två frågor om Schengensamarbetet. Utöver detta har andra statsråd
            svarat på ytterligare två interpellationer och en fråga. Vidare
            har regeringen lämnat information i kammaren, dels i juni
          </note>
          <note>
            1995 inför ansökan om tillträde till Schengensamarbetet, dels
            i mars 1996 inför Sveriges observatörskap i maj 1996. Justitiedepartementet
            har även regelbundet informerat EU-nämnden och justitieutskottet
            om
          </note>
          <note>
            Schengensamarbetet. I maj 1996 gav Utrikesdepartementet ut en
            grönbok om svensk anslutning till
          </note>
          <note>
            Schengensamarbetet, i regeringens årsberättelse om
          </note>
          <note>
            EU informerades riksdagen särskilt om Sveriges anslutning till
            Schengenavtalet (regeringens skrivelse
          </note>
          <note>
            1996/97:80) och i april i år har en departementspromemoria om
            Sveriges anslutning till Schengensamarbetet presenterats. Promemorian
            är nu ute på remiss till berörda myndigheter och andra organ (DS
          </note>
          <note>
            1997:38).
          </note>
          <note>
            Regeringen strävar också efter att nå ut med information till
            en bredare publik. I april i år gavs ett faktablad om Schengensamarbetet
            ut i serien UD
          </note>
          <note>
            informerar, som är kostnadsfri. Schengensamarbetet beskrivs också
            i korthet i populärversionen av regeringens årsberättelse om EU,
            som givits en mycket bred spridning och tryckts i 80 000 exemplar.
          </note>
          <note>
            Flera debattartiklar har skrivits om Schengensamarbetet. Jag
            deltog själv i debatten i en av kvällstidningarna i november och
            tillsammans med statsrådet Schori i en av de större morgontidningarna
            i december 1996.
          </note>
          <note>
            På olika sätt har således regeringen och enskilda statsråd regelbundet
            informerat riksdagen och allmänheten om Schengensamarbetet och
            deltagit i den allmänna debatten. Insatser för att nå ut till
            allmänheten och för att stimulera debatten kommer att ske även
            framöver, inte minst i samband med att regeringen i höst lägger
            fram sitt förslag till riksdagen om godkännande av avtalet om
            Sveriges anslutning till Schengensamarbetet. Dessutom lämnar Justitiedepartementet
            regelbundet information till justitieutskottet om viktigare frågor
            i Schengensamarbetet.
          </note>
          <note>
            Vad gäller Sven Bergströms tredje fråga, om
          </note>
          <note>
            Schengensamarbetet och rättssäkerheten, vill jag när det gäller
            Schengens informationssystem (SIS) först understryka att registret
            helt bygger på nationell rätt.
          </note>
          <note>
            Ingenting som inte lagligen kan föras in i och har förts in i
            ett svenskt polisregister eller annat register får vi föra in
            i SIS. De uppgifter om personer som får föras in i SIS är identifieringsuppgifter
            och uppgifter om varför personen i fråga är registrerad. Registrerad
            blir den som av någon anledning är efterlyst, eller eftersökt
            av myndigheter. De efterlysningar eller liknande som får förekomma
            är efterlysning för förvarstagande för utlämning, meddelande om
            beslut om införande av en utlänning på spärrlista som fattats
            av administrativa myndigheter eller behörig domstol, uppgifter
            om försvunna personer, uppgifter om vittnen och åtalade som skall
            inställa sig vid domstol eller avtjäna straff och uppgifter om
            personer (eller fordon) för vilka det begärs hjälp med hemlig
            övervakning eller kontroll.
          </note>
          <note>
            För den sistnämnda kategorin gäller att registret får användas
            om det sker för att bekämpa brottslighet eller förebygga hot mot
            den allmänna säkerheten under förutsättning att det finns sannolika
            skäl till misstanke om att personen begår eller avser att begå
            synnerligen grova brott.
          </note>
          <note>
            Vidare innehåller Schengenkonventionen detaljerade bestämmelser
            om skydd för personuppgifter i
          </note>
          <note>
            SIS och om skydd för den personliga integriteten.
          </note>
          <note>
            Detta skydd bygger på de internationella åtaganden
          </note>
          <note>
            Sverige och andra länder redan har gjort på dessa områden, nämligen
            1981 års Europakonvention om skydd för personuppgifter vid databehandling
            och
          </note>
          <note>
            1987 års rekommendation från Europarådet om skydd för personuppgifter
            i polisregister.
          </note>
          <note>
            Med stöd av Schengenkonventionen har även en gemensam tillsynsmyndighet
            för dataskydd inrättats för att övervaka dessa frågor. Denna myndighet
            består av representanter från Schengenländernas nationella dataskyddsorgan
            och dess uppgift är att säkerställa att bestämmelserna om skydd
            för personuppgifter efterlevs.
          </note>
          <note>
            På det nationella planet övervakar Datainspektionen att våra
            nationella regler om dataskydd för personuppgifter m.m. efterlevs.
          </note>
          <note>
            Jag ser därför inte i detta avseende och inte heller i något
            annat fall något hot mot rättssäkerheten till följd av Sveriges
            anslutning till Schengensamarbetet.
          </note>
          <note>
            Däremot ser jag stora möjligheter att möta och bekämpa den grova
            gränsöverskridande brottsligheten och därigenom öka rättstryggheten
            i vårt land.
          </note>
          <note type="speaker">
            Anf. 79 TREDJE VICE TALMANNEN:
          </note>
          <note>
            Jag erinrar om att tiden för ett första inlägg är sex minuter.
          </note>
          <note type="speaker">
            Anf. 80 SVEN BERGSTRÖM (c):
          </note>
          <note>
            Herr talman! Jag ber att få tacka justitieministern för svaret.
            Jag är naturligtvis inte helt nöjd med svaret i alla delar, men
            det får jag återkomma till.
          </note>
          <note>
            Schengen är ett formellt mellanstatligt samarbete, med målet
            att skapa fri rörlighet för personer. Men samarbetet har också
            betecknats som en motor för att driva på EU i federalistisk riktning.
            När inte EU:s länder kunde enas om att ta bort personkontrollerna
            vid de inre gränserna skapades Schengensamarbetet vid sidan av
            EU.
          </note>
          <note>
            Målet är att Schengen skall inlemmas i EU när det anses moget.
            Mycket talar också för att huvuddelarna av Schengentraktaten kommer
            att inordnas i EU-
          </note>
          <note>
            traktaten vid EU-toppmötet i Amsterdam den 16 och den 17 juni.
            Det holländska ordförandeskapet vill uppenbarligen inordna Schengenlagstiftningen
            i Maastricht 2, och därmed skulle den bli gällande EG/EU-
          </note>
          <note>
            lagstiftning för de medlemsstater som är med i
          </note>
          <note>
            Schengen.
          </note>
          <note>
            Sverige och övriga nordiska länder är ännu inte medlemmar i Schengen
            och har därmed full frihet att säga nej till detta samarbete.
            Den nya brittiska Tony
          </note>
          <note>
            Blair-regeringen har klargjort att Storbritannien kommer att
            behålla personkontrollerna vid de egna gränserna, vilket såvitt
            jag förstår innebär att landet står fast vid sitt nej till Schengen
            även efter regeringsskiftet.
          </note>
          <note>
            Jag anser för min del att det finns starka skäl för en skeptisk
            inställning till en svensk anslutning till
          </note>
          <note>
            Schengensamarbetet. Till skillnad från vad som är fallet i våra
            grannländer Norge och Danmark har inte
          </note>
          <note>
            Schengenavtalet lett till någon allmän samhällsdebatt.
          </note>
          <note>
            Jag tycker att det borde vara en uppgift för de politiska partierna,
            studieförbunden och regeringen att göra mycket mer än vad som
            har gjorts för att initiera en sådan debatt. I sitt svar redovisar
            statsrådet Freivalds vad som har gjorts. Det har förts interpellationsdebatter
            och det har skrivits debattartiklar. Men det är väl ändå ganska
            måttliga krav på en allmän och bred debatt att bara redovisa detta.
          </note>
          <note>
            Schengensamarbetet har också marknadsförts som en utvidgning
            av den nordiska passunionen. Det är emellertid enligt min mening
            en litet felaktig beskrivning. I Norden har vi passfrihet kombinerad
            med rätten för varje land att upprätthålla personkontroll vid
            den egna gränsen. Schengensamarbetet innebär däremot att personkontrollerna
            vid de inre gränserna helt avvecklas. Avskaffade personkontroller
            vid gränserna försämrar möjligheten att bekämpa gränsöverskridande
            smuggling och annan kriminalitet. Det förbättrar inte, det försämrar
            möjligheterna, enligt min mening.
          </note>
          <note>
            De s.k. kompensatoriska åtgärderna, som skall ersätta pass och
            personkontroll vid de inre gränserna, skapar nya problem.
          </note>
          <note>
            Att Schengensamarbetet innebär passfrihet är för övrigt en sanning
            med viss modifikation. Vad jag förstår kan polis kräva att besökare
            i olika länder skall kunna bevisa att de är medborgare i ett Schengenland
            varhelst de befinner sig. Flera länder har därför redan infört
            ett ID-kort - ett plastkort där nationaliteten finns angiven.
            Man kan alltså säga att Schengenavtalet ger den enskilde medborgaren
            rätt att i stället för pass ha med sig en annan ID-handling som
            bevisar vilken nationalitet han har. Skillnaden är inte särskilt
            stor.
          </note>
          <note>
            Schengensamarbetet innebär också uppenbara problem för rättssäkerheten,
            även om justitieministern slätar över det. Det tar jag också upp
            i min tredje fråga i interpellationen. I Norge har professor Thomas
          </note>
          <note>
            Matiesen vid universitetet i Oslo väckt stor uppmärksamhet i
            debatten. Han har fördjupat sig i Schengenavtalet och pekat på
            allmänna formuleringar om att målet när det gäller brottsbekämpning
            är att bekämpa hot mot den allmänna ordningen. Skillnaden mellan
            kriminella och politiska handlingar som oprecist hotar
          </note>
          <note>
            "den allmänna ordningen" blir mycket diffus.
          </note>
          <note>
            Jag skulle vilja avsluta med några ytterligare frågor till statsrådet
            Freivalds. Är den svenska regeringen positiv till att föra in
            Schengensamarbetet eller åtminstone viktiga delar av det i den
            s.k. första pelaren i EU-samarbetet och därmed göra delar av
          </note>
          <note>
            Schengensamarbetet överstatligt, i enlighet med det holländska
            ordförandeskapets förslag? Vad medför det i så fall för den nordiska
            passfriheten?
          </note>
          <note type="speaker">
            Anf. 81 TREDJE VICE TALMANNEN:
          </note>
          <note>
            Interpellantens första inlägg är fyra minuter, enligt våra regler.
          </note>
          <note>
            Anf. 82 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Först vill jag ta upp frågan om förslaget från ordförandelandet
            om att införliva Schengensamarbetet i EU. Det är riktigt att ett
            sådant förslag har framförts. Man skall kanske erinra sig bakgrunden.
            I toppförhandlingarna har diskuterats det som kallas flexibel
            integration, nämligen att göra det som
          </note>
          <note>
            Schengensamarbetet innebär och möjliggöra för de länder som vill
            att gå före andra länder. De skall kunna utveckla och förbättra
            samarbetet även om inte alla länder kan delta.
          </note>
          <note>
            Anledningen till att Schengenavtalet kom till stånd var att alla
            inte ville och inte kunde vara med. Då var man tvungen att samarbeta
            utanför EU:s ram. Om möjligheten till flexibel integration införs
            är det fullt möjligt att flytta in Schengensamarbetet i EU och
            fortsätta att utveckla samarbetet inom EU:s ram. Det har varit
            avsikten ända från första början.
          </note>
          <note>
            Den fråga som ställdes handlade om ifall vi är positiva till
            Schengensamarbetets överstatlighet. Jag vill erinra om protokollet
            och att det handlar om mellanstatligt samarbete. Ett införlivande
            av Schengenavtalet sker genom en mellanstatlig åtgärd.
          </note>
          <note>
            Schengensamarbetet som sådant kan delvis hamna i första pelaren,
            delvis i tredje pelaren.
          </note>
          <note>
            Vi i Sverige förebrås för att debatten här i landet om Schengensamarbetet
            har varit mindre omfattande än i Norge och Danmark. Jag vet inte
            om det är riktigt sant. Det är självklart att frågan har debatterats
            mycket i Norge, mot bakgrund av att Norge inte är medlem i EU.
            Att då ingå i ett samarbete med EU av detta slag har naturligtvis
            inte varit helt problemfritt.
          </note>
          <note>
            Vi har inte motsvarande problem i Sverige. Det kan vara en förklaring
            till att det inte har blivit så mycket debatt kring frågan.
          </note>
          <note>
            I Danmark finns en del andra problem i sammanhanget, som antagligen
            också har lett till en mer omfattande debatt - om det nu är så
            att debatten är mer omfattande där.
          </note>
          <note>
            När det gäller personkontrollens avveckling och dess betydelse
            för t.ex. smugglingsverksamhet vill jag understryka att Schengensamarbetet
            inte har någon som helst effekt på möjligheterna att förhindra
            otillåten införsel eller utförsel av varor. Det finns alla möjligheter
            att fortsätta med de kontroller vid gränserna som vi gör redan
            i dag för att komma åt smuggling av förbjudna varor. Det finns
            inget direkt samband - det vill jag verkligen understryka, eftersom
            detta är ett missförstånd som upprepas ofta.
          </note>
          <note>
            Sven Bergström sade också att det inte är någon egentlig passfrihet
            eftersom man ändå måste ha möjlighet att identifiera sig. Kravet
            på att man i vissa lägen måste kunna identifiera sig har vi i
            Sverige också. Men det finns ingen skyldighet att införa särskilda
            regler om ID-kort. Varje land löser det som man önskar, precis
            som hittills. När man reser i andra länder får man följa de regler
            som gäller, även om det är EU-länder.
          </note>
          <note type="speaker">
            Anf. 83 SVEN BERGSTRÖM (c):
          </note>
          <note>
            Herr talman! Men om det blir en följd av Schengensamarbetet att
            alltfler länder ställer krav på att man skall kunna identifiera
            sig och visa handlingar på polisens begäran, vilken är då den
            avgörande vinsten och skillnaden? Det tar ungefär två minuter
            att visa passet vid gränskontrollen. De passkontroller som finns
            i dag i Europa är oerhört smidiga i de allra flesta fall. Det
            är överdrivet att det skulle vara så krångligt att ha med sig
            en sådan ID-handling. Om det blir krav på ID-kort blir skillnaden
            oerhört liten.
          </note>
          <note>
            Justitieministern säger att det inte är någon skillnad mot förut
            när det gäller möjligheten till gränskontroll. Men vad jag förstår
            måste det finnas sannolika skäl för misstanke - om justitieministern
            lyssnar på mig ett ögonblick och inte bara på sin rådgivare. Det
            kan vara misstanke om att personer har något med sig som är förbjudet
            eller att det är något annat lurt. En tullare eller en kontrollant
            vid gränsen får inte gå bara på den gamla intuitionen. Skillnaden
            är avsevärd om det måste till sannolika skäl. En polis som anser
            att han måste ingripa mot en person på gatan kan inte göra det
            godtyckligt. Det måste finnas skäl för misstanke. Det är väl en
            väsentlig skillnad om det blir på det sättet vid gränskontrollerna.
          </note>
          <note>
            Det är viktigt att ta upp den nordiska passunionen.
          </note>
          <note>
            Den svenska regeringen har i samband med Nordiska rådets möte
            i november 1995 sagt att det är en förutsättning för Schengenmedlemskap
            att den nordiska passunionen kan upprätthållas. Att nu till varje
            pris driva igenom en medverkan i Schengensamarbetet skulle i värsta
            fall kunna innebära att vi tvingas återinföra passkontroll gentemot
            Norge, Danmark och Island. Det är en nyordning som knappast skulle
            uppskattas vid Öresund eller i gränstrakterna i Jämtland och Tröndelag,
            eller någon annanstans i gränstrakterna i våra nordiska länder.
          </note>
          <note>
            Jag vill fråga justitieministern vilket som går först om det
            blir en sådan konfliktsituation. Ställer Sverige upp solidariskt
            med de nordiska grannländerna eller låter vi Schengensamarbetet
            gå före?
          </note>
          <note>
            Ytterligare en fråga är om vi tvingas införa visum gentemot vissa
            andra, utomeuropeiska länder som vi i dag kan ha utbyte med utan
            visum, om vi går in i
          </note>
          <note>
            Schengensamarbetet. Vilka är i så fall de länder som skall diskrimineras
            i fortsättningen?
          </note>
          <note>
            Justitieministern talar om kampen mot internationell kriminalitet
            som en viktig orsak för att gå in i
          </note>
          <note>
            Schengensamarbetet. Det är ologiskt att samtidigt allvarligt
            försvaga ett av de viktigaste instrument vi har i det arbetet,
            möjligheten till personkontroll vid gränsen. Jag skulle gärna
            vilja att justitieministern utvecklar det.
          </note>
          <note>
            Anf. 84 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Anledningen till att jag konfererar med min rådgivare
            är att jag utgår ifrån att Sven
          </note>
          <note>
            Bergström vill ha så exakta svar som möjligt. Därigenom kan jag
            säkerställa det.
          </note>
          <note>
            Schengensamarbetet påverkar inte ett dyft möjligheten att ha
            regler för att de som passerar gränsen skall visa ID-kort. Varje
            land har sina regler för när, hur och varför en person skall kunna
            identifieras. Det är inte frågan om att ersätta passkontroll med
            ID-
          </note>
          <note>
            kontroll. Varje land har den ID-kontroll man vill, precis som
            vi har i Sverige. Även i Sverige är man ibland tvungen att styrka
            sin identitet.
          </note>
          <note>
            Sven Bergström har helt missuppfattat vad
          </note>
          <note>
            Schengensamarbetet innebär när det gäller möjligheten att kontrollera
            varusmuggling. Det finns ingenting som påverkar reglerna för ingripande
            och kontroller som syftar till att komma åt otillåtna varor. Den
            debatten förde vi när Sverige blev medlem i EU. Det ledde till
            att man trodde att varukontrollen skulle minska.
          </note>
          <note>
            Det visade sig att vi inte använder vår tullkontroll för godtycklig
            kontroll. Det verkade som om Sven Bergström tyckte att det var
            eftersträvansvärt att ha möjlighet att göra godtyckliga kontroller.
            Det har vi aldrig haft i Sverige.
          </note>
          <note>
            Det handlade om att det måste finnas en viss grad av misstanke
            för att ingripa. Det kräver varje rättsstat.
          </note>
          <note>
            När man ingriper mot en individ skall det ske på basis av någon
            misstanke.
          </note>
          <note>
            Det visar sig när det gäller tullen att den erfarenhet som tullare
            har räcker för att göra kontroller. Det konstaterade vi redan
            för några år sedan. Därvidlag är det ingen skillnad när det gäller
            införandet av
          </note>
          <note>
            Schengensamarbetet. Det är en direkt missuppfattning.
          </note>
          <note>
            Sven Bergström frågar om vi är solidariska med den nordiska passunionen.
            Jag vill erinra honom om att anledningen till att frågan över
            huvud taget kom upp i Sverige var att man i Danmark deklarerade
            att man ansåg sig tvungen att gå med i Schengensamarbetet därför
            att man inte ville ha någon personkontroll i gränsen mellan Tyskland
            och Danmark.
          </note>
          <note>
            I solidaritet med den nordiska passunionen ansåg vi att vi måste
            utvidga samarbetet under förutsättning att de stater som icke
            är medlemmar, dvs. Norge och
          </note>
          <note>
            Island, och självfallet Finland också kunde vara med.
          </note>
          <note>
            Det har varit själva utgångspunkten, och det är fortfarande det
            viktigaste skälet för oss att ingå i detta samarbete.
          </note>
          <note>
            Att vi dessutom vinner den fördelen att vi kan utnyttja det betydligt
            mer moderniserade och effektiva system som Schengen erbjuder när
            det gäller att komma åt grov gränsöverskridande brottslighet ser
            jag som justitieminister som ett klart positivt inslag.
          </note>
          <note>
            Men själva utgångspunkten för detta samarbete har varit att rädda
            den nordiska passunionen inom ramen för Schengensamarbetet.
          </note>
          <note>
            När det gäller visumfrågan är det sant att det på den lista som
            finns över visumländer förekommer några mycket små länder - ett
            par öriken i världen -
          </note>
          <note>
            som vi inte har på vår visumlista - antagligen av det skälet
            att någon därifrån aldrig har rest hit. De länderna måste vi införa
            på vår visumlista. I den mån det över huvud taget berör någon
            fysisk person är det naturligtvis att beklaga - vi har ingen ambition
            att utöka visumtvånget - men det är en ytterst marginell fråga.
          </note>
          <note type="speaker">
            Anf. 85 SVEN BERGSTRÖM (c):
          </note>
          <note>
            Herr talman! Jag förstår inte varför justitieministern blir så
            upphetsad om hon har starka argument på sin sida. Jag har aldrig
            förordat godtycklig kontroll.
          </note>
          <note>
            Däremot har jag stort förtroende för det sätt som våra tullare
            och gränskontrollpoliser har jobbat på tidigare.
          </note>
          <note>
            Jag är litet orolig över att justitieministern inte alls är orolig
            över dessa frågor. Varför skulle debatten vara så upphetsad i
            Norge och i Danmark om det inte fanns skäl för oro?
          </note>
          <note>
            Jag noterar att jag inte fick något riktigt svar på frågan jag
            ställde. Vilket föredrar justitieministern om situationen ställs
            på sin spets? Är det att ha kvar den nordiska passunionen och
            stanna utanför Schengen, eller är det att gå in i Schengen och
            lämna Norge,
          </note>
          <note>
            Island och Danmark därhän? Den frågan måste regeringen vara beredd
            att svara på.
          </note>
          <note>
            Jag skulle gärna vilja säga några ytterligare ord om den grova
            gränsöverskridande brottsligheten. Jag tycker att det är väldigt
            tveksamt om man skall upprätta ett så stort samlat register med
            stora risker för läckor och missbruk, och där brottslingar som
            begår grova brott blandas med människor som kan förväntas begå
            brott. Det har t.o.m. talats om att eftersökta vittnen skulle
            kunna tas med i registret. Det vet jag inte säkert. Det kanske
            justitieministern kan klarlägga.
          </note>
          <note>
            Kan justitieministern känna trygghet inför att ett så gigantiskt
            och stort system inte missbrukas, dvs. att läckor uppstår och
            uppgifter kommer på drift?
          </note>
          <note>
            När det gäller personskyddet kan jag säga att man har haft ett
            utskottsförhör i det norska stortinget. Där talade direktören
            för Datainspektionens norska motsvarighet Georg Apenes. Han ställde
            sig mycket tveksam till personskyddets ställning i Schengen. Han
            sade så här: Jag har intrycket att vi i vår iver att ta de stora
            hajarna förser oss med redskap som påminner om räktrålare. Han
            syftar då på de enorma dataregistren för kontroll. Om jag har
            förstått det rätt sitter
          </note>
          <note>
            Apenes också med i en tillsynsmyndighet för dataskydd.
          </note>
          <note>
            Herr talman! Kan jag få en halv minut till?
          </note>
          <note type="speaker">
            Anf. 86 TREDJE VICE TALMANNEN:
          </note>
          <note>
            Nej. Vi har trätt över taletiden vid flera tillfällen.
          </note>
          <note>
            Anf. 87 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Jag tackar för klargörandet att Sven
          </note>
          <note>
            Bergström inte förordar godtycklighet, även om han använde uttrycket.
          </note>
          <note>
            Jag tror att jag har varit nästan övertydlig när jag har förklarat
            att ambitionen att bevara den nordiska passfriheten har varit
            helt avgörande för Sveriges agerande så här långt. Det kommer
            också fortsättningsvis att vara så. Det är inte vi som har problem
            med den frågan. Som Sven Bergström vet kan Norge ha vissa problem,
            fast man har förklarat att man är nöjd med avtalet som det föreslås
            i toppförhandlingarna. Danmark har vissa andra problem. Det är
            bara att hoppas att de kan lösa sina problem, eftersom vår gemensamma
            ambition är att bibehålla den nordiska passfriheten.
          </note>
          <note>
            Det finns en allmän utbredd rädsla för stora samlade register.
            Vi får mer och mer av gränsöverskridande brottslighet. Det är
            en konsekvens av att människor numera rör sig över gränserna.
            Inte minst är det de som är ute i brottsliga syften som utnyttjar
            den ökade friheten och de nya kommunikationsmöjligheter som finns.
            När det gäller att bekämpa den brottsligheten måste vi naturligtvis
            också effektivisera våra metoder.
          </note>
          <note>
            Jag vill återigen, för att det skall bli väldigt tydligt och
            klart, understryka att vilken information som finns i dessa register
            för Sveriges del helt och hållet styrs av svensk lagstiftning.
            Det är samma registrering som vi har i dag som skall finnas i
            detta system. Andra länder har sin lagstiftning.
          </note>
          <note>
            Jag tyckte att jag nämnde vilket system vi har för att skydda
            den personliga integriteten. Det är en mycket viktig fråga. Den
            har tillmätts mycket stor betydelse i Schengenavtalet. Det har
            byggts upp både ett regelverk och en kontrollfunktion för att
            säkerställa att felaktiga uppgifter inte kommer in i registret
            och att dessa inte sprids på ett otillbörligt sätt. Detta är naturligtvis
            centralt för Schengensamarbetet och i minst lika stor utsträckning
            för den registerverksamhet som vi redan bedriver i Sverige i dag.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 1996/97:311 om tillbud i färjetrafiken
          </note>
          <note>
            Anf. 88 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Göthe Knutson har frågat mig vilka åtgärder jag
            är beredd att vidta mot bakgrund av den senaste tidens tillbud
            i färjetrafiken.
          </note>
          <note>
            Jag vill inledningsvis betona att alla olyckor eller tillbud
            som inträffar är oacceptabla, och att det är av största vikt att
            olyckor så långt möjligt kan förebyggas.
          </note>
          <note>
            I december lämnade Sjösäkerhetskommittén sitt betänkande Handlingsprogram
            för ökad sjösäkerhet.
          </note>
          <note>
            Kommittén har speciellt inriktat sig på förhållanden som rör
            passagerartrafik. Mot bakgrund av att sjöfarten är en internationell
            verksamhet anser kommittén att en förutsättning för god sjösäkerhet
            är att de regler som skall gälla för sjöfarten är internationellt
            accepterade och att Sverige därför även fortsättningsvis i första
            hand bör bedriva sitt grundläggande sjösäkerhetsarbete inom ramen
            för IMO.
          </note>
          <note>
            Under senare år har passagerarfärjors säkerhet höjts väsentligt.
            Sverige har varit pådrivande i det arbetet. Fartygens skydd mot
            brand och inträngande av vatten har ökat. Kraven på säkert handhavande
            har också ökat. Tillämpningen av hamnstatskontroller skall garantera
            att även fartyg från andra nationer har samma grundläggande säkerhet
            som svenska fartyg.
          </note>
          <note>
            Av den internationella statistiken framgår att Sverige tillhör
            den region i världen där passagerarfärjors säkerhet är som bäst.
            Denna slutsats innebär inte att risken för allvarliga olyckor
            är eliminerad. Med säker avses i detta sammanhang att färjor till
            respektive från
          </note>
          <note>
            Sverige är minst lika säkra som övriga allmänna transportmedel
            i regionen.
          </note>
          <note>
            I en interpellationsdebatt för ett par veckor sedan betonade
            jag vikten av införandet av ISM-koden.
          </note>
          <note>
            Genom ISM-koden angrips väsentliga delar av vad som numera är
            den egentliga säkerhetsproblematiken, nämligen den mänskliga faktorn.
            Tekniken sätter inte längre gränser för vad som kan göras, utan
            begränsningen finns i systemen av människor och teknik.
          </note>
          <note>
            Förväntningarna på ISM-kodens säkerhetshöjande verkan är höga.
            Det krävs dock ytterligare någon tid för att arbeta in ISM-koden.
          </note>
          <note>
            Slutligen vill jag säga att Sjösäkerhetskommitténs förslag till
            åtgärder som ytterligare kan öka sjösäkerheten är under beredning
            i Regeringskansliet, och vi kommer längre fram att presentera
            våra förslag till vilka åtgärder som bör vidtas.
          </note>
          <note type="speaker">
            Anf. 89 GÖTHE KNUTSON (m):
          </note>
          <note>
            Herr talman! Tack för svaret. Jag vill erinra om bakgrunden till
            denna interpellation, som jag lämnade till statsrådet den 16 i
            förra månaden.
          </note>
          <note>
            För det första hade en då avstängd befälhavare med sitt fartyg
            - en superfärja - släpat ca 8 ton farledsutprickning och bottenankare
            genom en mycket känslig del av Stockholms farleders bottenfaciliteter.
          </note>
          <note>
            För det andra hade en lots somnat, vilket fick till följd att
            ett fartyg gick på grund.
          </note>
          <note>
            För det tredje var det en rättegång i Finland med anledning av
            en grundstötning i Fårösundsleden.
          </note>
          <note>
            För det fjärde inträffade något i samma veva som jag lämnade
            interpellationen. Det var en sovande rorsman på ett fartyg som
            gick genom det starkt trafikerade Öresund. Det kunde ha blivit
            ett eländes elände. Människoliv kunde ha gått till spillo. Detta
            fungerade i 40 minuter, tills en sandrevel tog emot. Tack vare
            en autopilot blev det inte värre än så.
          </note>
          <note>
            När det påstås att lotsen ombord på ett av dessa fartyg hade
            somnat vid ratten och att en styrman på bryggan hade varit sysselsatt
            med någonting annat blir i alla fall jag mycket tvivlande vad
            gäller säkerheten till sjöss. Jag skulle nästan vilja säga att
            det inte var så här förr.
          </note>
          <note>
            Jag hävdar här och nu - det gjorde jag även i min interpellation
            - att säkerhetsreglerna i färjetrafiken bör skärpas, dels med
            hänsyn till de egna passagerarna, dels med hänsyn till riskerna
            för andra fartyg i samma farleder.
          </note>
          <note>
            Statsrådet talar om ISM-koden. Det är säkert bra att den kommer
            att inarbetas. Men jag vill ändå fråga:
          </note>
          <note>
            Är statsrådet beredd att vidta verkligt kraftfulla åtgärder i
            det här fallet? Och vilka åtgärder arbetar statsrådet med tillsammans
            med medarbetare och någon eller några från Sjösäkerhetskommittén?
          </note>
          <note>
            Jag klagar inte på svaret, men det finns mycket mer som statsrådet
            skulle kunna delge alla oss presumtiva, eller kanske redan befintliga,
            färjepassagerare. Det har onekligen uppstått en oro bland oss
            vanliga passagerare i sjöfarten och inte minst bland dem som har
            sjöfarten som yrke.
          </note>
          <note>
            Anf. 90 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Som gammal riksdagsledamot känner jag väl till,
            precis som Göthe Knutson, att protokollet förs i en viss ordning.
            Jag har därför inte för avsikt att återupprepa det som jag sade
            för en mycket kort tid sedan om dessa incidenter och om vad som
            bör göras när det gäller dem.
          </note>
          <note>
            Göthe Knutson frågar om jag är beredd att vidta kraftfulla åtgärder
            för att öka säkerheten. Som jag sade redan i svaret förbereder
            vi inför årets budgetproposition förslag som grundar sig i Sjösäkerhetskommittén.
            I den mån riksdagen behöver fatta beslut om dessa saker kommer
            det i budgetpropositionen.
          </note>
          <note>
            På en del områden handlar det om uppdrag till
          </note>
          <note>
            Sjöfartsverket. Det är då sådana som regeringen själv kan lämna.
          </note>
          <note>
            I dag har jag av beredningstekniska skäl ingen möjlighet att
            gå in på de olika förslag som ligger hos
          </note>
          <note>
            Sjösäkerhetskommittén. Jag kan bara säga att uppslutningen bakom
            de förslag som Sjösäkerhetskommittén har lagt fram är mycket god
            bland de remissvar som vi nu håller på att granska. Detta kommer
            säkert också att återspeglas i budgetpropositionen.
          </note>
          <note type="speaker">
            Anf. 91 GÖTHE KNUTSON (m):
          </note>
          <note>
            Herr talman! Statsrådet försäkrade mig nästintill övertygande
            att det åtminstone kommer att läggas fram förslag om kraftfulla
            åtgärder.
          </note>
          <note>
            Men jag kan ta ett exempel. Låt oss säga att det finns två befattningshavare
            på bryggan. Den ena sysslar med någonting annat i stället för
            att vara just den reservkraft eller säkerhet som rimligen bör
            finnas när man trafikerar en så här, i förhållande till fartygens
            storlek, trång farled; det är ju en exceptionellt trång farled
            in till Stockholm i förhållande till de stora färjorna och även
            andra fartyg. Jag undrar om det är tillräckligt.
          </note>
          <note>
            Och då kommer jag till frågan: Vad säger rederierna om det förslag
            som man nu har tagit fram? Det föreligger ju nu remissvar när
            det gäller det arbete som har pågått och som skall fortsätta att
            beredas.
          </note>
          <note>
            Min fråga till statsrådet är alltså: Finns det ett gensvar hos
            bl.a., eller kanske främst, rederierna för de åtgärder som jag
            för min del anser är nödvändiga?
          </note>
          <note>
            Anf. 92 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Göthe Knutson ställer en mycket konkret fråga om
            det är rimligt att den ena befattningshavaren - om det finns två
            på bryggan - sysslar med någonting annat. Frågeställningen är
            sådan att svaret måste bli nej. Det är ungefär samma typ av fråga
            som: Har du slutat att slå din fru?
          </note>
          <note>
            I övrigt är det naturligtvis en fråga som gäller
          </note>
          <note>
            ISM-koden; tekniken skall samverka med den mänskliga faktorn.
            ISM-koden handlar faktiskt precis om det. I och med att vi alla
            är överens om att denna internationella kod - det handlar ju faktiskt
            om fartyg i internationell trafik - är oerhört viktig har jag
            också svarat på den frågan. Det är ingenting som riksdagen eller
            regeringen behöver fatta ett nytt beslut om. Det skulle ju betyda
            att vi inte trodde på de gamla beslut som vi faktiskt redan har
            antagit när vi har ratificerat
          </note>
          <note>
            ISM-koden.
          </note>
          <note type="speaker">
            Anf. 93 GÖTHE KNUTSON (m):
          </note>
          <note>
            Herr talman! Tack statsrådet!
          </note>
          <note>
            Med en lätt travestering skulle man kunna fråga en befattningshavare
            som har ansvaret för rodret och ratten på ett fartyg: Har du slutat
            att somna vid ratten?
          </note>
          <note>
            Jag konstaterar att statsrådet har en ambition att göra sitt
            bästa. Men eftersom det faktiskt har inträffat så många olyckor,
            incidenter, förlisningar och grundstötningar och den mänskliga
            faktorn ständigt återkommer måste vi uppenbarligen göra mera.
            Jag pläderar inte för exceptionellt ökade utgifter för rederierna.
            Men en förfärlig tragedi - Estoniakatastrofen -
          </note>
          <note>
            och också andra tragedier finns i bakgrunden. Oron hos allmänheten
            är väldigt stor. Dessutom finns det också andra trafikanter till
            sjöss. Som vanlig fritidsseglare är man många gånger mer än orolig
            över vad som kan hända på grund av märkliga och ibland ansvarslösa
            beteenden hos dem som för andra fartyg.
          </note>
          <note>
            Anf. 94 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Jag kan försäkra Göthe Knutson och alla andra att
            sjösäkerheten är en av de frågor som den här regeringen prioriterar
            mest av allt när det gäller efterdyningarna till den stora Estoniakatastrofen.
            Men som Göthe Knutson också sade handlar det inte bara om den
            katastrofen. Andra saker har också hänt. Därför behövde också,
            precis som jag har sagt vid tidigare diskussioner av det här slaget,
            organisationen av incidentrapporteringen t.ex. på Sjöfartsverket
            förbättras. Och så har gjorts.
          </note>
          <note>
            Jag vill påstå att sjösäkerheten, i och med Sjösäkerhetskommitténs
            förslag och underhandsförbättringar på Sjöfartsverket, mycket
            påtagligt har förbättrats under de senaste åren. Det gäller både
            fartyg som går under svensk flagg och fartyg som går på svensk
            hamn via hamnstadskontrollen.
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 1996/97:332 om färjetrafiken och
            lastsäkring
          </note>
          <note>
            Anf. 95 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Göthe Knutson har frågat mig hur jag kommer att
            hantera problemen med den nuvarande dåliga kontrollen och säkerheten
            beträffande lastsäkring hos en stor del av färjerederierna.
          </note>
          <note>
            Säkring av last, både på fartyget och inom varje lastbärare,
            är mycket viktig ur sjösäkerhetssynpunkt.
          </note>
          <note>
            Då ett stort antal olika aktörer deltar i lastsäkringsarbetet
            vid terminaler, industrier och fartyg är det viktigt att tydliga
            regler finns och att de efterlevs.
          </note>
          <note>
            För drygt ett år sedan gav regeringen Sjöfartsverket i uppdrag
            att bl.a. göra en översyn av nuvarande regler för lastsäkring
            samt kartlägga efterlevnaden av dessa. Vidare skulle verket, om
            behov förelåg, lämna förlag till tydligare regler, alternativt
            utökade möjligheter för kontroll av efterlevnaden av befintliga
            regler. Uppdraget lämnades mot bakgrund av de svåra fartygsolyckor
            med konsekvenser för människoliv och miljö som inträffat de senaste
            åren samt de allvarliga tillbud som inträffat på grund av att
            last förskjutits.
          </note>
          <note>
            Sjöfartsverkets redovisning av uppdraget kom in till departementet
            i slutet av april i år. Rapporten innehåller bl.a. vissa överväganden
            om hur en ökad samsyn mellan de olika myndigheter som har ansvar
            för tillämpning av och tillsyn över regler om lastsäkring skall
            uppnås. Vidare lämnas förslag till kontakter med EU och utveckling
            av tillsynsverksamheten.
          </note>
          <note>
            Sjöfartsverkets rapport utgör ett bra underlag för den fortsatta
            bedömningen av hur man skall komma till rätta med problemen. Frågan
            om vilka åtgärder som krävs bereds för närvarande inom Regeringskansliet.
          </note>
          <note type="speaker">
            Anf. 96 GÖTHE KNUTSON (m):
          </note>
          <note>
            Herr talman! Tack för interpellationssvaret! Jag lämnade interpellationen
            den 13 maj, och då hade vi kunnat ta del av artiklar i dagspressen
            om det arbete som Sjöfartsinspektionen gjort för att kontrollera
            hur den lastsäkring vi talar om egentligen sköts. I detta arbete
            har även Institutet för transportforskning medverkat.
          </note>
          <note>
            Vi kan konstatera att om lasten i ett fartyg förskjuts får fartyget
            slagsida. Egentligen skötte man det här mycket bättre på den tiden
            då det var segelfartyg som svarade för transporterna till sjöss.
            Då visste man vad det handlade om. Men här kör man ombord långtradare
            lastade med containrar som sedan kan fara både hit och dit, därför
            att de uppenbarligen inte i mer än viss utsträckning är säkrade,
            dvs. ordentligt fastsurrade.
          </note>
          <note>
            Det finns också siffror på detta. Jag tycker att det var en häpnadsväckande
            redovisning vi kunde ta del av i en artikel i Svenska Dagbladet
            den 13 maj i år.
          </note>
          <note>
            Där framkom att endast en fjärdedel av lasterna var ordentligt
            surrade, eller hur man nu vill beteckna lastsäkringen. Det visade
            sig också - det här är alltså
          </note>
          <note>
            Sjöfartsverkets siffror - att det varje år transporteras omkring
            500 000 dåligt säkrade laster med färja via svensk hamn.
          </note>
          <note>
            Vi vet att en polsk färja förliste i storm i södra
          </note>
          <note>
            Östersjön år 1993 och att 54 människor, framför allt sådana som
            hade sin försörjning som transportörer, dvs. långtradarchaufförer,
            miste livet. Detta berodde på att det var en dåligt säkrad last.
            Fartyget hade i och för sig sannolikt hållit måttet, men inte
            när lasten far omkring.
          </note>
          <note>
            Sedan visar det sig att man trots att detta fruktansvärda har
            hänt - och nu är det fråga om rederiers ansvar - fortsätter att
            fara omkring på haven med de här inbyggda riskerna. Det räcker
            egentligen med att det blir mycket storm och att några har slarvat
            för att människoliv skall vara i utomordentligt stor fara.
          </note>
          <note>
            I det läget frågar jag nu ministern: Vilka åtgärder är att föredra
            här? Är det att be EU om hjälp, eller skall vi försöka klara det
            nationellt?
          </note>
          <note>
            Anf. 97 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Ja, det kanske var bättre förr när man hade segelfartyg
            på det här området. Men det berodde ju på att man då i princip
            hade styckegods på allting.
          </note>
          <note>
            Då var det hur man säkrade lasten på fartyget som var betydelsefullt.
            I dag är en mängd aktörer inblandade, om man kan uttrycka sig
            så. Det handlar om terminaler, det handlar om industrier och det
            handlar om fartygen. Det betyder också att det är en mängd olika
            myndigheter som berörs, och det är där jag tror att det stora
            problemet ligger, åtminstone på nationell basis.
          </note>
          <note>
            Det är en stor mängd myndigheter som har ansvar för lastsäkringen,
            beroende på att det är en intermodaltransport. Det är Järnvägsinspektionen,
            Sjöfartsverket och Vägverket som är föreskrivande myndigheter.
            Det är också så att det är Järnvägsinspektionen och Sjöfartsverket
            som har tillsyn inom sina ansvarsområden, medan det är polisen
            som har tillsyn över landsvägstrafikens lastsäkring.
          </note>
          <note>
            Det här får konsekvenser. Det blir nämligen rätt komplicerat
            i det sista ledet - eller mellanledet, vilket det nu kan vara
            - för Sjöfartsverket att gå in och kontrollera lastsäkringen inne
            i en lastbil, särskilt om det är en plomberad lastbil. Det är
            väldigt mycket där problemet ligger. Det stora problemet består
            icke i att man surrar själva lastbilen för dåligt, utan det stora
            problemet - detta är alla experter eniga om - är att lasten i
            lastbäraren är dåligt surrad.
          </note>
          <note>
            Vad som nu sker är att TFK ger ut en handbok med råd och anvisningar
            om hur man skall lasta och transportera gods som ser till hela
            logistikkedjan. Det är viktigt att göra rätt från början, och
            man gör därför ett undervisningsmaterial med video och all modern
            teknik för att lära ut lastsäkring redan i industrin. Att jobba
            med att göra rätt från början tror jag är ett oerhört viktigt
            arbete.
          </note>
          <note>
            Sedan finns det en mängd andra saker man också kan göra, men
            dem kan jag återkomma till.
          </note>
          <note type="speaker">
            Anf. 98 GÖTHE KNUTSON (m):
          </note>
          <note>
            Herr talman! Jag skall i mån av ringa förmåga försöka medverka
            till att ytterligare en interpellation hinns med.
          </note>
          <note>
            Jag håller med om det statsrådet sade - vi spar tid på det viset
            också. Jag har dock en fundering. För ungefär ett år sedan visades
            ett mycket alarmerande
          </note>
          <note>
            TV-program, och sannolikt fanns det också ett antal artiklar
            i dagspressen, om den här problematiken. Nu är det på tiden att
            man tar itu med det här. Det finns de som säger att rederierna
            förlitar sig på att polisen och de andra som statsrådet har åberopat
            skall kontrollera det hela.
          </note>
          <note>
            Jag delar statsrådets uppfattning om de problem som finns inne
            på lastbärarnas flak. I en del fall verkar det som om långtradarchaufförer
            tog på sig rena självmordsuppdragen med tanke på vad som kan hända,
            vilket också den polska färjeförlisningen så brutalt visade.
          </note>
          <note>
            Nu får vi hoppas på det svar jag nämnde förut och som också nämndes
            i de artiklar jag talade om, nämligen att någon måste ta itu med
            det här. Ett alternativ är att vi tar itu med det nationellt,
            och det är då Sjöfartsverket som har synpunkter på det här. Det
            andra förslaget är att vi ser till att EU tar initiativ och att
            det blir mycket stabila och krävande regler.
          </note>
          <note>
            Anf. 99 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Båda åtgärderna behövs. Vi behöver förbättra arbetet
            på både det nationella och det internationella området. Vissa
            rederier är i dag väldigt bra på att gå in och kontrollera. Det
            är rederiet som har ansvaret när lasten finns ombord på fartyget.
          </note>
          <note>
            Sjöfartsverket arbetar på att bättre kontrollera de lastbärare
            som lastas in i fartygen. Men när det gäller tillsynen blir det
            trots allt fråga om stickprovskontroller. Även om man kan göra
            tätare stickprovskontroller och förbättra effektiviteten rör det
            sig ändå bara om stickprov. Det behövs ett större tillsynsansvar
            och en bättre samverkan, och det arbetar man med, inte minst på
            Sjöfartsverket.
          </note>
          <note>
            Men - och det är alldeles riktigt som Göthe Knutson säger - detta
            är också en fråga för EU. EU arbetar med lastsäkring, men man
            skulle kunna driva den frågan ännu hårdare. Därför har vi från
            Sverige tagit upp frågan med det generaldirektorat som i första
            hand sysslar med detta - och detta för att driva fram gemensamma
            regler inom unionen som ligger helt i linje med den tidigare nämnda
            Sjösäkerhetskommitténs förslag.
          </note>
          <note type="speaker">
            Anf. 100 GÖTHE KNUTSON (m):
          </note>
          <note>
            Herr talman! Jag är inte missnöjd med statsrådets svar. Men jag
            vill bara höra vad statsrådet har för synpunkt på följande - och
            gärna om den är möjligt att verifiera.
          </note>
          <note>
            Jag läser ur artikeln i Svenska Dagbladet: "De få rederier som
            själva kontrollerar att last som tas ombord är ordentligt säkrad
            underkänner - och vägrar att ta ombord - mellan 40 procent (Silja
            Line) och 2
          </note>
          <note>
            procent (P &amp; O Ferrymasters, som bara skeppar egna fordon och
            därför kan se till att de är rätt lastade)."
          </note>
          <note>
            Jag tolkar detta så att det är Silja Line som är ett gott föredöme.
            Övriga vet vad det rör sig om för fordon. Detta är utgångspunkter,
            och jag avslutar med dessa.
          </note>
          <note>
            Anf. 101 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Utan att gå in på enskilda rederier och företag
            kan jag ändå säga att det finns goda exempel som naturligtvis
            bör vara föredömen för övriga rederier. Det är också dessa goda
            exempel som Sjöfartsverket nu tar fram. Det går att konkurrera
            även om man gör rätt från början, och det är precis det som
          </note>
          <note>
            Sjöfartsverket jobbar med.
          </note>
          <note>
            Överläggningen var härmed avslutad.
          </note>
          <note>
            15 § Svar på interpellation 1996/97:325 om ursprungsnationalitet
            i körkort
          </note>
          <note>
            Anf. 102 Kommunikationsminister INES
          </note>
          <note type="speaker">
            UUSAMNN (s):
          </note>
          <note>
            Herr talman! Tomas Högström har frågat mig om jag är beredd att
            medverka till att uppgift om ursprungsland tas bort ur körkortet.
          </note>
          <note>
            Inom Europeiska unionen har utfärdats direktiv om körkort. Som
            skäl för att införa gemensamma bestämmelser om körkort har rådet
            anfört bl.a. att detta har gjorts för att underlätta den fria
            rörligheten av personer inom unionen och för att bidra till att
            förbättra trafiksäkerheten. Körkortsdirektivet innehåller bl.a.
            regler för körkortets utseende och innehåll samt regler för dess
            utfärdande. Sverige är som medlem i Europeiska unionen skyldigt
            att införliva direktiv i de nationella författningarna.
          </note>
          <note>
            Uppgift om födelseort är obligatorisk på de körkort som medlemsstaterna
            i Europeiska unionen utfärdar efter den 1 juli 1996. Födelseorten
            är den ort där en person råkar vara född och anger således inte
            personens nationalitet, etniska tillhörighet eller religiösa övertygelse.
          </note>
          <note>
            Redan under förhandlingarna om att införa körkort av kontokortsformat
            i rådets direktiv om körkort framförde Sverige åsikten att uppgiften
            om födelseland borde göras frivillig. Vi lyckades dock inte få
            tillräckligt gehör för vår inställning, bl.a. beroende på att
            vissa stater i Europa behöver uppgift om födelseort för att kunna
            identifiera körkortshavaren. I dessa stater finns varken personnummer
            eller centrala körkortsregister.
          </note>
          <note>
            Jag är dock fortfarande beredd att verka för att uppgiften om
            födelseort tas bort från körkortet eller att det i vart fall skall
            vara en frivillig uppgift.
          </note>
          <note type="speaker">
            Anf. 103 TOMAS HÖGSTRÖM (m):
          </note>
          <note>
            Herr talman! Jag får tacka statsrådet för svaret.
          </note>
          <note>
            Bakgrunden till min interpellation är att jag har träffat en
            grupp nya svenskar, och vi diskuterade problem som man möter när
            man är invandrare i Sverige och har en annan nationalitet i botten
            och sedermera förvärvar ett svenskt medborgarskap. En av dessa
            personer var mycket upprörd och visade mig sitt körkort.
          </note>
          <note>
            Han sade: Jag har varit svensk medborgare i 18 år.
          </note>
          <note>
            Jag kan inte acceptera att det svenska systemet pekar ut mig
            som turk. Turkiet är det land som jag en gång flydde ifrån.
          </note>
          <note>
            Detta är bakgrunden till interpellationen. När jag kontrollerade
            med branschorganisationerna bekräftade man den uppgiften.
          </note>
          <note>
            Nu är det inte fullt så illa som jag påstår i min interpellation.
            Utifrån uppgiften om födelseort kan man många gånger utläsa ursprungsnationalitet.
            Då har min interpellation bäring. Det kan inte vara vår uppgift
            att ha ett körkortssystem som försvårar för många av våra nya
            medborgare och som innebär att de känner sig besvärade och utpekade.
          </note>
          <note>
            Jag skall ta fasta på statsrådets svar där hon säger sig vara
            beredd att verka för att uppgiften om födelseort tas bort från
            körkortet eller att det i vart fall skall vara en frivillig uppgift.
            Det är jättebra. Men då frågar jag mig: Hur skall det arbetet
            gå till? När kan vi förvänta oss några resultat?
          </note>
          <note>
            Anf. 104 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Problemet är inte obekant för mig och för oss på
            departementet. Vi får många brev, förfrågningar och överklaganden
            där man ber att få slippa detta. Tyvärr finns den möjligheten
            inte i dag.
          </note>
          <note>
            Det är också viktigt att skilja mellan nationalitet och födelseort.
            Nationaliteten får inte anges, eftersom det inte rör sig om någon
            passhandling. Också sådana saker måste man skilja mellan.
          </note>
          <note>
            Födelseorten anges i passet. Men körkortet är ingen passhandling.
            Det skall kunna användas som en
          </note>
          <note>
            ID-handling och framför allt är det en handling som visar att
            man har rätt att framföra fordon.
          </note>
          <note>
            Tomas Högström frågade när man kan vänta sig en förändring. Ja,
            det pågår ett arbete med en översyn av körkortsdirektivet, och
            en arbetsgrupp har tillsatts för att börja jobba med frågan. Vi
            deltar aktivt i det arbetet. Men det är inte bara vi i Sverige
            som har denna inställning, utan det har några andra länder också.
            Vi kommer naturligtvis att skapa allianser, och det är väl bra
            att man gör det också på politisk nivå.
          </note>
          <note type="speaker">
            Anf. 105 TOMAS HÖGSTRÖM (m):
          </note>
          <note>
            Herr talman! Som statsrådet sade är det inte bara vi som arbetar
            med den här frågan utifrån den inställning som statsrådet redovisar.
            Systemets utformning inom Europeiska unionen är anpassat till
            länder som inte har centrala körkortsregister och personnummer.
          </note>
          <note>
            Jag kan mycket väl förstå att det kan innebära en del problem
            i arbetet med att förändra det gällande systemet.
          </note>
          <note>
            Faktum kvarstår att angivandet av födelseort i denna identitetshandling
            innebär för många ett problem och uppfattas av många som ett problem.
            Men jag nöjer mig med det svar som statsrådet har lämnat.
          </note>
          <note>
            Jag konstaterar att vi i stort är överens om att åtgärder måste
            vidtas. Tack så mycket.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 17.59 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            16 § Svar på interpellation 1996/97:313 om skogsråvara till inlandssågverken
            i norra Sverige
          </note>
          <note>
            Anf. 106 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Olle Lindström har frågat mig vilka åtgärder jag
            ämnar vidta för att hjälpa inlandssågverken med skogsråvara.
          </note>
          <note>
            I flera olika sammanhang har jag framhållit skogsnäringens stora
            betydelse för vår sysselsättning och försörjning. Vi har, om vi
            ser på landet som helhet, till skillnad från många andra länder
            i Europa och övriga världen fördelen att ha ett stort växande
            skogskapital. Det ger ett underlag för en betydande sysselsättning
            och en växande exportindustri. Betydelsen för sysselsättningen
            är särskilt stor i glesbygden och inte minst i norra Sveriges
            inland.
          </note>
          <note>
            En grundläggande förutsättning för en slagkraftig skogsindustri
            är en över tiden säkrad råvaruförsörjning. Därför föreskriver
            skogsvårdslagstiftningen både aktiva skogsvårdsåtgärder och en
            ansvarsfull och långsiktig hushållning med skogskapital. Som Olle
          </note>
          <note>
            Lindström känner till pågår en utvärdering av bl.a.
          </note>
          <note>
            skogsvårdslagen. I vissa delar har Skogsstyrelsen redan redovisat
            sina bedömningar till regeringen. I
          </note>
          <note>
            början av nästa år får vi den fullständiga redovisningen. Detta
            arbete kommer att utgöra underlag för ställningstaganden till
            om lagstiftningen behöver ändras för att säkra skogspolitikens
            produktionsmål.
          </note>
          <note>
            Olle Lindström lyfter särskilt fram Norrbotten i sin interpellation
            och pekar på obalansen mellan kustoch inland när det gäller industrikapacitet
            och råvarutillgångar.
          </note>
          <note>
            Den kustlokaliserade skogsindustrin har stora skogstillgångar
            i inlandet. Det är naturligt att dessa företag i första hand tillgodoser
            sina egna behov.
          </note>
          <note>
            Några möjligheter att styra deras virkesleveranser har inte statsmakterna.
            Företagen måste få arbeta på marknadsmässiga villkor. Inlandssågverken
            borde dock ha en mer gynnsam ställning när det gäller virke som
            bjuds ut på inlandsmarknaden än vad kustföretagen har. Transportavstånden
            för dem är ju kortare och borde leda till en bättre betalningsförmåga.
            Dessutom minskar transportstödets kostnadsnackdelar i samband
            med vidareförsäljningen av dessa förädlade råvaror.
          </note>
          <note>
            Olle Lindström tar också upp frågan om virkesleveranser från
            de statliga skogarna. På den tiden Domänverket var ett affärsverk
            hade staten den uttryckliga politiken att förse inlandsindustrin
            med råvara från statens icke obetydliga skogsinnehav. Denna möjlighet
            upphörde vid börsintroduktionen av Assi
          </note>
          <note>
            Domän, en introduktion som varmt förespråkades av
          </note>
          <note>
            Olle Lindström.
          </note>
          <note>
            De områden som undantogs vid Domänverkets bolagisering är till
            stor del fjällmark och rymmer en förhållandevis mycket liten skogsareal.
            Undantaget motiverades nämligen i första hand av samernas särskilda
            rättigheter inom dessa områden, som ligger ovanför odlingsgränsen
            i Norrbotten och Västerbotten och inom renbeteslanden i Jämtland.
            De särskilda regler som gäller skogsbruk inom dessa lågproduktiva
            och klimatiskt ofta kärva områden finns i skogsvårdslagen.
          </note>
          <note>
            Av de förhållandevis små virkesvolymer som kan avverkas på den
            statliga marken bjuds ungefär hälften ut som rotposter på marknaden
            på sedvanliga villkor.
          </note>
          <note>
            Resterande säljs som leveransvirke, varvid ungefär hälften är
            förbehållen lokala sågverksföretag genom särskilda avtal. Innevarande
            säsong har nästan allt utbjudet virke köpts av inlandsföretagen.
          </note>
          <note>
            Eftersom så stor del av den svenska skogsindustriproduktionen
            exporteras och Sverige jämfört med konkurrentländerna har sämre
            klimatiska förutsättningar för skogsproduktion är det nödvändigt
            att försöka öka värdeutbytet av skogsråvaran. Vi måste satsa på
            nya produkter och på effektiv och långtgående förädling. Mot den
            bakgrunden har regeringen aviserat extra insatser för forskning
            och utveckling särskilt i den träbearbetande sektorn. En förutsättning
            för framsteg är dock att de olika delbranscherna också själva
            ställer upp ekonomiskt och att man samarbetar i utvecklingen för
            framtiden. Här behövs åtaganden, inte minst från sågverksföretagens
            sida. En sådan utveckling är nödvändig för att inlandets skogsindustri
            genom en tillräcklig betalningsförmåga skall kunna säkra ett råvarubehov
            i balans med den möjliga skogsproduktionen.
          </note>
          <note type="speaker">
            Anf. 107 OLLE LINDSTRÖM (m):
          </note>
          <note>
            Herr talman! Tack, näringsministern, för svaret på min interpellation.
            Jag delar näringsministerns uppfattning om skogsnäringens stora
            betydelse för sysselsättningen, exporten och vår handelsbalans.
            Vidare har både den gamla och den nya skogsvårdslagen tillsammans
            med aktiva skogsvårdsåtgärder lett till att skogstillväxten i
            Sverige är mycket god. Skogsuttaget, som ligger på ca 70 % av
            tillväxten, har hittills bedömts som rimligt på grund av att åldersfördelningen
            inte i alla delar av landet är den önskvärda.
          </note>
          <note>
            I Norrbotten är ju läget att de kustlokaliserade industrierna
            äger mycket stora skogsarealer i inlandet, vilket innebär att
            skogsråvaran i huvudsak transporteras till kusten. Dessa industrier
            har byggts ut och effektiviserats och kräver därför mer av råvara
            än tidigare. Inlandssågverkens möjlighet att skaffa råvara har
            därmed försämrats. De tvingas att importera från både Finland
            och Ryssland. Än värre skulle det kunna bli om ytterligare stora
            reservatsavsättningar skulle ske.
          </note>
          <note>
            Exempelvis Jokkmokks Trä AB är ett sågverk som är lokaliserat
            mitt i Norrbottens skogsland med 14 mil till närmaste större sågverk.
            Trots detta måste relativt stor volym av deras råvara importeras.
            Jokkmokks
          </note>
          <note>
            Trä har ökat vidareförädlingen och räknar inte med något ökat
            råvarubehov utan nöjer sig med ungefär det som man behöver i dag,
            70 000 skogskubikmeter.
          </note>
          <note>
            Som jag skrivit i min interpellation är jag också medveten om
            att ministern inte kan peka med hela handen och ge direktiv om
            hur skogsindustribolagen, som äger stora skogsarealer i inlandet,
            skall göra med sin råvara. Däremot borde Statens fastighetsverks
            skogsuttag i större utsträckning än nu kunna styras till köpsågverken
            i inlandet. De är inte ute efter någon subvention utan betalar
            givetvis gällande marknadspriser. De allra flesta av inlandssågverken
            har ju till betydande del byggts upp med statligt lokaliseringsstöd.
            En positiv faktor i beslutsunderlaget har ju varit just råvarutillgången.
          </note>
          <note>
            Näringsministern säger att på den tiden Domänverket var affärsverk
            hade staten den uttryckliga politiken att förse inlandsindustrin
            med råvara. Då borde ju samma sak kunna gälla i dag, Anders Sundström.
          </note>
          <note>
            Statens fastighetsverk är ju ett affärsverk.
          </note>
          <note>
            Enbart inom Jokkmokks kommun utgör det möjliga uttaget på skogsmarken
            mer än hälften av industrins behov. Jag har erfarit att samarbetet
            dock är gott mellan samtliga aktörer på marknaden. Men verkligheten
            innebär ju ändå en fortsatt stor import.
          </note>
          <note>
            Vore det inte en bra regionalpolitisk åtgärd att hjälpa inlandssågverken
            med råvara via statens egen skog? Det är en regionalpolitisk åtgärd
            som inte påverkar budgeten. Det rör sig ju dessutom om många arbetstillfällen
            i en bygd där alternativen inte är så lätta att finna.
          </note>
          <note>
            Anf. 108 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Jag tycker att vi redan har levererat det som Olle
            Lindström begär. Jag har gått igenom hur fördelningen ser ut för
            innevarande verksamhetsår när det gäller hur leveransvirke och
            rotposter har fördelats från Fastighetsverkets innehav i Norrbottens
            och Västerbottens inland. I allt väsentligt har hela beståndet
            gått till inlandssågverken. Det finns några mycket små undantag,
            men då är det fråga om uppköpare i inlandet som har köpt upp sågtimret
            - jag pratar nu om sågtimret.
          </note>
          <note>
            Det förvånar mig naturligtvis litet grand att Olle
          </note>
          <note>
            Lindström frågar om detta. Det stora statliga innehavet finns
            numera på börsen i det börsintroducerade
          </note>
          <note>
            Assi Domän. Där finns det speciella börsregler som säger vad
            en aktieägare får göra i förhållande till en annan. På det gamla
            Domänverkets tid var det så att högst 50 % av sågtimret skulle
            gå till statens egna sågverk. Resten skulle gå till köpsågverken
            i inlandet.
          </note>
          <note>
            Den policyn finns inte kvar längre. Det är inget som jag har
            medverkat till, men det har Olle Lindström i allra högsta grad
            gjort.
          </note>
          <note type="speaker">
            Anf. 109 OLLE LINDSTRÖM (m):
          </note>
          <note>
            Herr talman! Det är riktigt att jag har varit förespråkare för
            att Assi Domän, när det blev till, också skulle in på börsen,
            och det har ju utvecklats mycket bra. Men nu är det ju faktiskt
            så att det finns skogsråvara även på Statens fastighetsverks område
            som skulle räcka mer än väl. Det är ju ändå så att bara 10-
          </note>
          <note>
            12 % av den totala skogsråvaran i Jokkmokks kommun går till den
            lokala industrin. Jag har besökt ett antal av de här företagen,
            och jag har också fått information om vilket uttag som vore möjligt.
            Då visar det sig att det finns betydligt mer än vad man tar ut
            i dag. Dessutom skulle mer kunna styras till just de här industrierna
            i inlandet.
          </note>
          <note>
            Problemet är att man nu har investerat rätt mycket i förädling.
            Man vill ha en stabilitet när det gäller råvaran. Vågar man anställa
            fler? Av 35-40 anställda är drygt en tredjedel i förädlingen i
            dag i just den industri som jag har nämnt. Man vet inte säkert
            hur man skall gå vidare, och det gäller inte bara ett företag.
            Jag har bara nämnt Jokkmokks Trä, men det finns flera.
          </note>
          <note>
            Det är märkligt att de här transporterna skall mötas mellan kusten
            och inlandet. Det ena går en väg och det andra går en annan. Jag
            har tidigare haft en debatt med Anders Sundström om de regionala
            skillnaderna.
          </note>
          <note>
            Då framförde näringsministern att det troligen kommer en regionalpolitisk
            proposition i höst. Då tycker jag att det vore lämpligt att vidta
            en sådan här åtgärd.
          </note>
          <note>
            Det är ju inte så att det kostar pengar. Man är beredd att betala
            vad det kostar. Denna styrning borde vara möjlig - även om vi
            tidigare har sagt att det är svårare just när det gäller bolagen.
          </note>
          <note>
            Som jag har uppfattat det, och att döma av de undersökningar
            som jag har gjort, är det inte fråga om att den här volymen inte
            finns. Om 50 % går ut på rotposter från statens mark, är det kanske
            svårare för dem som inte har ett sådant system upplagt. De är
            köpsågverk och har inte en organisation för att på rätt sätt köpa
            på rot. Då är det naturligtvis svårare.
          </note>
          <note>
            Jag tycker ändå att Anders Sundström borde fundera på det här
            inför den kommande propositionen.
          </note>
          <note>
            Det här är en mycket enkel och kostnadsfri åtgärd för staten.
            Då borde man också kunna se till att de här arbetstillfällena
            kan finnas kvar i det inland som annars har så stora svårigheter.
          </note>
          <note>
            Anf. 110 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Jag måste få säga att jag tycker att
          </note>
          <note>
            Olle Lindströms interpellation är litet märklig. Först konstaterar
            Olle Lindström att han vill att vi skall styra statens innehav
            av fjällmarker till inlandssågverken. Jag har svarat att det gör
            vi. Vi kan konstatera att för innevarande verksamhetsår går i
            huvudsak allt statligt virke till dessa inlandssågverk. Men den
            viktiga frågan är en annan. Olle Lindström var en av de mest glödande
            förkämparna för att det statliga skogsinnehavet i Norrlands inland
            skulle sättas på börsen. Därmed omöjliggjordes den styrning av
            statlig skog som Olle Lindström nu efterfrågar. Antingen får man
            väl säga: Sent skall syndaren vakna. Då är det ju bra - om syndaren
            vaknar. Eller så kan det vara värre än så. Det kan nämligen vara
            så att han känner att han har varit med om något som han egentligen
            inte ville och nu försöker täcka detta.
          </note>
          <note type="speaker">
            Anf. 111 OLLE LINDSTRÖM (m):
          </note>
          <note>
            Herr talman! Nej, Anders Sundström, det är absolut inte så. Det
            är bara så att den här volymen råvara finns i inlandet. Det är
            bara fråga om viljan att styra i det här fallet. Sedan säger näringsministern
            själv att när Domänverket var statligt skötte vi det här och styrde
            det. Varför skulle det inte gå att styra det i dag, fast det är
            ett annat affärsverk? Det finns ingen logik i näringsministerns
            resonemang.
          </note>
          <note>
            Självklart har man möjlighet att göra det här. Jag kan väl tänka
            mig att det också kan bli något i den riktningen. Men jag vill
            säga att för innevarande år är det ungefär 30 % av den volym som
            jag talar om som går till industrin inom Jokkmokks kommun. Alltså
            finns det möjligheter att utöka väsentligt. Om viljan är god,
            så tror jag att det här också är möjligt. Jag hoppas att Anders
            Sundström tar det här med sig. Jag vet att också industrierna
            har bearbetat, eller i varje fall skickar in skrivelser till,
            regeringen om det här. Det här betyder ganska mycket. Det kan
            handla om 30-40
          </note>
          <note>
            anställda i olika delar av Norrbottens inland.
          </note>
          <note>
            Överläggningen var härmed avslutad.
          </note>
          <note>
            17 § Svar på interpellation 1996/97:314 om svensk glasindustri
            och glasrikets framtid
          </note>
          <note>
            Anf. 112 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Lennart Beijer har frågat mig dels om jag är beredd
            att vidta åtgärder för att bevara det svenska glashantverket,
            dels på vilket sätt jag kommer att agera för att motverka den
            negativa utvecklingstrenden med nedläggningar och minskad sysselsättning
            i glasriket, dels hur jag avser att agera för att upprätthålla
            glasbruken i glasriket som en levande svensk turistattraktion.
          </note>
          <note>
            Näringspolitikens främsta roll är att skapa ett generellt gott
            näringsklimat. För att den skall bli framgångsrik, måste tillväxtförutsättningarna
            i hela landet tas till vara och hänsyn tas till olikheterna mellan
            olika regioner. Regeringen har därför bl.a. initierat en ny tillväxtorienterad
            regional näringspolitik under
          </note>
          <note>
            1996. Den utvecklas nu successivt. Landshövdingarna i bl.a. Kronobergs
            och Kalmar län har inom ramen för denna engagerat ett stort antal
            aktörer i länen för att tillsammans utarbeta förslag till regionala
            initiativ för ökad tillväxt och sysselsättning och därmed också
            mildrade effekter av eventuella friställningar i näringslivet.
          </note>
          <note>
            Vad gäller glasriket ankommer det således bl.a. på länsstyrelsen,
            ALMI Företagspartner AB, kommunerna och näringslivets organisationer
            att medverka till en utveckling av näringslivet i regionen dels
            genom att stärka hantverkstraditionerna i glasriket, dels genom
            att ta till vara andra utvecklingsmöjligheter för att skapa ett
            mångsidigt näringsliv. Regeringen har för innevarande budgetår
            anvisat länsstyrelserna i Kronoberg och Kalmar län 12 respektive
            38 miljoner kronor i s.k. länsanslag och därtill 7 respektive
            12 miljoner kronor för småföretagsutveckling.
          </note>
          <note>
            När vi marknadsför Sverige utomlands som turistland, finns glasriket
            med som en viktig turistattraktion. Den manuella glasindustrins
            traditioner och kultur är ett viktigt mål för många utländska
            turister.
          </note>
          <note>
            Detsamma gäller för många semestrande svenskar.
          </note>
          <note>
            Det vilar ett stort ansvar på de företag som är engagerade i
            branchen att vidmakthålla hantverkskunnandet inom glasindustrin.
            Staten medverkar till att utveckla det svenska hantverks- och
            designkunnandet inom glasområdet bl.a. genom utbildning. För att
            bevara och utveckla intresset för svenskt glas, spelar den gemensamma
            marknadsföring som genomförs av staten och turistnäringen en betydande
            roll. Den statliga satsningen på en internationell marknadsföring
            av
          </note>
          <note>
            Sverige som turistland har ökat kraftigt genom insatserna i sysselsättningspropositionen.
          </note>
          <note>
            Vad gäller Lennart Beijers sista fråga menar jag att alla parter
            har ett ansvar föra att utveckla glasriket.
          </note>
          <note>
            Samhällsorgan måste, liksom stora och små företag, medverka för
            att stärka näringslivet. Jag utgår därför självfallet från att
            ägarna till glasbruken känner sitt avgörande ansvar för glasriket
            och vad det står för.
          </note>
          <note>
            De borde väl känna till den manuella glasindustrins betydelse
            som turistattraktion och därmed dess värde för regionen och landet.
            Jag hoppas att dagens ägare agerar som långsiktiga industriella
            ägare som har för avsikt att vidareutveckla företagen. Självklart
            kan jag dock inte besluta över deras agerande, och inte heller
            över ägandet i företagen.
          </note>
          <note>
            Jag vill också säga att jag själv kommer att besöka glasriket
            under augusti månad för att skaffa mig en större kunskap om verksamheten
            på ort och ställe.
          </note>
          <note type="speaker">
            Anf. 113 LENNART BEIJER (v):
          </note>
          <note>
            Herr talman! Jag ber att få tacka för svaret från näringsministern.
            Jag tycker att det är ett bra svar, och man kanske inte kan begära
            så mycket mer. Jag tycker att näringsministern har rätt när han
            säger att näringspolitikens främsta roll är att skapa ett generellt
            gott näringsklimat. Det är också bra att länsstyrelserna har fått
            resurser i länsanslag och s.k. småföretagsutveckling.
          </note>
          <note>
            Näringsministern lägger ett visst ansvar också på länsstyrelserna,
            ALMI, kommunerna och näringslivets organisationer för stärkande
            av bl.a. hantverkstraditionen i glasriket.
          </note>
          <note>
            Dessa mer allmänna inriktningar för att utveckla näringslivet
            i svaga regioner, vilket det är fråga om här, är bra och riktiga.
            Men när det gäller att rädda och utveckla den svenska glasindustrin
            och det svenska glaskunnandet är nog dessa satsningar knappast
            tillräckliga. Jag tror att näringsministern träffar rätt när han
            säger:
          </note>
          <note>
            "Jag utgår därför självfallet från att ägarna till glasbruken
            känner sitt avgörande ansvar för glasriket och vad det står för."
          </note>
          <note>
            Vidare säger han:
          </note>
          <note>
            "Jag hoppas att dagens ägare agerar som långsiktiga industriella
            ägare som har för avsikt att vidareutveckla företagen."
          </note>
          <note>
            Det är naturligtvis så det borde vara.
          </note>
          <note>
            Fackliga organisationer och människor i glasriket misstänker
            emellertid att det inte finns någon gemensam långsiktig strategi
            för de tre ägargrupperna. Det är alltså Proventus. Wallenbergsägda
            SEP och Royal
          </note>
          <note>
            Copenhagen. De har uppenbarligen ganska olika mening om hur glasindustrin
            och glasriket skall utvecklas. Att det är något som inte står
            rätt till kan man konstatera när man ser hur glasindustrin i Norge
            söker arbetskraft också i Sverige. Norska intressen, nu senast
            Magnor, har också köpt anrika Johansfors glasbruk. Förhoppningsvis
            påverkar Magnors satsningar i
          </note>
          <note>
            Johansfors också Orreforsgruppen.
          </note>
          <note>
            I Orreforsgruppen har vd:n Göran Bernhoff annonserat sin avgång.
            Men man får väl säga att det är tur att han sitter kvar i avvaktan
            på en ny vd.
          </note>
          <note>
            Jag tror att vi befinner oss i ett läge som motiverar ett visst
            direkt agerande från Näringsdepartementet.
          </note>
          <note>
            Självfallet har ägarna ansvaret, men ibland kan det behövas någon
            utifrån som stöter på för att något skall hända. Den påtagliga
            låsningen hos ägarna måste lösas upp.
          </note>
          <note>
            Jag vill fråga näringsministern om han kan tänka sig att bjuda
            in ägarna till en allmän och bred diskussion om den svenska glasindustrins
            framtid. Initiativrätten måste vi ändå kunna ha.
          </note>
          <note>
            Ett annat problem i glasriket är ägargruppens ovilja att öppna
            för konkurrens. Det har t.ex. funnits intresse från de anställda,
            nu senast vid Boda glasbruk, att överta ägandet. Att detta kan
            vara en möjlig väg bevisas av utvecklingen i Målerås, som är mycket
            positiv. Det kan ju faktiskt vara på det viset att den manuella
            glasindustrin skall bestå av just många små glasbruk med egna
            nischer. Åtminstone måste det bli en ganska betydande del av glasindustrin
            i framtiden.
          </note>
          <note>
            Det tycker jag också är en typisk fråga för diskussion med ägarna,
            dvs. om de är villiga att öppna för konkurrens även om det naturligtvis
            ställer till vissa problem för den nuvarande ägargruppen.
          </note>
          <note>
            Anf. 114 ANN-MARIE
          </note>
          <note type="speaker">
            FAGERSTRÖM (s):
          </note>
          <note>
            Herr talman! Glasnäringen är mer än en industri, mer än en näring.
            Glaset är en viktig del av vårt kulturarv och vår nationella identitet.
            Därför räcker det inte med att hänvisa till industrins ansvar.
            Det är ett nationellt intresse att den svenska glasnäringen överlever
            och ges möjlighet att utvecklas. Jag delar därför näringsministerns
            uppfattning om att detta är ett samlat ansvar för många aktörer
            såväl lokalt som regionalt och nationellt. Kosta, Orrefors och
            Boda är namn som är lika internationellt kända som Volvo, Saab
            och
          </note>
          <note>
            Ericsson. Det fanns länge ett uttryck som löd: Vad som är bra
            för Volvo är också bra för Sverige. Jag tror t.o.m. att det var
            den tidigare finansministern
          </note>
          <note>
            Gunnar Sträng som myntade uttrycket. På samma sätt borde dagens
            regering kunna uttrycka att det som är bra för glasnäringen är
            bra för Sverige.
          </note>
          <note>
            Herr talman! Även om människorna i bygden och bygdens överlevnad
            är beroende av denna näring handlar det inte endast om arbetstillfällen
            och regional utveckling även om detta är av största betydelse
            i en landsända som drabbats hårt av företagsnedläggningar och
            hög arbetslöshet. Men stödet till glasindustrin handlar i första
            hand om yrkeskunnande utvecklat under generationer, om nationell
            stolthet, om kulturell identitet som är så ofantligt mycket starkare
            än den som vi känner för microchips eller spindelleder. Det är
            viktigt att staten medverkar till att utveckla det svenska hantverks-
            och designkunnandet inom glasområdet, bl.a. genom utbildning och,
            som statsrådet säger, genom att glasnäringen marknadsförs i våra
            turistsatsningar. I det senare fallet vill jag nog dock hävda
            att det är tvärtom, nämligen att Sverige marknadsförs genom att
            vi internationellt berättar om glasbruken. Jag menar att mer borde
            kunna göras från regeringen, t.ex. att satsa på turismen och kulturen
            i området, att bidra med medel för att presentera denna turistnäring
            i andra länder, att staten tar på sig ansvaret och ser till att
            denna näring blir ett riksintresse och att ansvara för en samordning
            genom att ta fram ett nationellt handlingsprogram för denna näring.
          </note>
          <note>
            Mina frågor lyder:
          </note>
          <note>
            Är näringsministern beredd att verka för att regeringen skjuter
            till statliga pengar för att presentera denna turistnäring för
            andra länder och på så sätt lyfta fram betydelsen av glasindustrin
            som har en stark turistisk potential?
          </note>
          <note>
            Jag undrar också om det kan finnas ett intresse från staten att
            ta fram en nationell handlingsplan och på så sätt samordna insatserna
            på detta område.
          </note>
          <note type="speaker">
            Anf. 115 ANDERS G HÖGMARK (m):
          </note>
          <note>
            Herr talman! Två frågor står i fokus, för det första problemet
            för glasindustrin och för det andra vad man generellt kan göra
            för att utveckla goda förutsättningar för regionen och näringslivet.
          </note>
          <note>
            Om man ser på glasindustrin kan man säga att den är en liten
            men lysande eller skimrande del av svensk industri vars sysselsättningseffekter
            är långt större än den egna branschen, t.ex. som turistattraktion,
            vilket har nämnts både i svaret och i tidigare anföranden.
          </note>
          <note>
            Glasriket är en av de tio största turistattraktionerna mätt i
            antalet besökare per år. Den är också en marknadsförare av svensk
            industri i övrigt. Genom årtionden har många svenska företag säkert
            använt svenskt glas och svensk formgivning som ett väldigt angeläget
            och viktigt instrument för att visa svenskt konsthantverks och
            svensk designs höga nivå.
          </note>
          <note>
            Det är alltid en arbetsfördelning mellan vad staten kan göra
            och vad näringen kan göra. Då är det ganska rimligt att det är
            näringen som har huvudansvaret. Det är den som måste finna en
            struktur, och de ägare som sitter i denna struktur måste självfallet
            ta sitt långsiktiga ansvar utifrån de värderingar som de har.
            Men det är klart att det innebär att det blir väsentligt större
            förutsättningar för att denna struktur skall kunna utvecklas på
            ett bra sätt och att ägarna är beredda att satsa långsiktigt om
            de känner att det generellt sätt förs en politik som gagnar den
            typen av långsiktighet.
          </note>
          <note>
            Satsningar på utbildning har nämnts både i svaret och av övriga
            debattörer. Det är viktigt att vi på olika sätt också kan få något
            utflöde av den intensiva formgivningsprocess som finns inom glasbruken
            och att den kan spilla över på annan typ av utbildning. Vid t.ex.
          </note>
          <note>
            högskolan i Växjö planeras det för designutbildning i koppling
            och närhet med andra företag. Det tycker jag är utomordentligt
            bra.
          </note>
          <note>
            Jag tror också att det är viktigt att man på alla sätt underlättar
            för glasindustrin med olika former av exportsatsningar. Man kan
            säga att staten, utifrån resonemanget att det är fråga om ett
            svenskt kulturarv, har betydande möjligheter via sina utrikesrepresentationer
            - inte bara de som sitter och äter med produkter därifrån. Men
            det finns också en utomordentligt stor möjlighet, kanske ännu
            större än i dag - på en del ställen görs det betydande insatser,
            det är jag medveten om - på de utrikes beskickningar som vi har.
          </note>
          <note>
            Riksdagens revisorer, där jag är vice ordförande, granskar för
            närvarande utrikesförvaltningen. Utan att föregripa resultatet
            av granskningen kan jag säga att det finns anledning att titta
            närmare på hur andra länder via sina beskickningar ännu mera kraftfullt
            marknadsför olika kommersiella produkter. En hel del görs, och
            det skall inte förringas. Men ytterligare insatser skulle kunna
            göras. I stället för att resonera om hur litet gåvor, antalet
            gåvor eller hur små gåvor som skall ges kunde riksdagen göra en
            insats. Det är ju saligare att giva än att taga. Jag pläderar
            inte för att praktpjäser skall överlämnas när olika beskickningar
            är ute och reser. Men på något sätt skulle vi kanske göra en insats,
            inte bara pengamässigt utan också på ett sådant sätt att det blir
            ett visst symbolvärde om riksdagen på ett trevligt sätt visar
            att det är roligt att vara en glad givare och att det finns många
            vackra saker att ge. Det skapar också en speciell status. Där
            har staten möjligheter via riksdagen och, givetvis, via utrikes
            representationer.
          </note>
          <note>
            Avslutningsvis några ord om den generella politiken. Jag är helt
            övertygad om att det finns betydande möjligheter att göra satsningar
            ute i de olika regionerna via landshövdingeuppdrag. Men vi i våra
            landamären i sydost tycker nog att det borde kunna finnas utrymme
            för att ge oss en betydligt större andel av pengarna, som vi i
            söder tycker kanske litet väl mycket går åt norr.
          </note>
          <note>
            Anf. 116 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Jag skall försöka svara på frågorna helt kort. Jag
            vill avvakta med att ta initiativ till att bjuda in ägarna till
            en diskussion tills jag själv har besökt glasriket. Det kommer
            jag, som sagt, att göra i augusti månad i samband att jag under
            ett par dagar besöker det området.
          </note>
          <note>
            En fråga att då diskutera med ägarna, ifall jag finner det nödvändigt,
            är frågan om nya företagskonstellationer mera generöst skall få
            gå in och ta över verksamheter som man själv vill avveckla. Så
            långt mitt svar på frågorna från Lennart Beijer.
          </note>
          <note>
            Till Ann-Marie Fagerström vill jag säga följande.
          </note>
          <note>
            Rätt mycket av de statliga pengarna används faktiskt till att
            stödja glasindustrin. Vid ett par olika tillfällen under min tid
            som minister har vi gått till riksdagen med förslag om ökade anslag
            när det gäller turism och marknadsföring av Sverige. Detta område
            får en väldigt stor del av marknadsföringen av Sverige. Det är
            nämligen en näring som vi tror på och som har ett stort attraktionsvärde
            utanför vårt land.
          </note>
          <note>
            Däremot har jag inte själv grubblat över behovet av att göra
            en nationell handlingsplan för just denna bransch. Över huvud
            taget är väl den typ av branschprogram som vi en gång i tiden
            jobbade med något som jag inte är så våldsamt intresserad av.
            Jag ser naturligtvis att det finns ett behov av att satsa på olika
            industriella system, men de är betydligt bredare och större jämfört
            med en bransch som glasindustrin.
          </note>
          <note>
            Erfarenheterna av den typen av branschprogram är inte särskilt
            goda.
          </note>
          <note>
            Anders G Högmark talade egentligen om två saker. Dels handlade
            det om Utrikesdepartementet kan göra mera - alla kan säkert göra
            mera. Dels handlade det om att det regionala utvecklingskapitalet
            skall fördelas på ett sådant sätt att regionen i fråga får en
            större andel av Sveriges samlade utvecklingskapital.
          </note>
          <note>
            Jag tycker kanske inte att det är argument för att bygga fördelningen
            av det regionala utvecklingskapitalet på de problem som nu finns
            inom glasindustrin. Det behövs nog en något bredare karaktär än
            så.
          </note>
          <note>
            Jag vill understryka att staten gör rätt mycket på det här området
            dels genom det regionala utvecklingskapital som går till regionen,
            dels genom de utbildningsinsatser som görs - Utbildningsdepartementet
            har bidragit till den utbildning av glasblåsare som just nu äger
            rum i Nybro - och dels genom designutbildning och en satsning
            på design. Där har staten tagit ett stort ansvar. Slutligen handlar
            det också om våra kraftiga satsningar på turismen. Detta hindrar
            inte att det kan behövas ytterligare åtgärder från statens sida.
            Det är mitt skäl till att i augusti åka ned för att besöka området.
          </note>
          <note type="speaker">
            Anf. 117 LENNART BEIJER (v):
          </note>
          <note>
            Herr talman! Det är väldigt bra att näringsministern tänker besöka
            glasindustrin på ort och ställe. Det är bästa sättet att få riktig
            information från alla olika håll.
          </note>
          <note>
            Jag kan instämma i det mesta som mina debattkamrater här har
            sagt. Möjligen ställer jag inte helt och hållet upp på resonemanget
            om att mera resurser går norrut jämfört med vad som går söderut
            i denna situation.
          </note>
          <note>
            Glasindustrin har drygt hundraåriga traditioner och är i dag
            hårt koncentrerad till Nybro-Växjö-
          </note>
          <note>
            Vetlanda-regionen. Glasindustrin spelar en väldigt viktig roll
            - jag tror att Ann-Marie Fagerström var inne på det - både nationellt
            och globalt. Tänk på alla tillfällen då viktiga pjäser delas ut!
            Pjäser från just
          </note>
          <note>
            Orrefors, Kosta och Boda brukar vara mycket populära.
          </note>
          <note>
            I dag finns ca 1 500 anställda kvar i glasindustrin inom den
            här regionen. Glashantverket finns kvar i glasriket. I andra länder
            är det ofta så att man gått ifrån hantverket och fortsatt med
            maskinellt industriglas. Det är naturligtvis en styrka att ha
            kvar denna bit.
          </note>
          <note>
            Det tar väldigt lång tid att utbilda t.ex. glasblåsare och glasslipare.
            Man blir litet orolig. Medelåldern är hög i dag i och med att
            det varit fråga om få anställningar. I stället har det handlat
            om uppsägningar.
          </note>
          <note>
            Dessutom tar det lång tid att utbilda nya glasarbetare.
          </note>
          <note>
            Risken är uppenbar att kunskapen om glastillverkning försvinner,
            framför allt i nuvarande i glasriket. Det är ju minst sagt svårt
            att motivera ungdomar att utbilda sig för framtida glasarbete.
          </note>
          <note>
            Glasindustrin och träindustrin har sina problem.
          </note>
          <note>
            Träindustrin har efterfrågeproblem. Varvsindustrin har konkurrensproblem.
            Inom glasindustrin, som tillhör de traditionella viktiga svenska
            näringarna, är det uppenbart att det just nu är ägarfrågan som
            är det stora problemet. Jag tycker att näringsministern har gett
            oss ett svar och jag vill tacka för diskussionen.
          </note>
          <note>
            Jag förutsätter att departementet efter ministerns besök i augusti
            tar vissa initiativ för att lösa upp de knutar som just nu finns
            vad gäller glasindustrins framtid. Detta får inte ta för lång
            tid. Jag hoppas verkligen att man då åtminstone kan tillsätta
            en ny verkställande direktör för Orreforsgruppen som är beredd
            att ta tag i frågorna samtidigt. Oavsett detta tror jag att det
            är väldigt viktigt att departementet agerar i den här frågan.
            Tack!
          </note>
          <note>
            Anf. 118 ANN-MARIE
          </note>
          <note type="speaker">
            FAGERSTRÖM (s):
          </note>
          <note>
            Herr talman! Av svaret att döma är det av betydelse att den svenska
            glasnäringen överlever och ges möjlighet att utvecklas. Detta
            är av nationellt intresse.
          </note>
          <note>
            Jag vill på detta sätt än en gång framföra till näringsministern
            att det är viktigt att fundera över statliga samordnade insatser
            och över en handlingsplan för denna näring.
          </note>
          <note>
            Precis som Lennart Beijer vill också jag tacka näringsministern
            för hans svar. Jag utgår från att det är ett löfte om att verka
            för en framtid för glasriket.
          </note>
          <note>
            Därför räknar jag med att jag kan åka hem och presentera detta
            för berörda. Samtidigt hälsar jag näringsministern välkommen till
            Småland och glasriket.
          </note>
          <note type="speaker">
            Anf. 119 ANDERS G HÖGMARK (m):
          </note>
          <note>
            Herr talman! Självfallet är det av stort värde att näringsministern
            besöker trakten och får en ännu bättre bild av läget där. Att
            det är värdefullt kan alla vara ense om.
          </note>
          <note>
            Det är självfallet också av central betydelse - det gäller praktiskt
            och det har även ett symbolvärde - att man snart får fram en ny
            vd. Det ger klara signaler både inåt och utåt, med tanke på den
            betydelse som koncernen har. Samtidigt är det viktigt att framhålla
            att vi gärna ser en mångfald, flera hyttor och bruk, och att den
            sämre sidan av brukskulturen - att man slår vakt om det man har
            och inte riktigt bejakar det nya - stävjas. Det har ju inte varit
            brukssamhällets goda sida att försöka låta bli att sluta sig.
            I stället handlar det om att försöka uppmuntra och stimulera både
            avknoppare och nyetablerare. På det sättet skapas en större konstnärlig
            mångfald, till gagn även för dem som kanske får viss konkurrens.
          </note>
          <note>
            Man kan föra ett långt resonemang om detta med norr och söder.
            Det är kanske ingen större hemlighet att alla anser sig få för
            litet pengar. Men det råder ingen tvekan om att den som gödslar
            klokt nu, när det skall hushållas med gödselmedel, givetvis gödslar
            där gödslingen gör största nyttan. I Småland finns det många potentiella
            nyetablerare och mycket klurighet, vilket inte heller är en nyhet.
            Dra nytta av detta!
          </note>
          <note>
            Sedan till en sak som har bäring på ett annat viktigt politikområde,
            nämligen tillgången till goda kommunikationer, tillgången till
            flyget.
          </note>
          <note>
            Delar av KOMKOM:s betänkande blir litet skrämmande läsning, där
            man till nöds kan säga flyg kan vara bra uppe i Norrland och utrikes
            men i övrigt har det inte någon större betydelse. Jag skulle vilja
            få en reaktion från näringsministern på detta. Vi får grupper
            från Köpenhamn, Japan och hela världen på några timmars besök
            på glasriket. Utan tillgång till nationellt flyg med kopplingar
            till Köpenhamn lär besökssiffrorna för de internationella turisterna
            mycket snabbt minska. Jag tycker att det skulle vara väldigt bra
            om näringsministern kunde markera just flygets stora betydelse
            i de här sammanhangen.
          </note>
          <note>
            Herr talman! Låt gärna tusen blommor blomma och låt glaset få
            en fortsatt chans att utvecklas utifrån sina förutsättningar.
          </note>
          <note>
            Överläggningen var härmed avslutad.
          </note>
          <note>
            18 § Svar på interpellation 1996/97:315 om försvarsindustrins
            villkor
          </note>
          <note>
            Anf. 120 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Ola Karlsson har ställt tre frågor till mig under
            rubriken försvarsindustrins villkor. Den första gäller vilka åtgärder
            jag är beredd att vidta för att främja försvarsindustriellt samarbete
            mellan svensk och övrig europeisk industri.
          </note>
          <note>
            I 1996 års försvarsbeslutsproposition anförde regeringen att
            ett kraftigt utökat och fördjupat internationellt samarbete mellan
            företag och mellan myndigheter är en förutsättning för att bevara
            svensk försvarsindustriell kompetens. Utan sådant samarbete riskerar
            tillgången på kvalificerad kompetens och materiel inom vissa områden
            att helt försvinna.
          </note>
          <note>
            För att internationellt samarbete skall kunna genomföras krävs
            dels att svensk industri och svenska myndigheter kan bidra med
            kvalificerade tekniska kunskaper, dels att gynnsamma förhållanden
            skapas.
          </note>
          <note>
            Därför måste myndigheterna lämna stöd så att samarbetet underlättas,
            t.ex. genom beställarsamverkan, utbildningsstöd eller en formell
            ram för samarbetet.
          </note>
          <note>
            Deltagande i internationella organisationer kan bidra till att
            förbättra samarbetsvillkoren för våra företag. Ett vidgat samarbete
            inom EU kan ge svenska företag och myndigheter större möjligheter
            att delta i det europeiska samarbetet. En viktig organisation
            inom försvarsmaterielområdet är WEAG, som är ett samarbetsorgan
            på försvarsmaterielområdet mellan 13
          </note>
          <note>
            europeiska länder. Regeringen anförde i 1996 års försvarsbeslutsproposition
            att Sverige bör eftersträva att ingå i WEAG. Det sammansatta utrikes-
            och försvarsutskottet gjorde samma bedömning. Regeringen bemyndigade
            den 5 juni Försvarsmakten, Försvarets materielverk, Försvarets
            forskningsanstalt och Flygtekniska försöksanstalten att delta
            i samarbetet inom
          </note>
          <note>
            WEAG på de områden inom organisationens olika s.k. paneler som
            är av svenskt intresse.
          </note>
          <note>
            Regeringen har uppdragit åt Försvarsmakten att i samråd med Försvarets
            materielverk kartlägga vilka kommande materielbehov som kan täckas
            genom internationellt samarbete och med vilka länder. Redovisningen
            skall ske i anslutning till delårsrapporten.
          </note>
          <note>
            Regeringen har också givit Försvarets materielverk i uppdrag
            att noga pröva möjligheterna till internationellt samarbete med
            försvarsmyndigheter i andra länder vid alla större materielanskaffningar.
            Materielverket skall i årsredovisningen redovisa vilka åtgärder
            verket har vidtagit för att öka andelen internationellt samarbete.
          </note>
          <note>
            Ola Karlssons andra fråga gällde vilka åtgärder jag är beredd
            att vidta för att harmonisera regelverk för exporten och dess
            tillämpning med våra grannländer. Eftersom jag noterat att samma
            fråga ställts till statsrådet Leif Pagrotsky får jag hänvisa till
            dennes svar.
          </note>
          <note>
            Den tredje frågan gällde vilka åtgärder jag är beredd att vidta
            för att export av försvarsmateriel skall få ett starkare stöd.
          </note>
          <note>
            I totalförsvarspropositionen har fastslagits att det är viktigt
            att regeringen på ett aktivt och strukturerat sätt stöttar försvarsindustrins
            exportansträngningar av större materielprojekt, förutsatt att
            dessa står i överensstämmelse med riktlinjerna för krigsmaterielexport.
            Detta är ett viktigt konstaterande, och det markerar betydelsen
            av export för att vi skall kunna upprätthålla och utveckla kompetensen
            i Sverige.
          </note>
          <note>
            Jag vill peka på två åtgärder för att stärka stödet till exporten.
            I syfte att förbättra samordningen i Regeringskansliet av försvarsindustrifrågor
            tillsattes i höstas en statssekreterargrupp under ledning av Närings-
            och handelsdepartementet. Regeringens stöd till export av försvarsmateriel
            har varit en fråga som gruppen diskuterat. Detta har bl.a. resulterat
            i att en ny instruktion utfärdats för hur utlandsmyndigheterna
            skall arbeta med dessa frågor.
          </note>
          <note>
            Vidare har en särskild tjänst på hög nivå som samordnare för
            Regeringskansliets medverkan vid export av större system på försvarsmaterielområdet
            inrättats. Denna funktion skall utgöra ett stöd för företagen
            i deras marknadsföring och kunna tjäna som kontaktkanal med andra
            regeringar vad gäller stöd till exporten.
          </note>
          <note>
            Regeringen är fullt medveten om att olika former av officiellt
            stöd för exporten är oundgängligt om vi skall nå framgång och
            behålla och utveckla vår försvarsteknologiska kompetens.
          </note>
          <note type="speaker">
            Anf. 121 OLA KARLSSON (m):
          </note>
          <note>
            Herr talman! Jag skall börja med att tacka för svaret. Försvarsindustrifrågor
            som rör försvarsmateriel är en ganska komplicerad materia. Det
            märkte jag inte minst när jag skulle framställa interpellationen.
            I
          </note>
          <note>
            grunden handlar det om svensk säkerhetspolitik, och då blir det
            en fråga för utrikesministern. Det berör också försvarets förmåga
            att avvärja ett angrepp, och då blir det en fråga för försvarsministern.
            Det handlar om tillämpningen av exportreglerna, och då blir det
            en fråga för utrikeshandelsministern. När det slutligen gäller
            industrins generella villkor och det politiska stödet för verksamheten,
            blir det en fråga för näringsministern. Det är ett av skälen till
            att frågan om exportregelverket dessvärre hamnade i utkastet till
            den här interpellationen.
          </note>
          <note>
            Det sägs ibland att allas ansvar leder till att det inte blir
            någons ansvar. Jag har ibland upplevt det som att försvarsindustrifrågorna
            ramlar mellan stolarna på departementen. Jag har ibland känt det
            som att de svåra frågorna alltid får hanteras av någon annan.
          </note>
          <note>
            Alla kan säga de vackra orden, men det är få av statsråden som
            vill dra konsekvenserna som också innefattar de besvärlig frågorna.
          </note>
          <note>
            Skälet till att vi har en svensk försvarsindustri är i grunden
            säkerheten för nationen. Andra länder har ibland bittert fått
            betala bristen på materiel och försvarsförmåga. Inte minst under
            andra världskriget lärde vi oss värdet av egen industri och svårigheterna
            att köpa utifrån.
          </note>
          <note>
            Dagens försvarspolitik och därmed säkerhetspolitik bygger i hög
            grad på den s.k. återtagningsförmågan, att vi har en period på
            oss att bygga upp försvarsresurserna. Då får vi i praktiken förlita
            oss på en inhemsk industri eller på dyrbara förråd. Trovärdigheten
            i svensk säkerhets- och försvarspolitik bygger därmed i betydande
            delar på inhemsk försvarsindustri.
          </note>
          <note>
            Den svenska försvarsindustrin har en lång rad effekter förutom
            de sysselsättningspolitiska - den sysselsätter över 15 000 människor.
            Den är teknikdrivande och har lett till en lång rad spinn-off-effekter.
          </note>
          <note>
            I svaret är det väldigt mycket vackra ord. Vissa delar är bra,
            t.ex. när statsrådet talar om en särskild tjänst för samordning
            av exportfrågor, även om detta ju bara är en liten tummetott jämfört
            med våra konkurrenter.
          </note>
          <note>
            Jag tror att vi framöver måste se ganska mycket på samarbetet
            med utlandet. Jag har med mig ett klipp från Karlskoga-Kuriren
            där arméchefen Mertil Melin säger att Bofors framtid är utomlands.
            Han talar om vikten av samarbete med andra industrier som en förutsättning
            för att ha kvar en svensk försvarsindustri.
          </note>
          <note>
            Jag skulle därför vilja fråga statsrådet: Vilka hinder ser Anders
            Sundström för en god utveckling av en svensk försvarsindustri,
            och vilka åtgärder är statsrådet beredd att i så fall vidta för
            att göra någonting åt detta? Jag tror att vi måste inse att det
            handlar om mer än vackra ord om samarbete och samverkan med andra.
            Vi måste också se över de praktiska villkoren, regelverk och mycket
            annat. Vilka hinder ser statsrådet, och vad skall i så fall göras
            åt det?
          </note>
          <note>
            Anf. 122 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Ola Karlsson beskriver arbetsfördelningen mellan
            olika ministrar i regeringen på ett alldeles korrekt sätt. Den
            arbetsfördelningen innebär inte att det inte finns ett gemensamt
            ansvar för politikområdet.
          </note>
          <note>
            Då det gäller försvarsindustrins villkor har vi på en rad områden
            i bred politisk enighet kunnat ena oss om förändringar som jag
            tror är bra. Vi är nu mer öppna för ett samarbete på försvarsmaterielområdet
            i
          </note>
          <note>
            Europa. Jag tror att det är viktigt att vi kan åstadkomma ett
            sådant samarbete, och det klart att det för ett land som Sverige
            med en stor försvarsindustri ligger ett speciellt värde i att
            få i gång ett sådant. Att vi nu också deltar i WEAG, som är ett
            samarbetsorgan för försvarmateriel, tror jag stärker våra möjligheter.
          </note>
          <note>
            Regelverket är något som kommer att tas upp i en senare debatt
            i kväll mellan interpellanten och Leif
          </note>
          <note>
            Pagrotsky, så vi kan spara den frågan. Men det är inte så att
            Sveriges regelverk är en belastning i det här sammanhanget. Det
            är ofta så det beskrivs i debatten.
          </note>
          <note>
            Jag tror att det svenska regelverket många gånger är en tillgång.
            Att köpa av Sverige är på något sätt hedervärt, och det tror jag
            många stater sätter ett stort värde i att få göra.
          </note>
          <note>
            Jag känner ett stort ansvar för min arbetsuppgift att stödja
            svensk försvarsindustris exportansträngningar. Den organisation
            som vi har byggt upp kan låta liten, men det här är ju en rätt
            liten bransch med rätt få företag - eller branschen kanske inte
            är liten, men det är rätt få företag som verkar på denna internationella
            marknad. Vi har ett mycket nära samarbete med industrin för att
            stödja deras exportsatsningar.
          </note>
          <note>
            Jag har personligen deltagit i en rad besök ute i världen för
            att understödja exporten för svensk försvarsindustri.
          </note>
          <note type="speaker">
            Anf. 123 OLA KARLSSON (m):
          </note>
          <note>
            Herr talman! Statsrådet talar om vikten av att få i gång internationellt
            samarbete, och jag är den förste att instämma i att vi behöver
            ett mycket starkt internationellt samarbete för att kunna ha en
            svensk försvarsindustri kvar. Jag tror att vi också måste ta konsekvenserna
            av detta och underlätta export mer än vad vi gör i dag.
          </note>
          <note>
            Statsrådet säger att den som köper av Sverige köper från en hedervärd
            försäljare. Men man kan ju fråga sig: Gäller inte detsamma om
            man köper försvarsmateriel från Finland eller Norge, som säljer
            till en lång rad andra länder? Skillnaden i tillämpningen av regelverket
            mellan Sverige och dessa länder innebär att Bofors och andra svenska
            industrier inte kan samarbeta om ett antal projekt. Bofors har
            inte kunnat sälja 57 mm fartygskanoner till norska, australiensiska
            och kanadensiska varv på grund av skillnaderna i hantering av
            regelverket.
          </note>
          <note>
            Statsrådet kan hävda att detta hör till en annan interpellationsdebatt,
            och i viss formell mening är det kanske korrekt. Men när vi pratar
            om möjligheterna att stödja exportansträngningar kan vi inte bortse
            från regelverket. I så fall blir det så att de besvärliga frågorna
            landar mellan stolarna. Statsrådet som svarar på den andra interpellationen
            senare i kväll kan då säga att han helt enkelt efterlever det
            regelverk som Anders
          </note>
          <note>
            Sundström och vi här i riksdagen har varit med om att fatta beslut
            om. De svåra och besvärliga frågorna ramlar på så vis mellan stolarna.
          </note>
          <note>
            Skall vi ha kvar en svensk försvarsindustri måste vi öppna möjligheterna
            för samverkan med europeisk och annan försvarsindustri, och då
            handlar det i mycket om exportregelverket. Jag skulle därför gärna
            vilja höra vad statsrådet gör i regeringen för att påverka detta.
          </note>
          <note>
            Man kan sedan som statsrådet hävda att detta är en ganska liten
            näring. Det rör sig inte om så många anställda eller så många
            företag. Men de spin-offeffekter som försvarsindustrin har gett
            bildar ändå en imponerande lista på mycket spännande teknologi,
            som har gett upphov till industrier och företag i världsklass.
            Det är mobiltelefoni, som har sitt ursprung i försvarsteknik.
            Vi har tandimplantat i titan.
          </note>
          <note>
            Det är läkemedelssubstanser, det är krockkuddeteknik, det är
            säkerhetssystem för flygplatser och mycket annat. Detta har sin
            grund i att vi har haft en högteknologisk och mycket kompetent
            försvarsindustri.
          </note>
          <note>
            T.o.m. styrningen av operasceneriet på Parisoperan härstammar
            från försvarsteknologisk kompetens i
          </note>
          <note>
            Karlskoga.
          </note>
          <note>
            Jag tror att vi måste bejaka de här positiva effekterna av försvarsindustrin
            och konstatera att en stark svensk försvarsindustri har lett till
            mycket gott och kan fortsätta att göra det, men det kräver att
            vi underlättar möjligheten till samverkan med annan industri.
            I
          </note>
          <note>
            det sammanhanget skulle jag vilja ha litet mer kött på benen
            från statsrådet.
          </note>
          <note>
            Anf. 124 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Så långt har försvarsindustrin ännu inte kommit
            att också operasångarna har utvecklats där, men tekniken må så
            vara.
          </note>
          <note>
            Några synpunkter bara: Försvarsindustrin får ett omfattande stöd
            från svenska nationen. Det gäller bl.a. forskning och utveckling,
            där vi ju genom vår försvarspolitik satsar väldigt stora resurser
            på att stödja svensk försvarsindustri, eftersom vi behöver en
            egen industri. Inom den här näringen får man ett långt mer omfattande
            stöd än vad man får i nästan någon annan näring i Sverige. Det
            gäller också marknadsföringen av svensk försvarsindustri utomlands,
            där staten är djupt involverad, dels med personliga resurser,
            dels i form av olika typer av krediter.
          </note>
          <note>
            Staten har alltså här, i förhållande till stödet till andra branscher,
            ett ovanligt stort engagemang. Det här är i och för sig en speciell
            bransch, där vi konkurrerar med andra länder som också har en
            omfattande uppbackning av sin försvarsindustri. Men det är inte
            så att den här industrin i Sverige behandlas som någon liten sidoindustri.
            Även om den inte är stor är den betydelsefull just av de skäl
            som Ola Karlsson så förtjänstfullt anför, nämligen att här finns
            mycket av den högteknologiska verksamhet som sedan får enormt
            stora effekter för den civila produktionen.
          </note>
          <note>
            Ola Karlsson har också helt rätt i att den fråga han ställer
            "i viss formell mening" skall ställas till Leif
          </note>
          <note>
            Pagrotsky. Ola Karlsson har ju möjlighet att senare i kväll delta
            i den debatten, och jag menar därför att frågan om exportreglerna
            inte bara i viss formell mening utan i fullt formell mening skall
            diskuteras mellan Karlsson och Pagrotsky senare i kväll.
          </note>
          <note type="speaker">
            Anf. 125 OLA KARLSSON (m):
          </note>
          <note>
            Herr talman! Jag tror att det sista är mycket symtomatiskt för
            de här frågornas hantering i regeringen.
          </note>
          <note>
            Man hänvisar till den som har det formella ansvaret för en viss
            del, och då blir det - så har jag uppfattat det - ingen som tar
            ett helthetsgrepp över frågorna.
          </note>
          <note>
            De säkerhetspolitiskt ansvariga hänvisar till att de på
          </note>
          <note>
            Arbetsmarknadsdepartementet eller på andra ställen får sopa upp
            resterna om det skulle bli litet besvärligt, som det blev i Arboga,
            och också på näringssidan säger att man att frågan formellt sett
            hamnar någon annanstans.
          </note>
          <note>
            Jag tror att vi skulle behöva en samlad politik på det här området.
            Försvarsmateriel är nämligen politiska varor. Det är varor som
            normalt har regeringar som köpare, och det är ett mycket stort
            inslag av försvarsmakt över det hela. Det är också politiker som
            beslutar om varorna skall få säljas. Detta är alltså politiska
            varor.
          </note>
          <note>
            Jag är ändå väldigt glad över att Anders Sundström konstaterar
            att vi behöver en egen försvarsindustri. Det hälsar jag med glädje.
            Samtidigt beklagar jag att han inte vill fullfölja vad detta konstaterande
            borde innebära, nämligen ett starkare stöd för export och bättre
            möjligheter till samverkan med annan europeisk industri. Jag tycker
            själv att det vore väldigt tråkigt att behöva åka hem till Karlskoga
            och konstatera att den egna starka försvarsindustrin dör sotdöden
            därför att möjligheterna till samverkan inte öppnas såsom de borde.
          </note>
          <note>
            Överläggningen var härmed avslutad.
          </note>
          <note>
            19 § Svar på interpellation 1996/97:330 om
          </note>
          <note>
            Nordsjöregionen
          </note>
          <note>
            Anf. 126 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Erling Bager har frågat statsministern om regeringen
            avser att ta något initiativ för att även den svenska västkusten
            och Nordsjöregionen kan få en rimligare del av det regionalpolitiska
            stödet från EU och svenska staten.
          </note>
          <note>
            Arbetet i regeringen är så fördelat att det är jag som skall
            svara på frågan.
          </note>
          <note>
            En grundläggande princip för regionalpolitiken i
          </note>
          <note>
            Sverige är koncentration av insatserna till de områden som har
            de största regionalpolitiska problemen. Den fördelning som görs
            av medel från EU bör stämma överens med dessa nationella prioriteringar.
          </note>
          <note>
            Det är vidare regeringens uppfattning att koncentration av insatserna
            till de mest drabbade områdena bör gälla som ett övergripande
            kriterium även för
          </note>
          <note>
            EU:s regionalpolitik inom ramen för strukturfonderna.
          </note>
          <note>
            Det är viktigt att både nationell och europeisk regionalpolitik
            omfattas av samma grundläggande principer för att vi gemensamt
            skall kunna sträva mot samma mål.
          </note>
          <note>
            Östersjösamarbetet är en prioriterad uppgift för regeringen.
            Här har också EU en viktig roll att spela.
          </note>
          <note>
            Östersjön är och har för svenskt vidkommande alltid varit av
            stort geopolitiskt intresse. En fredlig Östersjöregion, präglad
            av fördjupade kontakter mellan näringsliv och offentliga institutioner,
            är bra för Sverige. Genom gemensamma projekt inom en rad olika
            områden stimuleras utvecklingen i regionen. Därigenom kan vi vara
            med och bidra till att stödja utvecklingen i de länder på andra
            sidan Östersjön som i dag brottas med betydande problem i form
            av stora sociala klyftor, rovdrift på miljö, svaga demokratiska
            institutioner m.m.
          </note>
          <note>
            Det är därför av stor betydelse och helt i linje med regeringens
            bedömningar att Östersjöregionen ges särskild prioritet när det
            gäller insatser inom ramen för EU:s strukturfonder.
          </note>
          <note>
            De fem länen i västra Sverige, Göteborgs och Bohus län, Hallands
            län, Skaraborgs län, Värmlands län och Älvsborgs län, ges möjlighet
            att delta i samarbetet kring Östersjön, bl.a. inom ramen för Interreg
            II c.
          </note>
          <note>
            Dessutom ges dessa län möjlighet att på samma sätt delta i Nordsjösamarbetet.
            Därmed får västra Sverige möjlighet att tillsammans med regioner
            i såväl Östersjöregionen som i Nordsjöregionen fördjupa samarbetet
            inom ett antal områden. Jag kan därför konstatera att den fördelning
            som regeringen, med utgångspunkt från nationella prioriteringar,
            gjort vad gäller strukturfondsmedel till Nordsjöregionen och den
            svenska västkusten är rimlig och att regeringen därmed inte avser
            att företa några förändringar i existerande medelsfördelning.
          </note>
          <note type="speaker">
            Anf. 127 ERLING BAGER (fp):
          </note>
          <note>
            Herr talman! Jag tackar näringsminister Anders
          </note>
          <note>
            Sundström för svaret, som jag självfallet inte är nöjd med. Den
            oro som finns i Västsverige lugnas nog inte av det här svaret.
          </note>
          <note>
            Allra först vill jag påpeka att jag ställde interpellationen
            till statsminister Göran Persson. Jag har i sig ingenting emot
            att debattera med näringsministern, men denna interpellation tar
            samfällt upp regeringens syn på den svenska västkusten, Nordsjöregionen,
            och om det i dag sker en rimlig balans från EU och den svenska
            staten. Denna interpellation borde statsministern ha besvarat.
          </note>
          <note>
            Den svenska regeringen och inte minst statsministern engagerar
            sig djupt för Östersjöregionen. Engagemanget tar sig såväl politiska
            som ekonomiska uttryck. Det finns ingen anledning att kritisera
            dessa initiativ, men Östersjöengagemanget får inte innebära att
            andra landsdelar glöms bort.
          </note>
          <note>
            Jag har tagit upp några projekt i interpellationen.
          </note>
          <note>
            Det första som medlemskapet i EU innebär är att
          </note>
          <note>
            Sverige får del av EU:s strukturfonder, och att man kan söka
            EU-bidrag där medlemsländerna och EU-
          </note>
          <note>
            kommissionen beslutar om programmens utformning.
          </note>
          <note>
            Ett projekt heter Interreg II. I det gjordes i första omgången
            en kraftfull satsning på Öresundsregionen, där 246 miljoner svenska
            kronor satsades. Det kan jämföras med den satsning som gjordes
            i norra Bohuslän som var på ca 96 miljoner kronor.
          </note>
          <note>
            Ett annat projekt är Interreg II c, där bl.a. Östersjön inklusive
            Nordsjöregionen ingår. Där har nu regeringen föreslagit att 48
            miljoner svenska kronor skall tillfalla Östersjöprogrammet och
            13 miljoner
          </note>
          <note>
            Nordsjöprogrammet. Med tanke på regeringens tidigare satsningar
            borde det här ha varit omvänt.
          </note>
          <note>
            Ett annat gemenskapsinitiativ, Urban, omfattar 50
          </note>
          <note>
            stadsdelar i Europa. Göteborg försökte i ett tidigt skede att
            få komma med i programmet, men regeringen valde Malmö. Där har
            man fått nästan 43 miljoner svenska kronor.
          </note>
          <note>
            I höstas skulle medlemsländerna föreslå olika regioner som skulle
            ingå i program inom EU. Göteborgs kommun fick skrivelsen den 18
            november.
          </note>
          <note>
            Intresseanmälan skulle vara inne den 20 november.
          </note>
          <note>
            Överläggningar med regeringen skedde den 26 november. Sex regioner
            valdes ut, däribland Öresundsregionen.
          </note>
          <note>
            Herr talman! Det som kanske var mest anmärkningsvärt, utöver
            den korta anmälningstiden, var att
          </note>
          <note>
            Sveriges och Danmarks statsministrar skrev ett gemensamt brev
            till EU-kommissionen och vädjade om att Öresundsregionen skulle
            utses till områdespakt.
          </note>
          <note>
            Det är möjligt att regeringen och näringsministern tycker att
            Västsverige och Nordsjöregionen är en gynnad region. Vi tycker
            att det hela tiden pågår projekt som lappar över varandra, som
            i det här fallet då det utöver Östersjön gäller Öresundsregionen.
            Man kan också peka på att det var först efter kraftfulla protester
            från Västsverige som man fick med i programmet att även Nordsjöregionen
            skulle få räknas in i Östersjöregionen. Men det förefaller bara
            vara till namnet. I program och dylikt finns det inte med.
          </note>
          <note type="speaker">
            Anf. 128 INGER RENÉ (m):
          </note>
          <note>
            Herr talman! I det här sammanhanget skulle jag kunna ta upp en
            hel del områden där stora förändringar är på gång i samhället
            och de kommer att beröra
          </note>
          <note>
            Västsverige med större kraft än andra landsändar. Det gäller
            t.ex. färjetrafiken och förändringar i taxfreesystemet eller satsningar
            respektive icke-satsningar på sjöfarten i stort. Denna typ av
            förändringar ger större konsekvenser för hela västregionen än
            på andra håll i
          </note>
          <note>
            Sverige. Men jag väljer att i detta sammanhang ta upp två områden,
            nämligen den högre utbildningen och kontrollen av havsmiljön.
          </note>
          <note>
            Högskolan har en mycket stor betydelse för en regions utveckling.
            Det tycks de flesta vara ense om.
          </note>
          <note>
            Tillgången på arbetskraft med högskoleutbildning, särskilt inom
            det tekniska och naturvetenskapliga området, men även inom design,
            informationsteknik, språk och ekonomi, avgör om regionens näringsliv
            skall kunna klara den snabba övergången till mer kunskapsintensiv
            produktion av varor och tjänster som nu pågår. Alternativet är,
            som vi alla vet, stagnation, mycket hög arbetslöshet och samhälleligt
            förfall.
          </note>
          <note>
            Benägenheten att söka till högskolan har ökat mycket kraftigt
            sedan höstterminen 1991. Detta gäller i särskilt hög grad i Västsverige.
            Under en följd av år har söktrycket till utbildningsprogrammen
            vid de västsvenska högskolorna varit klart högre än vid övriga
            mindre och medelstora högskolor och ofta överträffat söktrycket
            t.o.m. vid de mindre universiteten.
          </note>
          <note>
            Detta mönster gäller också teknisk och naturvetenskaplig utbildning.
          </note>
          <note>
            Sett på nationell nivå har utbyggnaden av ingenjörsutbildningen
            skett snabbare än ökningen av antalet behöriga sökande. Antalet
            platser har i praktiken visat sig vara större än antalet sökande,
            och åtskilliga utbildningsplatser har stått tomma vid läsårets
            början.
          </note>
          <note>
            Men det gäller inte ingenjörsprogrammen vid de västsvenska högskolorna.
            Tvärtom har det funnits gott om kvalificerade sökande till många
            program. Flera av högskolorna har gjort betydande överintag. Det
            gäller också söktrycket till särskilda NT-satsningar.
          </note>
          <note>
            Medan praktiskt taget alla andra högskolor i landet har haft
            svårt att fylla sina platser har flera av de västsvenska högskolorna
            lyckats mycket väl och överträffat planeringen. En del av förklaringen
            till det höga antalet sökande i Västsverige är att utbyggnaden
            av utbildningarna har skett i långsammare takt än i övriga landet.
            De särskilda satsningarna i början på
          </note>
          <note>
            1990-talet koncentrerades till universiteten och de traditionella
            stödområdena. Ökningen av utbildningsutbudet i Västsverige har
            inte på långa vägar räckt till för att möta den ökade benägenheten
            att söka till högskolan.
          </note>
          <note>
            För regionen är det viktigt att i större utsträckning tillvarata
            den utvecklingspotential som finns på de västsvenska högskolorna.
            Det behövs för att stödja en utveckling med tonvikt på mindre
            och medelstora företag med mycket låg andel högutbildad personal.
          </note>
          <note>
            Jag är säker på att Anders Sundström håller med mig om att utbildningsnivån
            är ett mått som beskriver en av de viktigaste resurserna för en
            individ när det gäller att på egen hand påverka sin arbetssituation.
          </note>
          <note>
            Jag utgår därför från att ministern håller med om att fler utbildningsplatser
            i Västsverige är nödvändigt.
          </note>
          <note>
            Jag kan nämna ett exempel på skevheten. Jönköping har t.ex. 33
            studerandeplatser per 1 000 invånare. Riket har 56.
          </note>
          <note>
            Anf. 129 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Jag börjar med att svara Inger René.
          </note>
          <note>
            Jag har uppfattningen att vi behöver fler utbildningsplatser.
            Vi behöver fler utbildningsplatser i Västsverige, runt Göteborg
            men också i de mindre högskoleorterna på västkusten. Det är också
            regeringens ambition att åstadkomma fler utbildningsplatser i
            högskolesystemet.
          </note>
          <note>
            Det är litet svårt att följa Erling Bagers resonemang. Bager
            uppfattar Öresundsregionen som överkompenserad, om jag lyssnar
            på vad han säger. Vi skall komma ihåg att Skåne inte får något
            nationellt regionalpolitiskt stöd. Skåneregionen, Öresundsregionen
            får inte heller något stöd från strukturfonderna.
          </note>
          <note>
            Däremot finns ett Interregprogram som rör Öresundsområdet. Men
            det innebär också förpliktelser mot de svagare, fattigare länderna
            på andra sidan Östersjön.
          </note>
          <note>
            Det är viktigt att komma ihåg.
          </note>
          <note>
            Västsverige och Nordsjöregionen, som enligt definitionen också
            omfattar Värmlands län och delar av
          </note>
          <note>
            Norge, får stöd inom ramen för flera målområden inom strukturfondssystemet.
            Det är inte därför att det skall vara rättvist. Det är inte något
            resonemang om att pengarna skall fördelas lika efter t.ex. befolkningsstorlek
            som ligger bakom. Det finns helt enkelt särskilda skäl för att
            göra insatser i norra Bohuslän,
          </note>
          <note>
            Fyrstadsområdet, Värmland och norra Älvsborg för att ta några
            exempel.
          </note>
          <note>
            Jämförelsen med Öresundsregionen haltar. Skåne är ett landskap
            som får litet av nationella medel. Skåne tillhör inte något målområde.
          </note>
          <note>
            Det är viktigt att komma ihåg att Östersjöregionen avser hela
            Sverige när man pratar om interregionalt samarbete. Också västkusten
            får räknas in i Östersjöregionen. Stora delar av Sverige deltar
            i Östersjösamarbetet. Fördelningen av resurser har gjorts utifrån
            två kriterier. För det första utgår fördelningen ifrån strukturfondsresonemanget.
            Det gäller det Sverige beslutar om, nämligen de mest utsatta regionerna.
            För det andra handlar det om de interregionala projekten, som
            kommissionen hanterar, där det görs andra politiska överväganden.
            Det viktigaste politiska övervägandet är att binda ihop Östersjöområdet
            och stödja andra länder runt Östersjön.
          </note>
          <note>
            Låt mig ta ett exempel från mitt hemlän Norrbotten, som jag kan
            väl. Där finns ett stort interregionalt projekt, i Barentsregionen.
            Det är inte någon våldsam fördel för Norrbotten att tillhöra det
            projektet. Norrbotten har inte fått några extra nationella stödmedel
            utan får sätta av en del pengar av sitt nationella stödanslag
            för att stödja utvecklingen i norra Ryssland.
          </note>
          <note>
            Det är viktigt att komma ihåg att de interregionala projekten
            tär på det nationella regionala utvecklingskapitalet för att man
            skall stödja Sveriges omgivning.
          </note>
          <note type="speaker">
            Anf. 130 ERLING BAGER (fp):
          </note>
          <note>
            Herr talman! Det är riktigt att Nordsjöregionen till slut fick
            räknas in i Östersjöregionen, efter kraftfulla protester inte
            minst från västkusten och näringsministerns egna partikamrater
            i Göteborg. De pekade på det orimliga i att västkusten och Nordsjöregionen
            hamnade utanför. Jag skulle kunna åskådliggöra det med ett tidningsklipp
            från Göteborgs-Posten. Där pekas på hur Västsverige hamnade i
            skuggan och Nordsjöregionen kom i bakvattnet, både när det gäller
            statens sätt att arbeta och EU:s utformning av stödet i samarbete
            med den svenska regeringen.
          </note>
          <note>
            I slutet på februari kunde vi läsa att det slagits fast att västkusten
            skulle få tillhöra Östersjöregionen. Det förefaller dock bara
            vara till namnet. När man studerar stödåtgärder som berör hamnar,
            städer, miljön osv.
          </note>
          <note>
            förefaller Västsverige vara en vit fläck på kartan.
          </note>
          <note>
            Jag har i min interpellation pekat på olika projekt utöver miljarden
            till Östersjöregionen. Interreg II
          </note>
          <note>
            innebär pengar till Öresundsregionen. Interreg II C
          </note>
          <note>
            innebär pengar till Östersjöregionen, något till Nordsjöregionen.
            Urban är också ett EU-projekt som innebär att Malmöregionen får
            43 miljoner kronor. Allt detta är projekt som innebär kraftfulla
            stöd till Öresundsregionen. Vi i Västsverige känner en oro över
            att vi halkar efter.
          </note>
          <note>
            Vi får rapporter om att Västsverige missgynnas när det gäller
            vägprojekt. E 6 går upp till Norge, och där går i princip hela
            Norges export och import med långtradare. Som näringsministern
            säkert känner till är denna enkla landsväg i norra Bohuslän mycket
            olycksdrabbad. Vi funderar ibland på varför det synes som om Mälardalen
            och andra regioner har fått ett starkare stöd historiskt, under
            lång tid. E 6 går genom
          </note>
          <note>
            Norge och ända ned till Lissabon. Det är egentligen bara i norra
            Bohuslän som den inte håller motorvägsstandard.
          </note>
          <note>
            Vi tycker att Västsverige som region släpar efter.
          </note>
          <note>
            Jag kan peka på nedläggningar av regementen: I 17 i
          </note>
          <note>
            Uddevalla och I 15 i Borås. Helikopterdivisionen på
          </note>
          <note>
            Säve hotas ständigt av indragning, trots att vi i de västra vattnen
            och Nordsjöregionen har den mest omfattande sjöfarten utanför
            den svenska kusten.
          </note>
          <note>
            Vi har få statliga myndigheter i Västsverige. Vi har inte minst
            känt av att varvsindustrin fasades ut och
          </note>
          <note>
            15 000 arbeten försvann. Allt detta fick regionen bära.
          </note>
          <note>
            Vi tycker att det finns en obalans. Det är ingen rimlig bedömning
            som ligger bakom det stöd som delas ut.
          </note>
          <note type="speaker">
            Anf. 131 INGER RENÉ (m):
          </note>
          <note>
            Herr talman! Det gläder mig mycket att få höra om regeringens
            ambitioner på högskoleområdet. Tyvärr har man inte riktigt räckt
            till. Gapet mellan antalet högskoleplatser per 1 000 invånare
            i Västsverige och i övriga Sverige har ökat i stället för minskat.
            Som ett väldigt tydligt exempel kan jag säga att det i Västernorrland
            finns tre gånger så många utbildningsplatser per 1 000 invånare
            som i t.ex. Sjuhäradsbygden, eller som i norra Bohuslän. Gapet
            är fortfarande alldeles för stort.
          </note>
          <note>
            Nästa fråga gäller miljöövervakningen och det styvmoderliga sätt
            som det nationella miljöövervakningsprogrammet gällande marin
            miljö behandlas på.
          </note>
          <note>
            Det gäller alltså stationerna på västkusten - Hallands
          </note>
          <note>
            Väderö och Kristineberg utanför Lysekil. Stationerna i Östersjön
            berörs inte av de nedläggningsbeslut det är frågan om.
          </note>
          <note>
            Under många år har man mätt planktonproduktionen i t.ex. Gullmarsfjorden
            och sett att den har ökat med 4 % per år. Det korrelerar med sjunkande
            syrgashalt i bottenvattnet och innebär att övergödningen av kustområdena
            fortsätter.
          </note>
          <note>
            Eftersom EU-kommissionen i höst antagligen godkänner en satsning
            omfattande stora pengar, närmare en kvarts miljard, på att utveckla
            Nordsjöregionen och också satsar pengar på just miljöövervakning
            när det gäller Nordsjön verkar det synnerligen egendomligt och
            kortsiktigt att skrota ett miljöövervakningsprogram som i dag
            är fungerande.
          </note>
          <note>
            Kan det vara rimligt, Anders Sundström, att så lämna västkusten
            och Västsverige åt sitt öde?
          </note>
          <note>
            Anf. 132 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Interpellationsdebatten är på väg att flyta ut i
            en ganska stor och omfattande debatt. Det skulle handla om de
            interregionala resurserna i EU-
          </note>
          <note>
            sammanhang - om strukturfonderna. Jag vill gå tillbaks till dem
            först och säga till Erling Bager att jag tycker att det är en
            ganska vettig prioritering av de interregionala projekten. Det
            är faktiskt EU-
          </note>
          <note>
            kommissionen som gör den prioriteringen - inte Sverige.
          </note>
          <note>
            91 % av strukturfondspengarna hanteras mot de olika målområdena.
            Dem har vi lagt i de hårdast utsatta regionerna. I Västsverige
            är det Dalsland, Värmland, en del av Bohuslän och fyrstadsområdet.
            I Skåne är det ingenting. De andra 9 % hanteras av kommissionen.
            De har velat satsa de pengarna i huvudsak på att stödja vårt närområde
            för att få en snabbare ekonomisk utveckling. Vi skall göra det
            genom att använda en del av Sveriges regional- och utvecklingskapital,
            köra ihop det med EU:s regional- och utvecklingskapital och knyta
            ihop det med Östeuropa och framför allt Östersjöområdet - Polen,
            Baltikum, Sankt
          </note>
          <note>
            Petersburg och Barentsregionen.
          </note>
          <note>
            Det är klart att det kan kännas ensamt och tråkigt när man måste
            ha ansiktet vänt mot Storbritannien,
          </note>
          <note>
            Norge, Holland och Danmark och litet andra länder, men jag tror
            inte att det är en sådan enorm fördel att ha ansiktet vänt mot
            de fattigare länderna på andra sidan Sverige och använda en del
            av detta regionaloch utvecklingskapital för att stödja dem. Jag
            har litet svårt att förstå just den känslan av orättvisa. Det
            förstår jag inte.
          </note>
          <note>
            Den andra frågan gäller utbildningsplatserna. Man kan använda
            statistik hur man vill. Man kan naturligtvis säga att det finns
            mycket färre utbildningsplatser i Sjuhäradsbygden än i Västernorrland.
            För att ta ett exempel från samma region kan jag säga att jag
            skulle kunna tänka mig att det i Ånge kommun i Västernorrland
            finns betydligt färre utbildningsplatser än i
          </note>
          <note>
            Sjuhäradsbygden. Man måste komma ihåg att man jämför olika storheter
            i geografin. Det är avståndet till högskolan som har betydelse.
          </note>
          <note type="speaker">
            Anf. 133 ERLING BAGER (fp):
          </note>
          <note>
            Herr talman! Jag började med att säga att det inte finns någon
            anledning att kritisera initiativen till Östersjöengagemanget
            och att regeringen har satsat en miljard där borta för att länderna
            på andra sidan Östersjön skall kunna komma in i hjälpprogram.
            Men detta får inte innebära att även andra program i stor utsträckning
            går Västsverige förbi. Det var därför som jag ville att regeringen
            skulle ange om man vill ta något initiativ.
          </note>
          <note>
            Jag vill också säga att reglerna för EU:s strukturfonder ändå
            innebär att det är medlemsländerna i samarbete med EU-kommissionen
            som beslutar om programmens utformning och de regionala satsningarna.
            Den svenska regeringen framför vilka prioriteringar den gör. Det
            är det som jag pekar på i interpellationen. Väldigt mycket stöd
            hamnar, bortsett från i
          </note>
          <note>
            Östersjöregionen, i Öresunds- och Malmöregionen.
          </note>
          <note>
            Jag pekar på flera program som ger ett kraftfullt stöd till denna
            region. Vi tycker att Västsverige i övrigt borde uppmärksammas
            mer från regeringens sida.
          </note>
          <note>
            Jag har pekat på hur slarvigt sent Göteborgs kommun fick skrivelsen
            om stödet hösten 1996. Man fick några dagars varsel. Regeringen
            valde sedan att även med det programmet stödja Öresundsregionen.
          </note>
          <note>
            Jag tycker att regeringen sviker Nordsjöregionen och
          </note>
          <note>
            Västsverige.
          </note>
          <note>
            Överläggningen var härmed avslutad.
          </note>
          <note>
            20 § Svar på interpellation 1996/97:361 om hushållens kostnader
            efter avregleringen av elmarknaden
          </note>
          <note>
            Anf. 134 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Erling Bager har frågat mig vilka initiativ regeringen
            avser att vidta beträffande reglering av nätavgifter.
          </note>
          <note>
            Jag vill inledningsvis framhålla att den nuvarande ellagstiftningen
            innehåller en omfattande reglering av nätavgifterna. Regleringen
            syftar till att säkerställa att nätverksamheten bedrivs effektivt
            och rationellt och att nätföretagens monopolställning inte missbrukas.
          </note>
          <note>
            Enligt ellagen skall nättariffer vara skäliga och utformade på
            sakliga grunder. Ellagen tillåter exempelvis inte att sänkta elpriser
            kompenseras med höjningar av nättariffen så som befarats i interpellationen.
            Skäligheten i nättariffer och övriga villkor för nättjänster som
            ett nätföretag tillämpar kan prövas av nätmyndigheten.
          </note>
          <note>
            Regeringen följer noga utvecklingen på elmarknaden för att snabbt
            kunna ingripa om regelverket inte fungerar som avsett. Min bedömning
            är att det för närvarande inte finns anledning för regeringen
            att ta några ytterligare initiativ beträffande regleringen av
            nätavgifterna.
          </note>
          <note>
            Erling Bager tar också upp skillnaderna i nättariffer mellan
            olika nätområden. Dessa skillnader hänger samman med att förutsättningarna
            för nätverksamhet varierar. En skiljelinje går exempelvis mellan
            glesbygds- och tätortsnät.
          </note>
          <note>
            Det är ett viktigt mål att jämna ut tarifferna mellan tätorts-
            och glesbygdskunder. Därför är det exempelvis inte tillåtet att
            ha olika tariffer i tätort och omgivande landsbygd inom samma
            nätområde. Det har också införts en möjlighet att tillämpa samma
            tariffer i nätområden som ligger nära varandra och som har samma
            ägare.
          </note>
          <note>
            Det är angeläget att man så långt som möjligt får bort skillnaderna
            i nättarifferna. Det kan därför finnas skäl att ytterligare underlätta
            tariffutjämningen. En möjlighet kan vara att tillåta utjämning
            mellan ett visst företags nätområden även när de inte gränsar
            till varandra. Dessa frågor övervägs för närvarande vid nätmyndigheten.
          </note>
          <note>
            Jag vill också kommentera vad som sägs i interpellationen om
            timregistrerande mätutrustning. Erling
          </note>
          <note>
            Bager har fel när han påstår att priset för sådan utrustning
            i framtiden kommer att uppgå till minst 2 500
          </note>
          <note>
            kr. Det är ett takpris på 2 500 kr som införs den 1 juli
          </note>
          <note>
            1997, inget annat.
          </note>
          <note>
            Nivån på takpriset är en avvägning mellan olika intressen. Mätutrustningen
            skall betala sig inom rimlig tid för elanvändaren. Nätägaren skall
            ha intresse av att göra effektivare upphandlingar. Övriga elabonnenter
            skall inte subventionera dem som väljer att byta elleverantör.
          </note>
          <note>
            Jag tror att vi ganska snart kommer att se en utveckling som
            innebär att abonnenter kan få sina mätare till ett pris som är
            avsevärt lägre än takpriset. Det finns intressanta paralleller
            i prisutvecklingen på persondatorer och mobiltelefoner. Mätutrustningen
            har vid sidan om elmätningen många intressanta användningsmöjligheter,
            vilket gör att det finns starka drivkrafter i utvecklingen. Det
            är möjligt att utrustningen om några år kommer att vara så billig
            eller tillhandahållas på så förmånliga villkor att det i ellagen
            angivna takpriset kan sänkas kraftigt eller helt tas bort.
          </note>
          <note type="speaker">
            Anf. 135 ERLING BAGER (fp):
          </note>
          <note>
            Herr talman! Jag tackar näringsministern för svaret. Det är bra
            att billigare mätarutrustning kommer fram och att ett takpris
            skall gälla för mätarna. Jag hade hoppats att man hade kommit
            ännu längre och, likt i Norge, bestämt sig för ett system med
            schablonmätning. En mätare kostar inte mer än några hundralappar
            där. Man har kommit längre. Men avregleringen av elmarknaden i
            Norge genomfördes också innan den genomfördes i Sverige.
          </note>
          <note>
            Många hushåll i landet såg fram emot att elmarknaden skulle avregleras.
            Därigenom skulle de fritt kunna välja vilket företag som skulle
            leverera el till det egna hushållet. Stora förhoppningar har funnits
            om att konkurrensen skulle innebära sänkta elkostnader. Men när
            man summerar detta efter något år finner man ju att det för många
            hushåll inte har blivit så här.
          </note>
          <note>
            Det finns också ett antal bolag som har höjt de fasta kostnaderna
            ganska kraftigt. Jag har tittat på några bolag. I Göteborgsregionen
            finns Göteborg Energi och Hem-El. Göteborg Energi har nu en fast
            kostnad på 635 kr. Hem-El har en kostnad för 16 ampere på
          </note>
          <note>
            1 639 kr, för 20 ampere på 2 401 kr och för 25 ampere på 3 501
            kr.
          </note>
          <note>
            Jag hade en interpellationsdebatt med den förre näringsministern
            för ett år sedan. Han lovade att agera kraftfullt för att se till
            att det skulle finnas en skälighet i prissättningen hos de olika
            elföretagen. Nätmyndigheten vid NUTEK skulle vara en nätpolis
            som skulle se till att det inte var oskäliga priser.
          </note>
          <note>
            Jag är rädd att ellagen är litet tandlös, att vissa bolag ändå
            ser till att ta ut så höga fasta kostnader att det inte lönar
            sig att byta elföretag. Därigenom uppstår inlåsningseffekter.
            Det innebär att det blir meningslöst att byta till ett annat bolag
            som har lägre elpriser om man ändå får fortsätta att betala den
            höga fasta kostnaden.
          </note>
          <note>
            Näringsministern borde känna en viss oro över att det fortfarande
            finns 7-8 bolag, tror jag, som ligger på så pass höga fasta kostnader.
            Jag tror att t.o.m.
          </note>
          <note>
            NUTEK och nätmyndigheten i ett pressmeddelande för några veckor
            sedan pekade på att priserna ligger högt. Det är oskäligt höga
            priser; Hem-El har ju fått upp nivåerna på den här delen. Näringsministern
            borde kanske överväga om regeringen på något sätt skall skärpa
            lagstiftningen. Meningen var ju ändå att hushållen också skulle
            kunna få glädje av att vi avreglerade elmarknaden.
          </note>
          <note>
            I Västsverige har Hem-El höjt sina fasta kostnader sedan förra
            året. Det är oroväckande. Jag vädjar till näringsminister Anders
            Sundström att visa lika mycket engagemang som sin företrädare;
            han lovade att noggrant följa det hela och se om regeringen skulle
            skärpa lagstiftningen.
          </note>
          <note>
            Anf. 136 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Först och främst är jämförelsen med schablonmätning
            orättvis. Det är klart att en mätare som inte mäter hur mycket
            man förbrukar är billigare än en som gör det. I Sverige vill vi
            gärna ha en sådan här utveckling. Det finns många skäl till det.
            Genom vårt beslut i riksdagen kommer man att kraftigt kunna pressa
            priset på den här typen av mätare. Jag är övertygad om att dessa
            mätare snabbt kommer att gå ner i pris. Därmed får vi en bättre
            fungerande marknad på det här området. Vi får en mätare som kan
            mäta varje timme. Vi kan jobba med olika leverantörer av energi.
          </note>
          <note>
            Det blir faktiskt inte alls lika enkelt att åstadkomma en väl
            fungerande marknad med en schablonmätning.
          </note>
          <note>
            Det första jag vill säga är alltså att detta är en orättvis jämförelse.
          </note>
          <note>
            När det gäller nätmyndighetens uppträdande som nätpolis eller
            åklagare - eller vad vi nu vill kalla det -
          </note>
          <note>
            kan jag inte se att det finns något problem med lagstiftningen
            på det här området. Det här är precis som när konkurrenslagen
            infördes. Det tar ju en tid innan regelverket sätter sig. Och
            det utprövas i olika processer vad som är den korrekta prissättningen.
            Och då är det två avvägningar som man skall göra.
          </note>
          <note>
            Det handlar om elektricitet. Det är klart att den typen av infrastruktur
            skall underhållas och skötas. Den är ju inte ofarlig om den sköts
            på ett dåligt sätt. Det är alltså viktigt att dessa företag har
            en sådan lönsamhet att de kan sköta sin verksamhet. Det finns
            en säkerhetslagstiftning som vi måste följa. Å andra sidan får
            inte vinsterna vara oskäliga. Nätmyndigheten finns för att kontrollera
            detta.
          </note>
          <note>
            Jag upplever att nätmyndigheten agerar på detta område. Jag har
            ingen anledning att i dag rikta pekpinnar mot dess sätt att sköta
            sitt arbete. Jag har inte heller fått något förslag om en skärpt
            lagstiftning på det här området. Jag lyssnar naturligtvis på Erling
          </note>
          <note>
            Bager för att höra vilken typ av lagstiftningsförändringar han
            vill se. Men jag har inte fått något sådant här förslag.
          </note>
          <note type="speaker">
            Anf. 137 ERLING BAGER (fp):
          </note>
          <note>
            Herr talman! Det finns några hundra anmälningar när det gäller
            höga elkostnader. Det är ju en indikation på att man ute i landet
            anser att priserna är ganska höga.
          </note>
          <note>
            7-8 bolag har pekats ut i anmälningar. Det kanske framför allt
            är de som har så höga fasta kostnader. De är då så höga att de
            medför inlåsningseffekter. Det är fullständigt orimligt att försöka
            byta bolag, eftersom man får fortsätta att betala den fasta kostnaden
            så länge.
          </note>
          <note>
            Jag tror att man skulle kunna påskynda arbetet i lagstiftningen
            med att försöka räkna fram ett nyckeltal för nätkostnaderna. Vad
            jag förstår är fördelningen i dag, när man skall pröva skäligheten,
            mellan de fasta kostnaderna och själva tariffen - det som handlar
            om kilowatt - väldigt flytande. Man skulle kanske i lagstiftningen
            försöka få fram någon typ av nyckeltal för nätkostnaden som skulle
            kunna pressa den fasta kostnaden nedåt.
          </note>
          <note>
            Jag vet att schablonmätningsmetoden är annorlunda. Om jag minns
            rätt hade Norge först också timmätningsprincipen. Men man har
            gått över till schablonmätning. På Nya Zeeland har man gått ännu
            längre även när det gäller avregleringen av nätpriserna.
          </note>
          <note>
            Jag konstaterar att det med den lagstiftning som vi har i dag
            förekommer oskäligt höga fasta kostnader på en del håll i landet.
            Detta har inneburit att hushållen inte har kunnat få en skälig
            lättnad när det gäller prissättningen på el. Stora bolag har kunnat
            utnyttja avregleringen ganska väl, men på hushållssidan har man
            inte varit lika framgångsrik.
          </note>
          <note>
            Jörgen Andersson visade ett engagemang. Om man inte inom något
            år skulle ha kommit dithän som regeringen och vi från oppositionen
            eftersträvade borde lagstiftningen ses över.
          </note>
          <note>
            Ett år efter min förra interpellation finns det fortfarande 7-8
            företag som ligger oskäligt högt i pris;
          </note>
          <note>
            jag har uppfattat att även NUTEK och nätmyndigheten i ett pressmeddelande
            har pekat på det. Då borde man kanske fundera över om man inte
            skall se över lagstiftningen.
          </note>
          <note>
            Anf. 138 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Ibland tycker jag att man gnäller för gnällets skull.
          </note>
          <note>
            Jag kan börja med att ta upp de här mätarna. När jag började
            som näringsminister kostade de 8 000 kr.
          </note>
          <note>
            Nu kostar de ca 2 500 kr. Jag har inte varit näringsminister
            så himla länge. Med den här utvecklingen är de gratis om någon
            månad. De har alltså gått ned i pris väldigt snabbt. De är redan
            gratis för ett antal kunder, så detta har funkat.
          </note>
          <note>
            När det gäller frågan om hur vi skall åstadkomma mer effektiva
            monopol säger Erling Bager å ena sidan att vi behöver en kraftfullare
            reglering. Å andra sidan säger han att vi kanske behöver en avreglering.
          </note>
          <note>
            Jag hoppas inte att vi skall gå den väg som innebär en avreglering
            i den meningen att man minskar kraven på dessa monopol. Det här
            är ju monopol som måste kontrolleras noga. Det finns inget annat
            sätt. Möjligheterna att bygga dubbla elsystem är trots allt rätt
            begränsade. Det kommer inte att finnas underlag för det mer än
            i några mycket tätt befolkade områden.
          </note>
          <note type="speaker">
            Anf. 139 ERLING BAGER (fp):
          </note>
          <note>
            Herr talman! Det är två delar som påverkar priserna. En är mätarutrustningen,
            och där har det som näringsministern säger skett en glädjande
            sänkning.
          </note>
          <note>
            Det som beslutades när vi antog näringsutskottets betänkande
            här i kammaren förra veckan, nämligen att ett takpris nu gäller
            för mätarna, är ett stort steg framåt. Jag hoppas att näringsministerns
            bedömning att priserna på mätare kraftfullt skall gå ned ytterligare
            stämmer. Då är det ett värdefullt framsteg som har skett. Det
            vill jag understryka.
          </note>
          <note>
            Men sedan har vi de fasta priserna som elbolagen tar ut och som
            ger inlåsningseffekter. På det området tycker jag att det finns
            mer att göra. Man kan från
          </note>
          <note>
            NUTEK:s sida se till att vara effektiv i prisövervakningsdelen,
            verkligen vara en nätpolis och pröva om det tas ut oskäliga priser,
            vilket jag hävdar att det görs på en del håll i landet.
          </note>
          <note>
            Sedan är det klart att även om det finns bolag som ligger på
            höga kostnader prövas ju områdeskoncessionsrätten då och då. Elbolagen
            har inte evig koncession i sina områden, utan denna prövas. Är
            det då bolag som ligger på höga kostnader får man väl, när man
            skall förlänga en koncession i ett område, pröva om inte något
            annat bolag kan gå in och ta över. Det tycker jag är viktigt om
            det gäller att verkligen kunna få ned även de fasta kostnaderna.
          </note>
          <note>
            Överläggningen var härmed avslutad.
          </note>
          <note>
            21 § Svar på interpellation 1996/97:340 om motköp vid försvarsmaterielbeställningar
            utomlands
          </note>
          <note>
            Anf. 140 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Henrik Järrel har frågat mig vilka åtgärder jag
            är beredd att vidta för att på ett bättre sätt tillvarata de exportmöjligheter
            som många små och medelstora svenska företag i underleverantörsledet
            har med avseende på motköp som föranleds av t.ex.
          </note>
          <note>
            den svenska försvarsmaktens större materielbeställningar utomlands.
          </note>
          <note>
            Det är som Henrik Järrel påpekar riktigt att Sverige de senaste
            åren har börjat ställa krav på motköp, industriell samverkan och
            andra former av kompensationsåtaganden vid större materielanskaffningar
            utomlands. I regeringens proposition inför försvarsbeslutets första
            etapp hösten 1995 behandlades därför denna fråga utförligt.
          </note>
          <note>
            Regeringen anförde då att krav på kompensationsåtaganden är en
            del av regeringens försvarspolitik och ett medel för att tillgodose
            Sveriges behov av industriell kompetens inom försvarsmaterielområdet.
          </note>
          <note>
            Åtaganden om motköp och andra kompensationsåtaganden skall därför
            riktas till den svenska försvarsindustrin. Det är vidare viktigt
            att all sådan verksamhet är kommersiellt hållbar och konkurrenskraftig.
          </note>
          <note>
            Riksdagen godkände regeringens inriktning om grunderna för försvarets
            materielförsörjning och kraven på kompensationsåtaganden.
          </note>
          <note>
            Regeringen gav i 1997 års regleringsbrev Försvarsmakten i uppdrag
            att redovisa ett förslag till inriktning för industriell samverkan,
            motköp och andra former av kompensationsåtaganden utifrån de riktlinjer
            som riksdagen lade fast i försvarsbeslutets första etapp. Försvarsmaktens
            förslag inkom till regeringen den 2 maj i år, och frågan bereds
            för närvarande i
          </note>
          <note>
            Regeringskansliet. Ett av förslagen är att Försvarets materielverk
            skall tillsätta och leda ett rådgivande organ för olika former
            av kompensationsåtaganden med representanter för Regeringskansliet,
            Försvarsmakten och Försvarets forskningsanstalt, men där även
            Flygtekniska försöksanstalten, NUTEK, Exportrådet och Försvarsindustriföreningen
            kan ingå.
          </note>
          <note>
            Frågan om motköp har bl.a. aktualiserats mot bakgrund av Försvarsmaktens
            köp av stridsvagnen Leopard. Det är enligt min mening angeläget
            att i den fortsatta hanteringen av denna fråga sträva efter att
            nå sådana lösningar att även de små och medelstora företagen,
            t.ex. i underleverantörsledet, ges möjlighet att tillvarata de
            affärsmöjligheter som svenska försvarsmaterielbeställningar utomlands
            skapar för att på så sätt ytterligare stärka den försvarsteknologiska
            basen.
          </note>
          <note type="speaker">
            Anf. 141 HENRIK S JÄRREL (m):
          </note>
          <note>
            Herr talman! Jag vill tacka näringsministern för det här svaret,
            som jag ändå tycker andas en i grunden positiv förståelse för
            att här krävs vissa exportfrämjande åtgärder från statens och
            samhällets sida. Sedan tycker jag kanske att svaret är något abrupt
            på slutet.
          </note>
          <note>
            Det lämnar en fråga litet obesvarad. Jag skall återkomma till
            det.
          </note>
          <note>
            Jag tycker kanske också att näringsministern har tagit litet
            väl hårt på den militärteknologiska sidan av den problematik jag
            tar upp i just den här interpellationen. Vi har ju här tidigare
            i kväll haft en interpellationsdebatt mellan näringsministern
            och Ola Karlsson som mera tog upp de försvarsmateriella frågorna.
            Den här interpellationen riktar sig mer mot den typ av underleverantörer
            inom t.ex. försvarsindustrin som har civila produkter, eller produkter
            med civila applikationer. Flera av dem är i det predikamentet
            att de inte själva har personella eller ekonomiska resurser för
            att marknadsföra sina produkter i den typ av i och för sig materiella
            motköpsaffärer som frågan berör.
          </note>
          <note>
            Det projekt jag hänger upp det här på, och som näringsministern
            också har berört, är just stridsvagnen
          </note>
          <note>
            Leopard 2. Den affären omsluter ungefär 6,2 eller 6,3
          </note>
          <note>
            miljarder kronor, av vilka ungefär 2,3 miljarder utgörs av en
            förbindelse från den tyska huvudleverantören
          </note>
          <note>
            Krauss Maffei att tillsammans med sina underleverantörer hos
            svenska företag köpa civila produkter för ett värde som uppgår
            till ungefär 2,3 miljarder kronor.
          </note>
          <note>
            Den här motköpsaffären är tänkt att sträcka sig över en nioårsperiod.
          </note>
          <note>
            Det jag litet grand efterlyser i svaret från näringsministern
            är idéer och visioner om konkreta åtgärder av exportfrämjande
            verksamhet gentemot den här typen av företag i underleverantörsledet.
          </note>
          <note>
            Sedan efterlyser jag också en kommentar från näringsministern
            när det gäller den rapport från Riksrevisionsverket som kom för
            några veckor sedan. Man pekar där på hur resurser för exportfrämjande
            åtgärder - det rör sig om kanske 500 à 600 miljoner kronor sammantaget
            av skattemedel - satsas för att på olika sätt användas i exportfrämjande
            syfte. Hur ställer sig näringsministern till detta? I rapporten
            efterlyste man mera konkreta och samlade åtgärder från statens
            sida, gärna en projektorienterad, målmedveten satsning mot exportfrämjande
            projekt. Vad har näringsministern för synpunkter på den här utredningens
            resultat?
          </note>
          <note>
            Herr talman! Jag förstår att taletiden är slut, men jag ber att
            få återkomma.
          </note>
          <note>
            Anf. 142 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Henrik Järrel ställde två frågor. För att börja
            med den första är jag inte helt övertygad om att vi skall bygga
            en särskild organisation för att stödja motköp av civila applikationer.
            All export från små och medelstora företag behöver ju stöd i någon
            form - i varje fall uppbackning, för att använda ett mer positivt
            ord - för att komma ut på marknaden.
          </note>
          <note>
            Frågan är då: Skall vi ha en särskild uppbackning för dem som
            säljer civila produkter därför att de gör det som ett resultat
            av ett avtal där staten köper militära produkter? Det känns inte
            så där riktigt övertygande.
          </note>
          <note>
            Den andra frågan däremot, den som jag har försökt svara positivt
            på, handlar om projektorganisation för att stödja militära applikationer
            kopplat till vårt försvarsbeslut om att se till att vår försvarsindustri
            blir mer internationell. Av det följer att Sverige skulle köpa
            försvarsmateriel i ett vidare perspektiv än vi gjort förut. Där
            ligger ett intresse i att stödja den omvandling som nu pågår i
            Sverige och i alla andra länder och se till att vår försvarsindustri
            överlever i den stora strukturomvandling som jag är övertygad
            om redan nu pågår och kommer att utvecklas allt snabbare. Vi kommer
            att se dramatiska förändringar av försvarsindustrins ägande och
            struktur i Europa under de närmaste åren, och då måste vi vara
            med.
          </note>
          <note>
            Jag tycker att jag har svarat positivt på Henrik Järrels interpellation.
            De synpunkter som han har framfört är väl värda att överväga.
          </note>
          <note type="speaker">
            Anf. 143 HENRIK S JÄRREL (m):
          </note>
          <note>
            Herr talman! Jag delar näringsministerns uppfattning att det
            inte skall tillskapas någon särskild organisation för detta. I
            den mån som man skall satsa på åtgärder i exportfrämjande syfte
            skall den i så fall vara av mera flexibel art. Därför undrar jag
            hur näringsministern ser på t.ex. Exportrådets roll, betydelse
            och funktion i det här sammanhanget. Kan Exportrådet med sin kompetens,
            kunskap och erfarenhet av delar av dessa frågor - motköpsaffärerna
            är ju inte så gamla, men Exportrådet har försökt att bearbeta
            dem litet - spela någon betydande roll i mera projektorienterad
            form för att under viss tid stödja exportfrämjande åtgärder bland
            de företag som har civila produkter att erbjuda i den större motköpsaffären?
            Det är frågan.
          </note>
          <note>
            Precis som näringsministern säger förestår stora strukturomvandlingar
            inom europeisk försvarsindustri. Därför är det viktigt att Sverige
            kan medverka t.ex. inom WAG:s ram och också inom EU:s ram. EU
          </note>
          <note>
            har t.o.m. ett program, Konver, som är till för att stödja försvarsindustrins
            civila omvandling till civil produktion. Där skall naturligtvis
            också Sverige vara med.
          </note>
          <note>
            Mot slutet av sitt svar blir näringsministern litet kryptisk.
            Han säger: "Det är enligt min mening angeläget att i den fortsatta
            hanteringen av denna fråga sträva efter att nå sådana lösningar
            att även de små och medelstora företagen, t ex i underleverantörsledet,
            ges möjlighet att tillvarata de affärsmöjligheter som svenska
            försvarsmaterielbeställningar utomlands skapar för att på så sätt
            ytterligare stärka den försvarsteknologiska basen." Jag efterlyser
            litet mera konkreta visioner och synpunkter från försvarsministern
            om hur detta lättast och på bästa sätt kan främjas.
          </note>
          <note>
            Sedan vill jag till näringsministern säga att det är viktigt
            att Näringsdepartementet och näringsministern håller koll på den
            totala bilden av de planerade och ingångna motköpsavtal som vi
            står inför, t.ex. på försvarsmaterielsidan, så att vi inte förlorar
            de inkomster som nationen så väl behöver och för att man skall
            kunna slå vakt om den sysselsättning som regeringen inte helt
            har lyckats med att skapa. Det gäller att bevara sysselsättning,
            inte minst i glesbygd där en del av dessa företag med spetsteknologisk
            kompetens finns. Om exportförutsättningarna för dessa företag
            ökar på den civila sidan, då kan det kanske också skapas ny sysselsättning.
          </note>
          <note>
            Anf. 144 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Först vill jag bara säga att det avslutande stycket
            i interpellationssvaret rymmer ett svar som ett statsråd lämnar
            när det inte fungerar riktigt bra. Då brukar man linda in det
            så där. Jag anser att det finns en del övrigt att önska när det
            gäller den småindustri som borde ha möjlighet att delta i motköpsaffären
            med Leopard. I den meningen är Henrik
          </note>
          <note>
            Järrels synpunkter korrekta. Det krävs mer av oss för att understödja
            småindustrin. Samtidigt måste småföretagen vara mer aktiva och
            ta till sig en sådan här affär som är mycket intressant för dem,
            vilket de inte har lyckats speciellt bra med.
          </note>
          <note>
            Vad kan vi då göra mera? Jo, en sak som vi gör för att understödja
            handeln är arrangerandet av Interprice-mässor som EU anordnar.
            En sådan mässa kommer att anordnas den 9-10 oktober i Örebro i
            höst. Den vänder sig då till försvarsindustrin och försvarsindustrins
            civila del.
          </note>
          <note>
            Sedan måste man naturligtvis använda den kompetens som finns
            i Exportrådet. Jag delar Henrik Järrels uppfattning att det går
            att använda Exportrådets kunskaper mycket mer för att stödja de
            små och medelstora företagen. Men dessa företag måste också själva
          </note>
          <note>
            - t.ex. i fallet Leopard - mera alert söka affärer på ett mer
            aktivt sätt.
          </note>
          <note type="speaker">
            Anf. 145 HENRIK S JÄRREL (m):
          </note>
          <note>
            Herr talman! Det är riktigt som näringsministern säger att mässan
            inom projektet Konver skall äga rum under beteckningen DECIDE,
            dvs. Diversification
          </note>
          <note>
            Européenne des Industries de Defence. Det är ett projekt som
            EU stöder just för att underlätta för försvarsindustrins gradvisa
            omställning till civil produktion. Eftersom mässan hålls i Örebro
            blir det svenskt värdskap, och det är ju bra att vi syns där.
          </note>
          <note>
            Jag delar näringsministerns uppfattning om att de små och medelstora
            företagen måste vara med och arbeta för att själva visa sig på
            styva linan för att få vara med i affärer. Men - och det framhöll
            jag också i interpellationen - flera av de företag som kanske
            skulle vilja expandera och exportera har inte möjligheter att
            bearbeta en marknad som de vill komma in på just därför att de
            inte har tillräckliga personella och ekonomiska resurser för att
            klara ett sådant arbete.
          </note>
          <note>
            Det är därför som exportfrämjande åtgärder kan vara av godo och
            påkallade i de sammanhangen. Det rör sig om bra företag som vill
            expandera men som för närvarande inte har resurser för det.
          </note>
          <note>
            Slutligen vill jag med stor kraft understryka att det gäller
            för dessa företag att arbeta helt på kommersiella, hållbara och
            konkurrenskraftiga grunder. Näringsministern och jag är helt ense
            om vikten av att detta sker helt på kommersiella grunder, och
            det är också dessa företag helt inställda på, tror jag mig veta.
          </note>
          <note>
            Exportrådet har skickat ut kataloger osv., men sedan blir det
            inte mera. Man följer inte upp och bearbetar inte den presumtiva
            kundkretsen i utlandet, och därmed faller det hela.
          </note>
          <note>
            Överläggningen var härmed avslutad.
          </note>
          <note>
            22 § Svar på interpellation 1996/97:326 om behovet av insatser
            för att förbättra elevernas kunskaper i matematik
          </note>
          <note>
            Anf. 146 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Herr talman! Beatrice Ask har frågat mig - mot bakgrund av befarad
            stor kunskapsbrist i bl.a. matematik hos elever som nu i vår lämnar
            grundskolan -
          </note>
          <note>
            frågat mig på vilket sätt regeringen kommer att följa upp elevernas
            kunskaper i matematik och vilka åtgärder som planeras för att
            bättre tillgodose behovet av lärare med goda kunskaper i matematik
            i grundskolan.
          </note>
          <note>
            Beatrice Ask har vidare frågat vilka initiativ jag avser medverka
            till för att utveckla matematikundervisningen och ifall regeringen
            avser att i särskild ordning tillse att årets avgångselever med
            otillräckliga kunskaper i matematik får det stöd som krävs för
            studier i gymnasieskolan.
          </note>
          <note>
            Jag vill först säga att jag bedömer goda kunskaper i matematik
            som mycket viktigt. Att ha otillräckliga kunskaper i matematik
            är ett handikapp i sig för den enskilde eleven och utgör dessutom
            ett hinder för många vidareutbildningar där kunskaper i matematik
            är en förutsättning för ett gott studieresultat. Vi fick i höstas
            resultaten från TIMSS-undersökningen som visade att Sverige låg
            på en internationell medelnivå.
          </note>
          <note>
            I jämförelse med en liknande undersökning om elevers kunskaper
            i matematik och naturvetenskapliga ämnen, som gjordes 1980, har
            dock konstaterats att de svenska barnens prestationer är bättre
            nu, i synnerhet i matematik.
          </note>
          <note>
            När man värderar resultaten från TIMSS-
          </note>
          <note>
            undersökningen skall man vara medveten om svårigheten att göra
            rättvisa jämförande studier. I TIMSS-
          </note>
          <note>
            redovisningen jämfördes elever i samma åldersgrupp.
          </note>
          <note>
            Resultatbilden visade då att svenska elever presterade mindre
            bra i algebra och geometri. En djupare analys gjord vid Umeå universitet
            visar, att om man jämför elever i olika länder som gått lika många
            år i skolan och dessutom jämför innehållet i läroböcker mellan
            länderna, blir resultatet bättre.
          </note>
          <note>
            Den nya timplanen för grundskolan medför en väsentligt ökad satsning
            på naturvetenskapliga ämnen.
          </note>
          <note>
            Även ämnet matematik fick utökad tid, dock enbart med ett fåtal
            timmar. Däremot syftar den nya kursplanen till ett bredare matematikämne
            med både generella och områdesspecifika mål. Större vikt läggs
            vid att utbildningen utvecklar elevernas problemlösningsförmåga
            och förmåga att se mening och sammanhang och att resonera sig
            fram till slutsatser. Samtidigt behålls de krav på vardagskunskaper
            i matematik som betonades starkt redan i den tidigare läroplanen,
            Lgr
          </note>
          <note>
            80. Kraven i matematik har fått särskild tyngd eftersom betyg
            i matematik nu krävs för de olika nationella programmen i gymnasieskolan.
            De elever som våren 1997 lämnar grundskolan har läst matematik
            huvudsakligen efter Lgr 80.
          </note>
          <note>
            Det ingår i Skolverkets uppgifter att följa upp och utvärdera
            undervisningen i landet. Skolverket har senast i Bilden av skolan
            1996 visat att matematik är det skolämne som elever i grundskolans
            femte år tycker är viktigast. De flesta har också god tilltro
            till sina kunskaper i matematik. Men kunskapstillväxten varierar.
            Avståndet mellan medelpresterande elever och de lägst presterande
            eleverna ökar för varje årskurs. Samtidigt har matematikämnet
            i dag delvis skilt innehåll för olika elevgrupper i grundskolans
            avslutande år. Jag har i Utvecklingsplanen (skr.
          </note>
          <note>
            1996/97:112) redovisat att jag är oroad över de tecken som finns
            på att eleverna inte når upp till de nationella kunskapsmålen.
            Det gäller i synnerhet ett ämne som matematik. Regeringen har
            därför i den ekonomiska vårpropositionen anvisat särskilda medel
            till skolan. Dessa resurser avser huvudsakligen barn och ungdomar
            med behov av särskilt stöd. Resurserna bör ge kommunerna bättre
            förutsättningar att göra insatser för de här aktuella eleverna,
            t.ex. fler speciallärare och/eller mindre klasser. Att följa upp
            och utvärdera matematikämnet är ett fortsatt prioriterat område
            för
          </note>
          <note>
            Skolverket.
          </note>
          <note>
            När det gäller tillgången på lärare med goda kunskaper i matematik
            är detta en fråga om grundutbildningens dimensionering. I budgetpropositionen
            1997
          </note>
          <note>
            ställde regeringen tydliga krav på att minst hälften av de examinerade
            lärarna skall ha en inriktning mot matematik, naturvetenskap och
            teknik. Beträffande lärares kunskaper i matematik, liksom i andra
            ämnen, är detta ett delat ansvar mellan stat och kommun.
          </note>
          <note>
            Lärarutbildningen måste ge goda grundläggande kunskaper. Grundutbildning
            för lärare är en fråga för den nyligen tillsatta lärarutbildningsutredningen
            att behandla. Kompetensutveckling av lärare efter grundutbildningen
            är ett ansvar för kommunen som arbetsgivare. Jag vill samtidigt
            erinra om den stora satsningen på fortbildning i matematik av
            klasslärare i grundskolan, som staten gjorde under flera år i
            slutet av 1980-talet och i början av 1990-talet.
          </note>
          <note>
            Undervisningen i skolan måste bedrivas på ett sådant sätt att
            eleverna känner att det är meningsfullt att lära sig nya saker,
            att de har inflytande över sitt arbete i skolan och att det är
            roligt att gå i skolan. Jag utesluter inte att särskilda utvecklingsprojekt,
            vid skola eller högskola, kan bidra till att utveckla matematikundervisningen.
            Men det är lärarna själva som utifrån sina kunskaper och sin lärarprofessionalism
            har de bästa förutsättningar att tillsammans med eleverna utveckla
            undervisningen och skapa en stimulerande undervisning, som i stor
            utsträckning bör utgå från elevernas egen vardag och verklighet.
            Matematiklärarna har också själva bedrivit mycket utvecklingsarbete,
            bl.a.
          </note>
          <note>
            genom matematikbiennaler och andra fortbildningskonferenser.
            Skolverket utarbetar för närvarande som första ämne kommentarmaterial
            i matematik till stöd för lärare i matematik. Kommentarerna handlar
            bl.a.
          </note>
          <note>
            om att förstå hur barn lär och tänker om matematik.
          </note>
          <note>
            Kommunerna har ansvaret för att bedriva verksamheten på ett sådant
            sätt att alla elever ges förutsättningar att nå de nationella
            målen. En likvärdig utbildning kräver att arbetet med att bedöma,
            värdera och förbättra kvaliteten i skolan stärks på alla nivåer.
          </note>
          <note>
            Den kvalitetsutveckling som måste komma till stånd är ett gemensamt
            ansvar för staten och kommunerna.
          </note>
          <note>
            Kommunernas och statens uppföljnings- och utvärderingsarbete
            behöver effektiviseras och i högre grad än i dag inriktas mot
            att genomföra regelbundna bedömningar av skolverksamhetens kvalitet.
            Så som presenterats i Utvecklingsplanen nyligen kommer Skolverket
            att få ett tydligare ansvar att säkra kvalitet och likvärdighet
            i utbildningen. Detta kommer bl.a. att ske genom särskilda kvalitetsgranskningar
            utförda av statliga utbildningsinspektörer.
          </note>
          <note type="speaker">
            Anf. 147 BEATRICE ASK (m):
          </note>
          <note>
            Fru talman! Jag vill börja med att tacka skolministern för svaret.
          </note>
          <note>
            Bakgrunden till min interpellation är de signaler som kommer
            om elevernas brister när det gäller matematikkunskaper. Det ligger
            också nära till hands att tro att just brister i matematik är
            en bidragande orsak till att naturvetenskapliga och tekniska utbildningsvägar
            uppfattas som svåra och väljs av för få. Vi har på något sätt
            hamnat i en ond cirkel. Det är t.o.m. svårt att rekrytera lärarkandidater
            som vill läsa matematik och naturvetenskaplig inriktning i sin
            utbildning.
          </note>
          <note>
            När skolministern och jag diskuterade matematikfrågorna för drygt
            ett år sedan lovade statsrådet beredskap att noga följa utvecklingen
            och medverka i insatser för att kvaliteten på matematikkunskaperna
            skulle höjas. Då uttalade skolministern också oro för att ca 20
            % av de som undervisade i matematik saknade utbildning i ämnet.
          </note>
          <note>
            Tyvärr är skolministerns svar i dag mer långt än innehållsrikt.
            Jag skulle t.ex. vilja veta hur det står till med lärarnas utbildning
            i matematik i dagsläget. Har läget förbättrats när det gäller
            rekrytering till lärarutbildningen och till aktuella tjänster?
            Vet vi att det går framåt med de här frågorna, eller tror vi bara?
            Att läget när det gäller elevernas studieresultat är allvarligt
            har vi kunskap om.
          </note>
          <note>
            Av Skolverkets senaste redovisning framgår att i förra årets
            avgångsklasser i grundskolan var det bara i allmän engelska som
            lika många elever hade det lägsta betyget som i matematik. Andelen
            elever med de då näst sämsta betyget, en tvåa, var absolut högst
            i ämnet matematik. Den var hela 26,3 %.
          </note>
          <note>
            Jag vet att de relativa betygen innebar att en viss procent skulle
            ges de lägre betygen. Lärarna använde dessbättre inte normalfördelningskurvan
            som bokstavstroende, utan det fanns en tydlig bedömning att det
            just i matematik var ovanligt många elever som var väldigt svaga.
            Som skolministern påpekar ökar klyftorna i matematik fortfarande,
            och jag har inte sett någonting än så länge som tyder på att förhållandena
            har ändrats.
          </note>
          <note>
            Med det här som bakgrund tycker jag inte att det är tillräckligt
            att, som statsrådet gör i svaret, hänvisa till vårpropositionen
            och fortbildningssatsningar under 80-talet och början av 90-talet.
            Det är inte heller rimligt att hänvisa till kommunernas ansvar.
            Verkligheten kräver ju insatser, för våra elever tycks ha onödigt
            svårt att räkna.
          </note>
          <note>
            Om det dessutom fanns någon redovisning av de medel som finns
            kvar för specialundervisning, skulle den med stor sannolikhet
            visa att huvuddelen av pengarna går till läs- och skrivträning,
            inte till matematikstöd. Jag vill inte nödvändigtvis att pengarna
            skall tas från de läs- och skrivsvaga. Men jag tror att många
            behöver stöd i matematik och att vi måste se till att elevernas
            matematikintresse i de lägre årskurserna inte ersätts av leda
            och dåligt självförtroende senare, för så är det i dag.
          </note>
          <note>
            Dessutom, och det är kanske det viktigaste, behövs det ju lärare
            med matematikutbildning. I det fallet är det ju regeringen och
            högskolorna som har ett ansvar. Vi måste helt enkelt göra något,
            så att det finns tillräckligt många kompetenta lärare som kan
            utveckla och förnya undervisningen. Om det fortfarande är så att
            var femte lärare som undervisar i matematik saknar utbildning
            i ämnet, är det ju litet svårt att hoppas och tro att de helt
            plötsligt skall poppa upp och utveckla den pedagogiska inriktningen
            av den där undervisningen som alla tycker är litet komplicerad.
          </note>
          <note>
            Därför undrar jag: Hur många lärare med matematikutbildning har
            vi i våra skolor i dag? Hur ser det ut med rekryteringen till
            lärarutbildningen med denna inriktning? Har det blivit bättre?
            Är vi nöjda? Är skolministern nöjd? Om inte skolministern är nöjd,
            vad tänker regeringen göra för att vi skall få någon förändring
            till stånd?
          </note>
          <note type="speaker">
            Anf. 148 MARGITTA EDGREN (fp):
          </note>
          <note>
            Fru talman! Det är en intressant diskussion. Jag är lika oroad
            som både skolministern och Beatrice Ask över klyftorna mellan
            eleverna.
          </note>
          <note>
            Men det pågår ju ett utvecklingsarbete i matematik. Vi är ju
            helt överens om att det huvudsakligen är en pedagogisk fråga.
            Men det pågår ju utvecklingsarbete på många håll i Sverige. Jag
            läste i dag en helt ny tidskrift, ett pedagogiskt magasin som
            tar upp matematiken. Vi har också tidigare kunnat läsa om det
            utvecklingsarbete som pågår, dvs. att man ser matematik och bild
            som en kreativ process där matten har mycket inslag av svenska
            och berättande.
          </note>
          <note>
            Då är min fråga till Ylva Johansson: Hur sprids dessa erfarenheter?
            Hur kan Ylva Johansson medverka till att goda exempel sprids över
            landet? Jag tror nämligen att i dag sitter var och en på sin ort
            och gör jättebra saker, men de gör dem där. T.ex. i Torsby var
            det inte länge sedan man testade eleverna och upptäckte att det
            fanns elever på högstadiet som inte hade klart för sig talområde
            noll till tio. Det är klart att det är ett vingligt bygge att
            sedan bygga vidare på. Men gör man detta bara i Värmland, eller
            finns det någon metod eller strategi för att också sprida bra
            metoder och pedagogiska landvinningar?
          </note>
          <note>
            Sedan verkar det ju, när man tittar ut över skolan och de många
            lärare som inte är kompetenta i matematik, som om det skulle vara
            en oerhörd brist på matematiker. Men det är det faktiskt inte.
            Det är bara ett och ett halvt år sedan jag var i Umeå på en konferens
            för kvinnliga matematiker. Det var 300 stycken som samlades i
            två dagar i Sverige. Så man kan ju undra varför matematiker inte
            tycker att det är viktigt att fungera som lärare i grundskola
            eller gymnasieskola.
          </note>
          <note>
            Anf. 149 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Det är en mycket viktig fråga att vi skall ha goda
            kunskaper i matematik i vårt land och att vi skall ge våra ungdomar
            kunskaperna i skolan.
          </note>
          <note>
            Vi har problem i fler avseenden. De elever som i dag har dåliga
            kunskaper i matematik och som inte når upp till de krav som ställs
            i grundskolans kursplaner t.ex. riskerar allvarliga svårigheter
            framöver.
          </note>
          <note>
            För att stödja de eleverna, tror jag att den nya läroplanen,
            den nya kursplanen och det nya betygssystemet i sig är viktiga.
            Dessutom behövs det resurser för att eleverna skall kunna få det
            stöd om krävs. Det får de genom de extra anslag till kommunerna
            som regeringen har föreslagit i vårpropositionen och tilläggsbudgeten,
            som jag räknar med att riksdagen ställer sig bakom. Det handlar
            också om att utveckla metoderna och kunskaperna om hur man arbetar
            med elever med stora svårigheter i matematik. Det får man t.ex.
            genom att vi stöder utvecklingsprojekt inom matematikområdet och
            också genom bl.a. uppbyggnad av en nationell provbank, något som
            Skolverket håller på med. Vi får det också genom kommentarmaterial
            till matematikämnet. Det är det första ämne som
          </note>
          <note>
            Skolverket har prioriterat när det gäller kommentarmaterial.
          </note>
          <note>
            Men det handlar också som hur vi generellt sett skall höja nivån
            på kunskaperna i matematik. Där ligger vi på en internationellt
            genomsnittlig nivå. När vi tittar litet närmare på resultaten
            ser vi, vilket i och för sig är glädjande, att vi på de områden
            som Sverige har prioriterat i läroplaner och kursplaner ligger
            oerhört bra till i en internationell jämförelse. Det gäller statistik,
            problemlösning, mätningar och taluppfattning. De områden som generellt
            sett inte har varit lika väl prioriterade i svensk läroplan, och
            som också i allmänhet kommer senare i årskurserna i Sverige än
            i många jämförbara länder, t.ex. algebra och geometri -
          </note>
          <note>
            framför allt algebran ligger senare i Sverige än i många andra
            länder - har vi sämre resultat. Det är därför också intressant
            att se att när vi gör jämförelser mellan elever som har gått lika
            många år i skolan, blir de svenska resultaten väsentligt bättre
            än när vi jämför samma ålder. Det beror på att vi har en relativt
            sen skolstart i Sverige. Det är bilden när det gäller de generella
            kunskaperna.
          </note>
          <note>
            Margitta Edgren frågar vad regeringen gör för att sprida de många
            goda exempel på utvecklingsarbete som finns inom ämnet. Jag tror
            att det viktigaste är att stödja det arbete som redan är väl i
            gång, och som sker med stor entusiasm och på ett imponerande av
            matematiklärarna själva. Jag följer regelbundet diskussionen i
            tidningen Nämnaren. Den är en väldigt bra spridare av erfarenheter,
            idéer och tips när det gäller matematikundervisningen. Jag följer
            också sådant som skett i t.ex. i Pedagogiska magasinet.
          </note>
          <note>
            Det handlar också om det stöd som Skolverket kan ge genom t.ex.
            kommentarmaterial och genom att sprida exempel och om de erfarenheter
            som kan komma från den nationella provbank i matematik som håller
            på att byggas upp. Den bör rimligen kompletteras med kommentarer
            omkring detta. Man kan också säga att det arbete som sker med
            de nationella proven i matematik, och den uppföljning och de kommentarer
            som lärare ger till detta, i sig innebär en spridning av olika
            exempel och erfarenheter.
          </note>
          <note>
            När det gäller rekrytering av lärare, kan man inte vara nöjd
            så länge det inte är så att läraryrket är ett av de mer attraktiva
            yrkena, ett yrke som man gärna söker sig till. Där har vi ännu
            en bit kvar. Särskilt gäller det sådana ämnen där det finns en
            relativt god arbetsmarknad utanför skolan. Det gäller t.ex. matematik
            och naturvetenskap. Där behöver skolan ytterligare stärka sin
            status för att öka rekryteringen till lärarutbildningen. Det är
            inte bara en fråga för lärarutbildningen i sig. Det är lika mycket
            en fråga som handlar om den generella utvecklingen i skolan.
          </note>
          <note type="speaker">
            Anf. 150 BEATRICE ASK (m):
          </note>
          <note>
            Fru talman! Det är väldigt många frågor man behöver diskutera
            när det gäller det här problemet, som jag tycker är väldigt stort.
            Det värsta när man studerar
          </note>
          <note>
            Skolverkets senaste rapporter, är att vi i dag beräknar att det
            kommer att saknas ungefär 2 000 matematikoch NO-lärare i grundskolan
            nästa år. Om prognoserna håller i sig blir det ännu värre 2003
            och 2008.
          </note>
          <note>
            Skolverket har redovisat att det under perioden mellan
          </note>
          <note>
            1993 och 1998 fanns ett examinationsbehov när det gäller matematik-
            och NO-lärare på ca 3 400 lärare.
          </note>
          <note>
            Men man förväntade sig ett resultat på 1 300. Det gäller grundskolelärare.
            Därtill kommer ju då motsvarande problem på gymnasiet. Det är
            då jag blir bekymrad.
          </note>
          <note>
            Det spelar ingen roll om läroplanerna är bra och om vi har ett
            utvecklingsarbete hos matematiklärare.
          </note>
          <note>
            De som inte är matematiklärare, men ändå undervisar i ämnet,
            vågar sig väl knappt på att läsa de här tidskrifterna. Om man
            inte själv känner sig någorlunda säker i ämnet, vågar man inte
            heller utvecklas, för man kan inte. Därför måste vi få fram matematiklärare
            om vi skall lösa problemet.
          </note>
          <note>
            Jag håller med om att en väldigt viktig och akut sak är att jobba
            med de elever som nu tappar mark i matematiken och som successivt
            gör det under skoltiden. Då undrar man: Vad görs nu för dem som
            inte har fått något matematikbetyg i vår som skall in på gymnasiet?
            Försäkrar vi oss om att de får stöd under sommaren eller att de
            tas emot i gymnasiet med någon typ av insatser? Har vi något grepp
            om hur man har följt upp dem som i årskurs 8 i höstas fick ett
            betyg som inte var något betyg i matematik? Vet vi att man nu
            använder tre terminer för att se till att försöka rädda så mycket
            som möjligt? Det här är ju sådant som vi måste ta tag i.
          </note>
          <note>
            Jag tycker att skolministern som matematiklärare borde ta det
            här med Skolverkets kommentarmaterial till intäkt för att göra
            en riktig Eriksgata och åka runt på seminarier i landet och propagera
            för matematikens vikt och för det som man kan göra så att vi får
            en spridning på goda exempel. Det är möjligt - jag vet inte, för
            forskningen är ganska otillräcklig - att man behöver göra en del
            matematik redan i förskolan, där man leker sig fram till en förståelse
            av vad matematik är. Här finns väldigt litet gjort. Jag tror att
            vi måste lösa det här om vi skall ändra på problemet med bristen
            på naturvetare och tekniker i det längre perspektivet.
          </note>
          <note>
            Jag tror också att det är dags att se till att vi verkligen får
            en utvärdering av den specialundervisning i matematik som finns
            i t.ex. Värmland. Jag är inte säker på att våra pedagogiska forskare
            och andra verkligen har satt sig ned och gått igenom de erfarenheter
            man har, så att det här verkligen kan få en spridning, och så
            att det kan ske en kompetent utveckling på området.
          </note>
          <note>
            Det är dags nu. Vi kan inte ha de här bekymren.
          </note>
          <note>
            Jag tycker att det är en sorglig historia när man läser
          </note>
          <note>
            Skolverkets redovisningar. Det är inte nog med att det saknas
            tusentals lärare och att det kommer att bli värre och värre. Dessutom
            skrev Skolverket så sent som i november att det är en tydligt
            vikande tendens i fråga om antalet examinerade när det t.ex. gäller
            matematisk-naturvetenskapliga ämneslärarlinjen. Det går inte ens
            bra på högskolorna. Då kan vi inte, tycker jag, bara hänvisa till
            pengar som skall komma i regeringsförslaget till alla de uppdämda
            behov som finns i kommunerna och skolorna. Vi kan inte heller
            nöja oss med det som är gjort. Vi måste hjälpas åt och se till
            att vi drar i gång ett riktigt engagemang kring den här undervisningen
            så att vi verkligen får flyt.
          </note>
          <note>
            Jag tror att det kommer att behövas mycket fantasi och kreativitet
            för att se till att vi får fram de nödvändiga lärarna och att
            vi faktiskt tar till oss de erfarenheter och kunskaper som finns
            om hur matematikundervisningen kan bli bättre. Som det är nu kan
            vi faktiskt inte ha det.
          </note>
          <note type="speaker">
            Anf. 151 MARGITTA EDGREN (fp):
          </note>
          <note>
            Fru talman! Det är frestande att gå in på en debatt om saken,
            men vi är överens om att vi har en sen skolstart. Det tycker jag
            var intressant att Ylva Johanson sade.
          </note>
          <note>
            Men nu gäller det matematik. Vad man nu är överens om på många
            håll, är ju värdet av att integrera flera ämnen, att använda sig
            av ett mer gränsöverskridande arbetssätt. Eleverna lär sig matematik
            bättre om man t.ex. integrerar med svenska och bild och använder
            deras kreativitet. Då är min fråga till Ylva
          </note>
          <note>
            Johansson: Har vi en omodern läroplan i matematik?
          </note>
          <note>
            Är det så att den plan vi har inte understödjer ett förändrat
            arbetssätt, en förändrad pedagogik? Det finns flera avhandlingar
            som visar hur andra ämnen integrerade med matten också stöder
            denna.
          </note>
          <note>
            Är det så att vi t.ex. borde anamma något av det som man tydligen
            har jobbat ett tag med i Nya Zeeland? Där samarbetar man inom
            matten med flera ämnen, och där är det viktigaste att få i gång
            processen i sig. Man kan t.ex. arbeta med matte utifrån det här:
            "Svaret är tio, vad är frågan?" Det är ganska spännande att ge
            det problemet till elever. Då tror jag, och det säger de också
            i Nya Zeeland, att det svar man får mycket sällan är: "Två gånger
            fem." Eleverna hittar på alla möjliga kluriga frågor som passar
            till svaret tio. Hela den processen utvecklar matteämnet.
          </note>
          <note>
            Min fråga till Ylva Johansson är alltså: Kan man tänka sig att
            vi så att säga har fastnat i en kursplan, och att det är den som
            fortfarande styr så att inte matteämnet utvecklas fortare över
            landet?
          </note>
          <note>
            Anf. 152 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Herr talman! Det är riktigt att det finns anledning att vara
            oroad på en hel del punkter när man tittar på de kunskaper som
            eleverna i dag har i matematik.
          </note>
          <note>
            Men när jag tittar på det arbete som pågår för att förändra situationen
            tycker jag inte att man kan tala om någon krissituation utan tvärtom
            vara ganska -
          </note>
          <note>
            inte nöjd, det skall vi inte vara utan vi skall fortsätta med
            detta arbete - till freds, eftersom det pågår ett mycket bra arbete.
            Om vi jämför med situationen för kanske tio år sedan har enormt
            mycket hänt. Det betyder att man kan vara ganska förhoppningsfull
            om att vi också kommer att få se bättre resultat i matematik.
          </note>
          <note>
            Beatrice Ask frågade: Vet vi vad som händer med de elever som
            i årskurs 8 i höstas inte blev godkända i ämnet matematik?
          </note>
          <note>
            Ja, vi vet relativt väl vad som har hänt med dessa elever. Skolverkets
            undersökning visar att i princip i samtliga de skolor som man
            har undersökt har man utarbetat åtgärdsprogram för dessa elever,
            och man har satt in extra insatser på ett sätt som man inte gjorde
            när man hade det gamla betygsystemet. Det tycker jag är alldeles
            utmärkt. Vi får väl se hur långt det räcker. Man har i alla fall
            tagit problemet på stort allvar. Det tyder alla tecken på ute
            på skolorna.
          </note>
          <note>
            Det är riktigt som Beatrice Ask säger att det är betydligt färre
            lärare än vad som var förväntat som examineras nu och som nu går
            ut från lärarutbildningen. Det beror på att man hade stora problem
            rekryteringen till lärarutbildningen för ett antal år sedan. I
          </note>
          <note>
            dag ser rekryteringen bättre ut, och vi har också utökat dimensioneringen
            och ställt högre krav på att lärare skall examineras just inom
            området matematik.
          </note>
          <note>
            Vi kan därför förvänta oss att det i framtiden kommer att se
            väsentligt bättre ut. Jag tycker därför inte att det finns någon
            stor anledning till oro i detta sammanhang. Vi har alltså inte
            någon krissituation när vi ser till det arbete som bedrivs. Men
            det finns däremot anledning att vara uppmärksam eftersom nuläget
            i fråga om kunskaperna inte är tillfredsställande.
          </note>
          <note>
            Beatrice Ask efterlyser också att jag skall ut och tala på olika
            seminarier om matematikämnets vikt. Jag kan försäkra Beatrice
            Ask att jag tror att jag har deltagit i samtliga matematikbiennaler
            och i ett antal matematikbiennetter. Jag har träffat Matematiklärarnas
            förening, jag följer regelbundet diskussioner inom matematikämnet,
            och jag har besökt matematiska institutioner. Jag tror att jag
            är en av de skolministrar som har ägnat mest tid åt just matematikämnet,
            kanske för att jag är särskilt intresserad av det. Det är möjligt
            att jag kan göra ännu mer personligen, men jag tycker faktiskt
            att jag har gjort en hel del hittills.
          </note>
          <note>
            Margitta Edgren frågade om vi har en omodern läroplan i matematik
            och hänvisar till uppgifter från
          </note>
          <note>
            Nya Zeeland och hur man där har formulerat provuppgifter. Den
            typ av provuppgifter som Margitta
          </note>
          <note>
            Edgren refererar till kan man också hitta i de nationella proven
            i matematik i Sverige. Jag menar att de nationella proven i matematik
            liksom våra kursplaner och de kommentarmaterial som man arbetar
            med är mycket moderna och har en väsentlig betydelse när det gäller
            förnyelsen av matematikämnet. Primgruppen i Stockholm som gör
            dessa prov tycker jag gör ett mycket bra arbete.
          </note>
          <note>
            Erfarenheterna som man har fått in från skolorna med den nya
            uppläggningen av de nationella proven visar på mycket bra recensioner
            från skolorna, och proven har just en problemlösande inriktning.
            Jag tycker att det är ett bra arbete som är på gång.
          </note>
          <note>
            Men det är riktigt att vi också måste se över kursplanerna. Och
            jag har i utvecklingsplanen aviserat att vi skall se över kursplanerna
            i kärnämnet matematik i gymnasieskolan just för att underlätta
            integration med karaktärsämnena. Jag gör det bl.a. mot bakgrund
            av att Skolverket i sina undersökningar har visat att det är just
            elever på program med yrkesämnen som tycker att de inte har fått
            lära sig tillräckligt med matematik och som tycker att kurserna
            inte i tillräcklig utsträckning har tagit i anspråk deras förmåga
            att lära, medan eleverna på t.ex. N-programmet är mycket mer nöjda
            med sin matematikundervisning.
          </note>
          <note>
            Säkert kan vi alltså förbättra matematikundervisningen i gymnasiet,
            framför allt när det gäller kärnämneskursen, och det motiverar
            en översyn av kursplanen.
          </note>
          <note type="speaker">
            Anf. 153 BEATRICE ASK (m):
          </note>
          <note>
            Fru talman! Skolministern säger att hon är relativt till freds.
            Det kan man väl vara i viss utsträckning.
          </note>
          <note>
            Men problemet är ju att klyftorna i fråga om matematikkunskaper
            i grundskolan ökar. De som har svårigheter får ännu större svårigheter,
            och de andra drar ifrån. Skolverket redovisar att de svagpresterande
            eleverna tappar mark. Mot denna bakgrund hoppas jag att regeringen
            i en särskild utvärdering kommer att följa upp i vilken mån det
            nu kommer några extra pengar för stödundervisning i matematik
            ute i kommunerna, att det sätts litet press på detta så att man
            verkligen tar tag i detta, eftersom det ju behöver göras.
          </note>
          <note>
            Jag tror också att det är alldeles nödvändigt att försöka inspirera
            kanske inte bara de som går på matematikbiennaler och de som är
            matematiklärare. Det är ett mycket viktigt jobb. Jag är övertygad
            om att skolministern har gjort en hel del i detta avseende.
          </note>
          <note>
            Det har även tidigare ministrar gjort. Men min uppfattning i
            dag är närmast den att det är de som inte är intresserade av matematik
            i skolan som måste övertygas, bl.a. därför att det är många utan
            matematikutbildning som faktiskt undervisar inte minst de yngre
            barnen och barnen i grundskolan över huvud taget.
          </note>
          <note>
            Om inte de övertygas och inspireras till att göra ett bättre
            jobb än de i dag kan prestera, då kan vi inte lösa dessa bekymmer.
            Det kanske är för att de matematiklärare som finns har fått litet
            fart som gör att de drar ifrån med dem som verkligen är intresserade
            men att de inte når de andra. Det kanske är en bidragande orsak
            till att klyftorna ökar. Det tycker jag är något som gör att vi
            inte kan vara till freds.
          </note>
          <note>
            Jag hoppas också att skolministern, när jag nästa vår ställer
            en liknande interpellation - det kommer jag nämligen att göra
            - om matematikundervisningen och hur den utvecklas, kan redovisa
            en rad initiativ som regeringen har tagit för att driva på i detta
            arbete som jag tror är helt avgörande för att reda ut en del av
            de mycket stora bekymmer som vi har med naturvetenskaplig och
            teknisk kompetens.
          </note>
          <note>
            Anf. 154 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Naturligtvis kan vi göra mer, och vi skall också
            göra mer. Det är också därför som regeringen har fattat beslut
            om att särskilt stödja det utvecklingsarbete som bedrivs t.ex.
            av Sveriges matematiklärarförening med särskilda insatser utöver
            det arbete som Skolverket redan bedriver. Det är naturligtvis
            ett nödvändigt arbete att fortsätta.
          </note>
          <note>
            Jag vill ändå göra en kommentar till det som Beatrice Ask sade
            om att klyftorna ökar. Det är riktigt att skillnaderna mellan
            kunskaper i skolan ökar över åren. Det gör de även i andra ämnen.
            Dock lär sig alla elever mer år för år i matematik. Och det är
            faktiskt inte alltid som man kan konstatera det i sådana undersökningar.
            Det är åtminstone ett glädjeämne. Men självklart är det helt oacceptabelt
            att klyftorna ökar.
          </note>
          <note>
            En annan intressant slutsats av de studier som har gjorts är
            att när man tittar på gymnasieskolan har det visat sig att också
            de elever som i den gamla gymnasieskolan inte hade någon matematikundervisning
            lärde sig väsentligt mer matematik under gymnasietiden, vilket
            visar på den vikt som vi bör lägga vid karaktärsämnenas och yrkesämnenas
            betydelse för matematikundervisningen.
          </note>
          <note>
            Oroande nog visar tidigare studier att särskilt flickor inte
            tycker att de har fått förbättra sina matematikkunskaper under
            gymnasietiden. Ändå ser vi i statistiken att flickor och pojkar
            presterar relativt lika i matematik. Det skulle kunna indikera
            att just flickorna inte får en ökad tilltro till sin förmåga i
            matematik, även om de kanske förbättrar sin förmåga. Det är också
            en viktig aspekt att ta till vara i det fortsatta utvecklingsarbetet.
          </note>
          <note>
            Överläggningen var härmed avslutad.
          </note>
          <note>
            23 § Svar på interpellation 1996/97:327 om betygsättning och
            tydliga betygskriterier i gymnasieskolan
          </note>
          <note>
            Anf. 155 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Ulf Melin har frågat vilka åtgärder jag avser att
            vidta dels för att garantera alla landets gymnasieelever en likvärdig
            och rättvis betygsättning, dels för att tillämpningen av gymnasieskolans
            betygssystem förbättras och dels för att korrigera längden på
            de korta kurserna, främst kurser omfattande 30 gymnasiepoäng.
          </note>
          <note>
            De tre frågorna hänger samman och måste lösas tillsammans. Jag
            vill i sammanhanget påminna om att regeringen i skrivelse till
            riksdagen (skr. 1996/97:112,
          </note>
          <note>
            Utvecklingsplan för förskola, skola och vuxenutbildning - Kvalitet
            och likvärdighet) har uttalat sin syn på vilka förändringar som
            är nödvändiga i gymnasieskolan och i vilken riktning de bör gå.
            Där berörs bl.a. de frågor och problem Ulf Melin tar upp och tänkbara
            lösningar för att komma till rätta med dem.
          </note>
          <note>
            Alla betygsystem har nackdelar. Det finns inget som är hundraprocentigt
            rättvist. Det nuvarande betygsystemet har flera fördelar framför
            det gamla.
          </note>
          <note>
            Bedömningen avser nu de kunskaper eleverna uppnår, relaterat
            till målen och betygskriterierna. Det gamla, femgradiga systemet
            gällde inte på samma sätt måluppfyllelsen, utan innebar snarare
            att elevernas resultat jämfördes sinsemellan. Det fanns bestämda
            regler för hur fördelningen på de olika betygsstegen skulle vara,
            utan tydlig koppling till målen för utbildningen.
          </note>
          <note>
            Det fanns säkert stora skillnader i betygsättning mellan lärare
            och mellan skolor även i det gamla relativa systemet, men nu blir
            detta problem synligt genom den diskussion som uppstår kring betygskriterierna.
            De lokala diskussionerna och den dialog som följer av lokala och
            nationella uppföljningar av betysättningen bör leda till en mer
            likartad bedömning av kunskaperna i de enskilda kurserna. Den
            processen understöds av Skolverket genom olika material som konkretiserar
            mål och kriterier, genom generell information via nyhetsbrev eller
            i andra former och medier som Skolverket använder.
          </note>
          <note>
            Men en del av problemen har att göra med kursernas omfattning
            och de nationella målformuleringarna.
          </note>
          <note>
            Jag är medveten om att de korta kurserna i både kärnoch karaktärsämnen
            kan leda till att undervisningen upplevs som splittrad. De kan
            också motverka att man tillämpar arbetssätt som läroplanen betonar
            och minskar möjligheterna för eleverna att vara med och lägga
            upp undervisningen. Lärarna får svårt att bilda sig en uppfattning
            om elevernas resultat, vilket påverkar betygsättningen negativt.
          </note>
          <note>
            Ambitionsnivån när det gäller kärnämnena skall vara hög, men
            programmens karaktär måste få ett tydligare genomslag i hela utbildningen,
            alltså inte enbart i yrkesämnen som ofta är fallet i dag. Samverkan
            mellan lärare i olika ämneskurser inom ett program är en nödvändig
            förutsättning för att utbildningen får den kvalitet som skall
            finnas tydligt uttryckt i programmålen. Det innebär i sin tur
            att undervisningen och utformningen av ämnena måste variera mellan
            programmen.
          </note>
          <note>
            Inom Regeringskansliet pågår en översyn av gymnasiereformen i
            linje med vad som redovisades i regeringens utvecklingsplan. Översynen
            syftar till att ge förslag på vilka förändringar och omarbetningar
            som krävs av de nationella programmens struktur och mål.
          </note>
          <note>
            Jag räknar också med att slutbetänkandet från den parlamentariska
            kommitté som följer gymnasieskolans utveckling kommer att ge väsentliga
            bidrag i detta arbete.
          </note>
          <note>
            Skolverket kommer inom kort att få i uppdrag att lämna förslag
            till revideringar av de nuvarande kursplanemålen för kärnämneskurserna
            och programmålen. Skolverket har också som generellt uppdrag att
            vid behov revidera alla kursplaner. Ett sådant arbete pågår, men
            kommer att intensifieras genom förändringarna i programstrukturen.
            Omarbetningar av kursplanerna innebär att även betygskriterierna
            och förordningarna måste ses över. Jag räknar med att de åtgärder
            som jag nämnt kommer att leda till att det nya betygsystemet kan
            fungera som avsett.
          </note>
          <note type="speaker">
            Anf. 156 ULF MELIN (m):
          </note>
          <note>
            Fru talman, fru statsråd och ärade meddebattörer!
          </note>
          <note>
            Jag tycker att det är ett bra och konstruktivt svar som
          </note>
          <note>
            Ylva Johansson gett på min interpellation.
          </note>
          <note>
            Först vill jag klara ut att också jag är anhängare av det nya
            betygsystemet, som jag tycker är klart bättre än det gamla. Däremot
            finns det detaljer som kanske måste rättas till.
          </note>
          <note>
            Bakgrunden till interpellationen är att man ute på skolorna tolkar
            systemet olika. Framför allt gäller det kriterier som inte är
            nationellt fastställda av Skolverket, dvs. Mycket väl godkänd
            och kanske också Icke godkänd. Jag sympatiserar ändå med att ha
            ett system där man så att säga försöker utnyttja lärarnas professionalism.
            Det är viktigt att besluten läggs ut på den lokala nivån. Men
            sett till konsekvenserna av systemet är detta inte bra. Senast
            i dag redovisades i Dagens
          </note>
          <note>
            Nyheter en undersökning, som i och för sig kanske inte var heltäckande.
            Man hade tittat på ett antal gymnasieskolor och det var ganska
            stor variation framför allt när det gällde tolkningen av när man
            sätter betyget
          </note>
          <note>
            Mycket väl godkänd. Det går inte att blunda för de olikheter
            som finns.
          </note>
          <note>
            Jag är litet förvånad över att Skolverket inte har agerat tidigare,
            dvs. att man egentligen väntar på direktiv från regeringen. Som
            jag ser det skall man ju enligt det uppdrag som man fått fortlöpande
            följa kursplanerna och se hur de följs upp.
          </note>
          <note>
            I min interpellation skriver jag att för vissa ämnen och kurser
            är målformuleringen i kursplanen väldigt tydlig. Då är det naturligtvis
            lätt att följa betygskriterierna. Som jag ser saken är det då
            inte något problem med Mycket väl godkänd. För många kurser är
            emellertid kursplanen väldigt otydlig. Då blir det svårt att sätta
            betyg. Jag är mycket förvånad över att Skolverket inte har agerat
            tidigare i just det avseendet.
          </note>
          <note>
            När det gäller kurslängden säger skolministern i sitt svar att
            frågorna går in i varandra, och det gör de.
          </note>
          <note>
            Jag undrar vilken uppfattning skolministern har. Skall vi försöka
            få till stånd att kurserna i gymnasieskolan blir längre? Det är
            min första fråga. I många yrkesämnen med många 30-poängskurser
            är det olyckligt, anser jag, att det är så pass korta kurser.
          </note>
          <note>
            Så till min andra fråga. Om det går att ha längre kurser, är
            då skolministern beredd att medverka till fler steg? Det kommer
            nog alltid att finnas en del orättvisor, men orättvisorna minimeras
            och det blir lättare att fastställa kriterier om det finns fler
            steg.
          </note>
          <note>
            Min tredje fråga är föranledd av något som jag hörde i dag på
            eftermiddagen ungefär kl. 17.45 i radion. Ylva Johansson uttalade
            sig om ett eventuellt nationellt kriterium för Mycket väl godkänd.
            Avser man från regeringens sida att fatta beslut om att ge
          </note>
          <note>
            Skolverket i uppdrag att se till att det finns ett fastställt
            kriterium för Mycket väl godkänd? Jag är mycket intresserad av
            att få höra statsrådets svar på mina frågor.
          </note>
          <note type="speaker">
            Anf. 157 MARGITTA EDGREN (fp):
          </note>
          <note>
            Fru talman! Jag brukar säga att jag snart är den enda överlevande
            riksdagsmannen från Betygsberedningen.
          </note>
          <note>
            Inför denna debatt har jag letat fram diskussioner och annat
            som förekom då jag, liksom nuvarande statsrådet Ylva Johansson,
            var med om att utarbeta förslagen. Jag letade alltså fram hela
            packen med omdömen, remissyttranden osv. och gick igenom dessa.
            Slående är att de som då var kritiker fortfarande agerar. De som
            var emot från början har icke övertygats om motsatsen och är alltså
            fortfarande kritiker.
          </note>
          <note>
            Väldigt många var positiva, men uttalade sig icke då. Hälsan
            teg still då, och det gör den nu också. Det tycker jag skall observeras
            här. Vi kan vara överens om att det kanske gick litet snabbt vid
            införandet.
          </note>
          <note>
            Kanske hade vi för stor tilltro till lärarnas professionalism
            - eller vilja, förmåga eller mod att använda sig professionalism.
            Jag är helt övertygad om att vi inte får sänka kraven eller minska
            på målen. Om vi gör det tror jag att vi skapar problem för de
            unga människor som skall vara aktiva på arbetsmarknaden långt
            efter det att vi inte längre finns. Jag tycker också att vi borde
            engagera oss mera - det gäller framför allt
          </note>
          <note>
            Skolverket - och visa på hur man i t.ex. gymnasieskolan kan använda
            tiden som ett strategiskt instrument i olika ämnen. Olika ämnen
            måste få kräva olika lång tid för olika elever. I dag är det alltför
            litet av den möjligheten.
          </note>
          <note>
            Jag delar Ulf Melins uppfattning om Skolverket.
          </note>
          <note>
            Man har väntat alltför länge och varit passiv. Jag vill alls
            inte påstå något, men vill markera att det i min hög av remissopinioner
            och tidningsurklipp fanns de som var oerhört kritiska. Det kanske
            finns samband.
          </note>
          <note>
            Kanske är man inte särskilt intresserad av att underlätta att
            det går bra - man får ju rätt om det går riktigt dåligt.
          </note>
          <note>
            Det viktiga är att vi klart markerar här att det som redovisas
            - t.ex. olika artiklar om att rektorer pressar lärare att godkänna
            alla - icke är acceptabelt. Systemet är målstyrt. Därmed kan man
            inte ha en sorts normalfördelningskurvor i klassen. Systemet för
            kommunernas del innebär ett oerhört mycket större åtagande jämfört
            med hur det var tidigare vad gäller grundskolan. Det gör att man
            mycket tidigare måste identifiera de elever som redan från grundskolan
            har halkat efter; detta för att det inte skall bli problem senare
            i gymnasieskolan.
          </note>
          <note>
            Slutligen skulle jag vilja ta upp frågan om kriterierna. En viktig
            förutsättning när det gäller betygsystemet är att kriterierna
            är på förhand kända och diskuterade med eleverna. Vi har kommit
            fram till att inte heller det är gjort generellt sett. Även detta
            tycker jag återverkar på Skolverket. Det är ytterligare ett exempel
            på att man måste ta det här på större allvar än man tidigare har
            gjort.
          </note>
          <note type="speaker">
            Anf. 158 RUNE RYDÉN (m):
          </note>
          <note>
            Fru talman! Det här med betygsystem är svårt. Det vet vi alla.
            Att ett nytt betygsystem skulle leda till en debatt var väl i
            och för sig ingen större nyhet. Likaså borde alla ha insett att
            svårigheterna vid introduktionen under de första åren skulle bli
            mycket stora.
          </note>
          <note>
            Vi som var med som lärare då det föregående betygsystemet introducerades
            vet att det tog fyra-fem år innan det något så när hann stabiliseras.
          </note>
          <note>
            De första årgångarna av gymnasister som tog sina examina hade
            problem med de betyg som de fick. Jag tror att man på något sätt
            måste hjälpa även de nya årgångarna av gymnasister, alltså dem
            som har tagit studenten de senaste dagarna. Jag tror nämligen
            att när det nya betygsystemet introducerades fanns det bland många
            lärare en rädsla för att man skulle råka in i samma situation
            som när det förrförra systemet fanns, en betygsinflation. Man
            vågade helt enkelt inte ge MVG i många kurser, speciellt inte
            i de kortare kurserna under det första, kanske t.o.m. det andra,
            året. Det ledde till att många elever tappade sugen och tänkte
            ungefär så här: Om jag inte, även om jag anstränger mig till det
            yttersta, kan komma högre upp än till Godkänd, möjligen Väl godkänd,
            på den här kursen hur skall det då gå på de andra? Det innebär
            att det slutbetyg som jag kommer att få från gymnasiet inte blir
            konkurrenskraftigt. Sedan har det så småningom kommit fram och
            spritts ut i skolorna att man har möjlighet att ge MVG, och man
            har börjat att ge det också. På många gymnasier var detta ett
            initialt problem som först nu har lösts.
          </note>
          <note>
            Vad gör man med de elever som har gått ut i dag, som alltså har
            upplevt detta och som finner att de kommer att sitta i en besvärlig
            situation i konkurrenshänseende när de söker till universiteten
            och högskolorna? Vad tänker skolministern göra för att hjälpa
            dem?
          </note>
          <note>
            Anf. 159 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Det viktigaste arbetet när det gäller det nya betygsystemet
            och de nya betygskriterierna är självklart det lokala arbetet.
            Det har också Ulf Melin påpekat. Det handlar om ett nytt betygsystem
            med en helt annan grundläggande syn på betygsättningen än i det
            tidigare relativa betygsystemet. Margitta Edgren och Rune Rydén
            har varit inne på de svårigheter som finns när ett nytt system
            införs.
          </note>
          <note>
            Man kan säga att det tysta lärarkunnandet måste nu synliggöras
            och verbaliseras. Det är en på många sätt arbetsam process. Jag
            måste säga att jag är imponerad av det hårda arbete som man lägger
            ned ute på skolorna och hur bra det ändå har gått, trots att man
            arbetat under en mycket hård tidspress och med många andra stora
            förändringar samtidigt.
          </note>
          <note>
            De skillnader som vi nu kan se i betygsättningen mellan olika
            skolor och mellan olika lärare är ju inte något nytt problem utan
            ett gammalt problem som nu har blivit synliggjort. I det tidigare
            relativa betygsystemet fanns det säkert minst lika stora skillnader
            i betygsättningen som i dag, men då var betygsättningen dold och
            därför inte möjlig att debattera, varken här i riksdagen eller
            bland elever, föräldrar och medier. Det är en bra process att
            problemet synliggjorts.
          </note>
          <note>
            Därför kan vi ha den här diskussionen, som i sig leder till att
            vi kommer att få en alltmer rättvis betygsättning.
          </note>
          <note>
            Sedan måste vi vara medvetna om att något optimalt totalt rättvist
            betygsystem förmodligen inte existerar och aldrig kommer att göra
            det. Säkert har alla betygsystem vissa nackdelar, men det gäller
            att finna ett så bra system som möjligt.
          </note>
          <note>
            Jag har lyssnat på många lärare i de diskussioner som jag haft
            ute på skolor som jag besöker. Jag träffar många lärare, jag besöker
            många skolor, framför allt gymnasieskolor där man har flera års
            erfarenhet av det nya betygsystemet. När jag lyssnar på lärare
            framkommer det väldigt klart ett önskemål om att få stödet av
            nationella kriterier också i betygsättningen av
          </note>
          <note>
            MVG, det högsta betyget. Jag delar den uppfattningen. Regeringen
            kommer därför att ge i uppdrag till
          </note>
          <note>
            Skolverket att utarbeta nationella kriterier också för betyget
            MVG. Det är dock viktigt att komma ihåg att det inte kommer att
            överta det viktiga lokala arbetet med att tolka betygskriterierna,
            men lärarna behöver stödet av nationella kriterier för att ha
            ett bättre stöd för att upprätthålla nationell likvärdighet i
            betygsättningen.
          </note>
          <note>
            När det gäller problemet med de korta kurserna har regeringen
            och jag redovisat den principiella synen i den nationella utvecklingsplanen.
            Vi har tagit fram de grundläggande nackdelar som finns med korta
            kurser, framför risken för snuttifiering, för svårigheter att
            ha en tillräckligt intressant undervisning, svårigheter att integrera
            med andra ämnen, att använda sig av elevaktiva arbetssätt och
            risken för att eleverna får väldigt många olika lärare.
          </note>
          <note>
            Slutsatsen av det resonemanget har lett till att regeringen i
            utvecklingsplanen har visat på att vi bör se över antalet kärnämnen
            och pröva och utreda möjligheterna att slå samman de tre minsta
            kärnämnena till ett större 90 poängs kärnämne. Det är en fråga
            som nu debatteras ganska livligt. Vi kommer att behöva utreda
            frågan närmare innan vi kan ta ställning.
          </note>
          <note>
            Jag tror också att vi i karaktärsämnena måste ha en liknande
            översyn. Det ingår som en del i den programvisa översyn som regeringen
            har aviserat i den nationella utvecklingsplanen. Jag tror att
            det vore en bra utveckling om vi inte hade så många korta kurser,
            men det måste avvägas mot andra önskemål, t.ex.
          </note>
          <note>
            valfrihet och flexibilitet inom gymnasieskolan.
          </note>
          <note type="speaker">
            Anf. 160 ULF MELIN (m):
          </note>
          <note>
            Fru talman! Det var bra att vi fick besked om att man skall fastställa
            ett nationellt kriterium för betyget
          </note>
          <note>
            Mycket väl godkänd. Jag är själv som en folkpartist i denna fråga,
            något kluven. Jag tycker att det samtidigt är ett steg tillbaka.
            Samtidigt som vi skapar en stor frihet finns det ändå rop efter
            reglering. Det stämmer inte riktigt.
          </note>
          <note>
            Jag är ofta ute på gymnasieskolor och träffar lärare. Många lärare
            tycker att systemet är bra som det är i dag, att man lokalt fastställer
            kriterierna för exempelvis Mycket väl godkänd. Sedan finns den
            grupp som tycker det motsatta, precis som Ylva Johansson säger,
            och som vill ha regleringen som sådan. Jag är inte helt säker
            på att det just är detta som skapar rättvisan heller. Jag tror
            att man måste vara tydlig i framför allt kursplanerna och målformuleringarna
            där.
          </note>
          <note>
            Man måste se över dem för att få ordning på detta.
          </note>
          <note>
            Lärarna bör i första hand titta på kursplanerna och målen där
            innan man tittar på betygskriterierna. Det omvända förekommer
            tyvärr också.
          </note>
          <note>
            Det nya betygsystemet synliggör problemen, och det tycker jag
            är bra. Förut sade man inte om en etta att det var icke godkänt,
            utan man sade i stället att det var ett mindre bra betyg. Nu har
            vi ett betygsystem som visar problemen i skolan och om vi når
            de mål som regering och riksdag har fastställt.
          </note>
          <note>
            Jag skulle vilja ha besked från Ylva Johansson på hur hon ser
            på detta att ha fler betygsystem, om man nu kan förlänga en del
            av de korta kurserna. Då blir inte de äldre betygen så dramatiska
            som de kanske upplevs i dag. Skillnaden kan trots allt vara stor
            mellan Väl godkänd och Mycket väl godkänd när man söker vidare
            till högskolan.
          </note>
          <note>
            Jag har en annan fråga gällande Gymnasiekommitténs roll. Det
            hänvisas till att kommittén skall komma med ett betänkande i sommar.
            Det skall vi i kommittén göra. Regeringen har lagt fram en hel
            del förslag om exempelvis antalet kärnämnen, längden på de tre
            kärnämnena, som Ylva Johansson har varit inne på tidigare. Man
            talar om en modell med lärlingsutbildning och sådana saker. Min
            fråga är: Skall vi i Gymnasiekommittén tycka någonting om detta?
            Vår roll är att följa utvecklingen i gymnasieskolan. Jag tycker
            att vi hamnar i en ganska märklig situation i kommittén när regeringen
            säger att man skall göra en översyn av än det ena, än det andra.
            Då borde vi, med den kompetens som vi besitter, också få möjlighet
            att tycka till litet om de förslag som regeringen eventuellt kommer
            med och framför allt att komma med många andra förslag som regeringen
            inte tagit upp. Jag tycker faktiskt att statsrådet gjorde en miss
            i utvecklingsplanen.
          </note>
          <note>
            Man borde där ha gett oss i Gymnasiekommittén tilläggsdirektiv.
          </note>
          <note>
            Man talar mycket om att det måste vara bättre arbete mellan kärnämneslärare
            och karaktärsämneslärare och att vi skall använda tiden bättre,
            som Margitta
          </note>
          <note>
            Edgren var inne på. Det håller jag med om. Det är nödvändigt.
            Vi måste arbeta vidare med det ute på gymnasieskolorna. Men jag
            tror också att man måste våga se över möjligheten att ha alternativa
            kurser i kärnämnena, framför allt i matematik, engelska och svenska
            där målen sätts lägre men där eleverna blir godkända. Det tror
            jag är nödvändigt.
          </note>
          <note type="speaker">
            Anf. 161 MARGITTA EDGREN (fp):
          </note>
          <note>
            Fru talman! Visst finns det skolor som har stora problem och
            som önskar att vi i riksdagen skall lösa deras problem genom att
            ändra de förutsättningar som gäller. Dock är det ju så att skolan
            inte kan minska arbetslivets krav, om Sverige även fortsättningsvis
            skall vara ett land som lever på att sälja sina produkter i konkurrens
            med andra länder. Det finns skolor som har löst problemet med
            betyg och MVG elegant och som en självklarhet. Observera att jag
            inte säger att det är en enkel uppgift, bara att det är möjligt.
          </note>
          <note>
            Skolministern säger nu att Skolverket skall få i uppgift att
            utarbeta kriterier även för betyget Mycket väl godkänd, och jag
            tycker att det är sorgligt. Samtidigt inser jag ju, efter allt
            rabalder och allt diskuterande om hur orättvist det är och hur
            lärare och skolor utnyttjar systemet, att det troligtvis är politiskt
            riktigt att göra det. Men det är ju ändå ett underkännande av
            den lärarprofessionalitet som vi i Betygsberedningen byggde så
            mycket på och som vi ändå på många håll i landet har sett blomma
            upp med anledning av att lärarna har fått uppdraget att utarbeta
            kriterier bl.a.
          </note>
          <note>
            för MVG.
          </note>
          <note>
            Sedan till frågan om Skolverkets roll. Både Ulf
          </note>
          <note>
            Melin och jag har ju klagat på Skolverket, och jag skulle vilja
            att statsrådet något kommenterade det, bl.a. utifrån att man tydligen
            har god kunskap om de missförhållanden som har rått. Jag läste
            i liten en tidning från Skolverket där man refererade till sådana
            som tagit kontakt och menat att betygen sätts på samma sätt som
            förut, att det relativa betygssystemet sitter i ryggmärgen. Men
            detta har alltså Skolverket icke gjort någonting åt.
          </note>
          <note type="speaker">
            Anf. 162 RUNE RYDÉN (m):
          </note>
          <note>
            Fru talman! Också jag tycker att det är bra att vi får nationella
            kriterier för MVG.
          </note>
          <note>
            Skolministern sade att det tar tid att bygga upp det s.k. tysta
            lärarkunnandet och att det spelar en viktig roll i betygsättandet.
            Jag delar den uppfattningen. Det tar tid att bygga upp det kunnandet,
            men det fanns inte möjlighet att tillämpa det tysta kunnandet
            under de två första årskurserna av de gymnasieår som de nybakade
            studenterna tillbringade i gymnasieskolan. Jag noterade att skolministern
            inte med ett enda ord berörde min fråga: Vad gör man för de här
            eleverna, som har råkat i kläm därför att man har introducerat
            ett nytt system, som drabbades av att lärarna inte vågade ge MVG
            under de första årskurserna, som drabbades av att man hade många
            korta kurser inledningsvis? Någon hjälp behöver kanske dessa elever
            för att de inte skall hamna på sned i utbildningsväsendet. Man
            bör ta dem till vara och ge dem en möjlighet att komma in på högskolorna
            och universiteten.
          </note>
          <note>
            Kommer skolministern att verka för att man vid antagningarna
            till högskolor och universitet kanske under det här året och nästföljande
            år tar en speciell hänsyn till detta? Det skulle vara mycket intressant
            att få ett svar på den frågan.
          </note>
          <note>
            Anf. 163 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Det är ganska sympatiskt att Ulf Melin är litet folkpartistisk
            i skoldebatten. Det stimulerar debatten och gör det också ganska
            intressant att debattera med Ulf Melin.
          </note>
          <note>
            Jag delar uppfattningen att nationella betygskriterier inte är
            någon garant för en rättvis betygsättning, men jag har också grunduppfattningen
            att någon totalt rättvis betygsättning inte är möjlig att genomföra
            men att vi har att åstadkomma ett betygssystem som är så rättvist
            som möjligt.
          </note>
          <note>
            Jag tycker inte att det är att gå tillbaka att utarbeta nationella
            kriterier för betyget MVG. Jag kan inte förstå varför det skulle
            vara annorlunda för det högsta betyget än för betyget VG eller
            betyget Godkänd, där vi ju har nationella kriterier. Nationella
            kriterier ersätter inte det nödvändiga och viktiga lokala arbetet
            med att tolka de nationella kriterierna. Det är ett stöd, precis
            som nationella prov och kommentarmaterial till betygsättningen
            är ett stöd för lärarna i det viktiga arbete som ingår som en
            väsentlig del i lärarprofessionen, nämligen det svåra arbetet
            att bedöma kunskaper och kunskapers kvalitet.
          </note>
          <note>
            Däremot tror jag inte att man som Ulf Melin skall ha förhoppningen
            att fler betygssteg skulle göra att betygsättningen blir mindre
            dramatisk. Jag tror inte att vi har någon sådan erfarenhet som
            vi kan luta oss emot, utan betygsättning kommer även i fortsättningen
            att vara ganska dramatiskt, hur dramatiskt avgörs av möjligheten
            att söka vidare till högre studier. Därför har betygsättningen
            i grundskolan avdramatiserats i och med att de flesta elever i
            dag kommer in på sitt förstahandsval i gymnasieskolan. Det är
            bra, eftersom det ökar elevernas förutsättningar att nå goda resultat
            i sina gymnasiestudier.
          </note>
          <note>
            På motsvarande sätt har nu regeringen lagt fram förslag om en
            kraftig utbyggnad av högskolan, vilket är det viktigaste stödet
            för de elever som anser att de har fått en ofördelaktig konkurrenssituation
            i och med det nya betygssystemet. Den viktigaste insatsen är att
            utöka möjligheterna för dem att komma in på högskolan.
          </note>
          <note>
            Jag tror tyvärr inte att det är något nytt att elever själva
            tycker att de borde ha haft ett högre betyg. Det har inte bara
            uppkommit i den här situationen. Det kan säkert finnas enskilda
            fall där det har varit så, och med tanke på det är det ju tur
            att vi har ett nytt betygssystem som gör det möjligt att pröva
            för ett högre betyg och att de betyg som en gång är satta inte
            är satta för evigt.
          </note>
          <note>
            Ulf Melin klagar på att jag inte har gett tilläggsdirektiv till
            den parlamentariska kommittén som följer gymnasieskolans utveckling.
            Jag tycker att det är ganska naturligt. I utvecklingsplanen, som
            inte är en proposition, lägger inte heller regeringen fram några
            förslag, utan regeringen har för riksdagen presenterat sin syn
            på den utveckling som skolan och gymnasieskolan i framtiden bör
            ha. Därefter har vi också aviserat att ett beredningsarbete sker
            innan en konkret proposition kan läggas fram. Jag räknar med att
            resultaten av kommitténs följande av utvecklingen i gymnasieskolan
            kommer att vara ett väsentligt underlag i det beredningsarbetet.
          </note>
          <note type="speaker">
            Anf. 164 ULF MELIN (m):
          </note>
          <note>
            Fru talman! Jag skall säga något om anledningen till att jag
            tog upp frågan om gymnasiekommitténs roll. Vad gäller utvecklingsplanen
            som sådan kan väl regeringen ha mycket allmänna synpunkter och
            en allmän hållning, men jag menar att man är mycket detaljerad
            i de förslag som gäller gymnasieskolan, hur man kan tänka sig
            en modern lärlingsutbildning, att man skall minska antalet kärnämnen
            och se över programstrukturen och kursplanen. Jag tycker då att
            gymnasiekommittén hamnar i en litet lustig dager om kommittén
            inte skall få tycka till om detta. Våra direktiv är att vi skall
            följa gymnasieskolans utveckling.
          </note>
          <note>
            Det vore därför bra om skolministern kunde ge ett svar på frågan
            om vi får komma med egna förslag och synpunkter på det som tas
            upp i utvecklingsplanen plus en del andra saker. Vi skall ha sammanträde
            i morgon, så jag skulle i så fall kunna ha med mig en dagsfärsk
            nyhet till sammanträdet. Jan Björkman, kommitténs ordförande,
            är ju också här och kan ta med sig statsrådets synpunkter.
          </note>
          <note>
            Det är väl ingen tröst att få höra att man kan gå vidare och
            komma in på gymnasieskolan eller högskolan trots att man inte
            har fått ett rättvist betyg. Vad är det för en tröst? Felet är
            väl att ni tog bort prövningsmöjligheten under den tid man går
            i skolan. Det hade ju faktiskt hjälpt i det fall som Rune Rydén
            tog upp.
          </note>
          <note>
            Jag tror att det vore bra med fler steg. Det är min uppfattning.
          </note>
          <note>
            Jag tror slutligen att det är viktigt att vi från regering och
            riksdag är ganska tydliga mot Skolverket med att man inte bara
            kan få direktiv utan att man själv måste ta tag i de frågor som
            är så pass uppenbara. Jag tror att vi är överens om att det finns
            en hel del att göra. Skolverket skall inte sitta och vänta på
            att få besked från regeringen, utan det borde man ta itu med själva.
            Så borde det fungera.
          </note>
          <note>
            Anf. 165 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Vad gäller Skolverket vill jag säga också till Margitta
            Edgren och Rune Rydén att det inte är sant att Skolverket inte
            gör någonting av de resultat man får från sina studier och uppföljningar.
          </note>
          <note>
            Det är ändå riktigt att Skolverket i framtiden bör ha en mer
            aktiv roll än vad man hittills har haft, och det är också den
            inriktning som regeringen har aviserat i den nationella utvecklingsplanen.
          </note>
          <note>
            Till Ulf Melin kan jag säga att jag redan har serverat en dagsfärsk
            nyhet, nämligen att jag avser att ge
          </note>
          <note>
            Skolverket i uppdrag att utarbeta nationella kriterier också
            för betyget MVG. Det kanske får räcka som nyhet.
          </note>
          <note>
            Det är självfallet den parlamentariska kommitténs egen uppgift
            att tolka sina direktiv, men i direktiven står inget om att lägga
            fram förslag. Däremot är det bra, och det hoppas jag att Ulf Melin
            håller med om, att samtliga partier i den parlamentariska kommittén
            har haft möjlighet att nära följa resultaten av införandet och
            praktiken av den nya gymnasieskolan. Därmed har man också haft
            en bra grund för att utforma sina motioner med anledning av den
            nationella utvecklingsplanen, som vi debatterade här i förra veckan.
          </note>
          <note>
            Överläggningen var härmed avslutad.
          </note>
          <note>
            24 § Svar på interpellation 1996/97:346 om religionsämnet
          </note>
          <note>
            Anf. 166 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Ingrid Näslund har frågat om jag är beredd att verka
            för att religionsämnet förblir ett obligatoriskt kärnämne för
            alla gymnasieelever.
          </note>
          <note>
            Ingrid Näslund påstår att regeringen i utvecklingsplanen för
            förskola, skola och vuxenutbildning föreslagit att religionsämnet
            skall förlora sin status som kärnämne i gymnasieskolan. Vad regeringen
            faktiskt har sagt är, att en utredning bör göras av konsekvenserna
            av att utnyttja den sammanlagda omfattningen om 90 gymnasiepoäng
            i de tre kärnämnena religionskunskap, naturkunskap och estetisk
            verksamhet för att studera antingen ett av dessa ämnen eller ämnet
            historia.
          </note>
          <note>
            Självfallet varken kan eller vill jag föregripa resultatet av
            ett sådant utredningsarbete.
          </note>
          <note>
            Ingrid Näslund säger att religionsämnet som en del av blocket
            med samhällsorienterande ämnen i grundskolan vid flera tillfällen
            har förlorat mark i form av nedskärningar av timtalet och när
            det gäller innehållet. Hon frågar på vilket annat sätt jag tänkt
            försäkra mig om att eleverna får den nödvändiga kunskapen om sitt
            eget kulturarv och den omvärldskunskap vårt internationaliserade
            samhälle kräver.
          </note>
          <note>
            Religionskunskap är ett eget ämne med egen kursplan och följaktligen
            särskilda mål som skall uppnås respektive strävas mot. Det är
            resultatet av undervisningen, dvs. frågan om målen och inte tiden
            för undervisningen i ett ämne, som är central i en måloch resultatstyrd
            skola. I utvecklingsplanen har regeringen redovisat sin avsikt
            att stärka kvaliteten i skolan.
          </note>
          <note>
            Läroplanerna anger den värdegrund som skolan skall vila på och
            ger på så sätt utgångspunkten för skolans arbete med normer och
            värderingar. Lpo 94
          </note>
          <note>
            slår fast att skolan har en viktig uppgift när det gäller att
            förmedla och hos eleverna förankra de värden som vårt samhällsliv
            vilar på. Förtrogenhet med Sveriges kultur och historia skall
            befästas genom undervisning i många av skolans ämnen. Läroplanen
            anger som en av skolans huvuduppgifter, att undervisningen i olika
            ämnen skall behandla de etiska perspektiven och ge en grund för
            och främja elevernas förmåga till personliga ställningstaganden.
            På motsvarande sätt anger läroplanen att ett internationellt perspektiv
            är viktigt i undervisningen.
          </note>
          <note>
            Ingrid Näslund frågar även hur jag har tänkt mig att öka förståelsen
            för de invandrare som har en annan religion än vår och deras förståelse
            för vårt sätt att tänka i etiska frågor. Slutligen frågar hon
            hur jag har tänkt mig att kompensera den kunskapsförlust som,
            enligt hennes uppfattning, blir följden för de elever som inte
            väljer religionskunskap.
          </note>
          <note>
            Läroplanen anger tydligt att skolan skall främja förståelse för
            andra människor och förmåga till inlevelse. Stor vikt fästs vid
            undervisningens etiska dimension. Alla vuxna i skolan måste vara
            förebilder genom att själva följa och tillämpa våra gemensamma
            etiska normer i det vardagliga skolarbetet. Genom att elever med
            olika bakgrund, erfarenheter, kulturer och sociala tillhörigheter
            undervisas tillsammans i vår svenska skola ges goda förutsättningar
            för dem att utveckla ömsesidig förståelse för varandra.
          </note>
          <note>
            Den kunskapsförlust som skulle kunna uppstå genom att tre kurser
            om totalt 90 gymnasiepoäng inte blir obligatoriska, bör vägas
            mot den fördjupade kunskap som kan vinnas genom att eleven i stället,
            inom ramen för 90 gymnasiepoäng, får tillfälle att ägna sig åt
            ett ämne som bygger på frihet att välja kurs inom ett av fyra
            områden. Av utvecklingsplanen framgår dock att regeringens avsikt
            är att utforma kärnämnena så att de ger de medborgerliga kunskaper
            som behövs för framtida samhälls- och yrkesliv. Detta är ett exempel
            på sådana överväganden som bör ske i en utredning av konsekvenserna
            av en eventuell förändring av gymnasieskolans 30-poängskurser.
          </note>
          <note type="speaker">
            Anf. 167 INGRID NÄSLUND (kd):
          </note>
          <note>
            Fru talman! Jag ber att få tacka så mycket för svaret på min
            interpellation. Jag skall kommentera de olika frågorna litet grand
            något längre fram.
          </note>
          <note>
            Jag menade här att regeringen hade kommit med ett förslag. Jag
            ser nu att det än så länge bara befinner sig som en idé i en utvecklingsplan.
            Jag skrev interpellationen relativt snabbt efter att det kommit
            fram något om detta i pressen och insåg då inte riktigt att det
            inte hade kommit längre än till en idé i en utvecklingsplan.
          </note>
          <note>
            Nu vill jag redan från början fråga: Hur långt har den här utredningen
            kommit? Är den redan i gång?
          </note>
          <note>
            När menar man att utredningen inom Utbildningsdepartementet skall
            vara färdig?
          </note>
          <note>
            Vi har varit angelägna om att det skulle vara en parlamentarisk
            utredning. Men det blir tydligen inte fallet. Då undrar jag om
            skolministern är beredd att låta den utredning som görs inom Utbildningsdepartementet
            genomgå en remissomgång? Det tycker vi är mycket viktigt att få
            veta, därför att det är angeläget att det här blir en debatt där
            svenska folket kan delta liksom de som är intresserade av att
            det här ämnet befästs. Det är nog få ämnen som har åstadkommit
            så mycket aktivitet från svenska folkets sida och även från riksdagsledamöter.
            Jag begärde vid ett tidigare tillfälle, när jag satt i utbildningsutskottet,
            fram de motioner som hade väckts i det här ämnet bara sedan
          </note>
          <note>
            1985, och det var verkligen en försvarlig lunta som jag fick
            i min hand.
          </note>
          <note>
            Jag skulle ytterligare vilja påpeka hur viktigt jag tycker det
            är att ge våra barn och ungdomar tidlösa kunskaper som inte påverkas
            av den allt snabbare förändringstakten på många områden i vårt
            samhälle.
          </note>
          <note>
            Det gäller viktiga delar av vårt och andras kulturarv som skolan
            kan förmedla via saga, poesi, litteratur, konst, musik och inte
            minst religion. Det som kan attrahera och inspirera människor
            och göra livet meningsfullt måste vara en väsentlig del av den
            värld som skolan skall göra tillgänglig för de unga.
          </note>
          <note>
            Jag har påpekat i min interpellation att jag anser att det är
            oerhört viktigt att man får en mycket klar egen identitet och
            att skolan hjälper till att förmedla den. Naturligtvis är detta
            i mycket stor utsträckning föräldrars uppgift, men vi vet själva
            om vi har barn att det inte alltid är lätt mellan yrkesarbete
            och det man måste göra hemma att också få den tid som man alltid
            behöver. Vi menar att skolan där behöver komplettera föräldrarnas
            arbete.
          </note>
          <note>
            Jag har också nämnt hur viktigt det är att skapa förståelse när
            vi nu lever i en alltmer internationell värld och när också världen
            har flyttat in i vårt eget land genom ett allt större antal invandrare
            och asylsökande som bor ibland oss. Det finns klasser där svenska
            elever faktiskt utgör ett fåtal.
          </note>
          <note>
            Jag menar att man med religionskunskapens hjälp kan förbättra
            förståelsen för främmande kulturer och för andras religion också
            genom att man har en klarare egen identitet.
          </note>
          <note>
            Jag får i ett av svaren veta att man vill stärka kvaliteten.
            Det är klart att 90 poäng är bättre än 30 för dem som kommer att
            välja religionskunskap eller något av de andra ämnena. Men de
            andra, som över huvud taget inte får detta, hur går det med deras
            kunskaper?
          </note>
          <note>
            Anf. 168 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Det är naturligtvis en svår uppgift att göra avvägningen
            mellan de kunskaper som skall vara obligatoriska och gälla för
            alla och samtidigt det berättigade kravet att nästan vuxna ungdomar
            själva får utforma och göra val i sin utbildning i den frivilliga
            skolformen gymnasieskolan. Vi har i Sverige en helt sammanhållen
            grundskola, där alla elever läser samma ämnen tillsammans, och
            det har ett mycket stort värde. Vi har också gemensamma kärnämnen
            i gymnasieskolan som jag vill försvara och som jag tycker har
            en väsentlig del i att gymnasieskolan också är en medborgerlig
            utbildning och ger en tillräcklig grund för samhällsliv och arbetsliv.
          </note>
          <note>
            Men självklart har eleverna också berättigade krav på att få
            göra val under sin gymnasietid, att själva få välja kurser och
            den utbildning som man vill skaffa sig. Där måste det ske en avvägning
            så att inte vi, i vår iver att ge ungdomar all god undervisning,
            tar ifrån dem möjligheten att också själva välja inriktning på
            sin utbildning.
          </note>
          <note>
            Hur den avvägningen skall göras är jag i dag inte beredd att
            ge det slutliga svaret på. Där behöver vi göra ett utredningsarbete.
            Jag vill inte föregripa det.
          </note>
          <note>
            Men jag vill ändå peka på den diskussion vi hade alldeles nyss
            i den tidigare interpellationsdebatten om problemen med de mycket
            korta kurserna i gymnasieskolan. Självklart måste jag som skolminister
            vara lyhörd också för den kritik och de problem som i dag finns
            när det gäller de korta kurserna i gymnasieskolan.
          </note>
          <note>
            Jag tror inte heller som Ingrid Näslund att det finns några riktigt
            tidlösa kunskaper. Jag tror snarast att det är viktigt att religionsämnet
            och den etiska diskussionen, värdegrunden i skolan, är tidsbunden
            i den meningen att det finns ett utrymme för den aktuella debatten,
            för det som upptar ungdomars frågeställningar i dag. Vi kan se
            att det på många skolor där man t.ex. har infört ämnet etik som
            lokal kurs finns ett mycket stort intresse från ungdomarna att
            välja det och att delta i den diskussionen. Det tror jag är en
            väsentlig roll som religionsämnet kan fylla i gymnasieskolan,
            att vara en arena för den viktiga etiska diskussionen kring många
            av de värderingsfrågor som det är en viktig uppgift för skolan
            att arbeta med.
          </note>
          <note>
            Jag är inte beredd att tillsätta en särskild utredning i denna
            fråga. Utredningsarbetet skall bedrivas inom
          </note>
          <note>
            Utbildningsdepartementet eller Skolverket eller som en särskild
            utredning. Det har jag i dag inte tagit ställning till.
          </note>
          <note>
            Den normala gången är att det sker en remissbehandling innan
            regeringen tar ställning till ett förslag.
          </note>
          <note>
            Jag ser ingen anledning till att ha en annan ordning för eventuella
            förslag om kärnämnenas utformning.
          </note>
          <note type="speaker">
            Anf. 169 INGRID NÄSLUND (kd):
          </note>
          <note>
            Fru talman! Jag vill tacka för beskedet om att det med all sannolikhet
            blir en remissomgång. Det är oerhört viktigt i sammanhanget.
          </note>
          <note>
            Statsrådet sade att det inte finns några tidlösa kunskaper. Jag
            vill mena att det finns tidlösa kunskaper.
          </note>
          <note>
            Det är viktigt att ta vara på det arv vi har och inte göra våra
            barn urarva. Det gäller inte bara ämnet religionskunskap. Däremot
            vill jag helt och hållet instämma i att ämnet skall vara en arena
            för aktuell debatt. Ämnet lämpar sig alldeles särskilt för det.
          </note>
          <note>
            Därför kan och bör religionsämnet spela en stor roll när det
            gäller att utveckla elevernas etiska värderingar och hjälpa dem
            till etiska ställningstaganden. Det skall inte begränsas till
            detta ämne. Men det finns nog inget skolämne som lämpar sig så
            bra för sådana samtal i en lugn och sansad ton, med ett visst
            tidsutrymme.
          </note>
          <note>
            Jag vill hålla med om att det är alldeles för litet med 30 poäng
            för obligatoriska kärnämnen. Det gäller dem allihop. Jag uttryckte
            min stora förvåning över det beslutet när vi antog den nya läroplanen.
            Det skedde före vår tid. Jag beklagade det starkt, men det fanns
            då inget utrymme för en ändring.
          </note>
          <note>
            Jag skulle naturligtvis vilja se att ämnet fick mer tid. Därför
            har jag påpekat att det är beklagligt att eleverna har med sig
            alltför ytliga kunskaper i ämnet från grundskolan. Det har vi
            tagit upp i stor utsträckning i utbildningsutskottet under den
            tid jag satt där under förra riksdagsperioden. Vi påpekade då
            att det för det första var oerhört viktigt att man såg till att
            utbildningen för lärarna i ämnet religionskunskap blev bättre.
            Det är skrämmande att höra att 1-7-lärare har ett par veckors
            utbildning för en viktig del av ett sådant ämne. Hur i all sin
            dar skall man då kunna få tillräckligt djupa kunskaper för att
            sedan på ett intressant sätt ta upp ämnet med sina elever? Eleverna
            i årskurs 1-7 är oerhört intresserade och nyfikna på ett sådant
            ämne.
          </note>
          <note>
            Det har också visat sig att 60 % av de lärare som undervisade
            i religionskunskap inte hade utbildning i ämnet. Det är katastrofalt.
            Har man följt upp det? Vi begärde från utskottets sida att utbildningen
            skulle bli bättre och att lärarna skulle få fortbildning, särskilt
            i ämnet religionskunskap med tanke på att värderingar och etiska
            normer skulle få ett större utrymme och en mer uttalad plats i
            den nya läroplanen. Har detta skett? Vilket resultat har man i
            så fall sett av det?
          </note>
          <note>
            Det är oerhört viktigt att alla elever i gymnasiet får denna
            möjlighet att vidareutveckla sina kunskaper.
          </note>
          <note>
            För det första måste det bli en förbättrad undervisning i grundskolan.
            I och med att man har kursplaner bör det ha blivit bättre. Det
            var katastrofalt innan. Det fanns elever som över huvud taget
            inte kunde komma ihåg om de fått någon undervisning i religionskunskap
            inom SO-ämnenas ram. Då hade man ändå uttryckt mycket tydligt
            i läroplanen 1980 att ungefär 38 % av undervisningen i SO-ämnena
            skulle vara religionskunskap. Det hade många lärare helt enkelt
            struntat i.
          </note>
          <note>
            Anf. 170 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Det är huvudsakligen en fråga för arbetsgivaren att
            ta ansvar för fortbildningen av lärare. I
          </note>
          <note>
            den nya läroplanen som började tillämpas i grundskolan i höstas
            har religionsämnet en egen kursplan och egna betygskriterier.
            Effekten av den förändringen är det i dag för tidigt att uttala
            sig om. Man kan nog räkna med att det kommer att vara positivt
            för religionsämnet.
          </note>
          <note>
            Ingrid Näslund betonar att religionsämnet kan lämpa sig väl för
            etiska diskussioner. Det är många som har den uppfattningen. Då
            är det viktigt att man ser till att ämnet har möjlighet att utvecklas.
            Jag vet att många tycker att 30 poäng är för litet för att ämnet
            skall kunna utvecklas på ett nödvändigt sätt i gymnasieskolan.
            Det är sådant som vi ansvariga politiker måste lyssna till.
          </note>
          <note>
            Ingrid Näslund är säker på att religionsämnet också fortsättningsvis
            skall vara ett obligatoriskt kärnämne i gymnasieskolan. Den socialdemokratiska
            regeringen är inte lika säker. Vi är inte heller säkra på motsatsen,
            utan vi vill undersöka saken. De partier som Kristdemokraterna
            tänker sig att regera tillsammans med i framtiden, Moderaterna
            och Folkpartiet, är dock säkra på att religionsämnet inte skall
            vara obligatoriskt i gymnasieskolan.
          </note>
          <note type="speaker">
            Anf. 171 INGRID NÄSLUND (kd):
          </note>
          <note>
            Fru talman! Det sista var en nyhet för mig. Jag är inte så väl
            uppdaterad numera, eftersom jag inte sitter i utbildningsutskottet
            utan i utrikesutskottet. Det skall vi nog tala mer om i så fall.
            Jag tänker inte vara tyst i det sammanhanget, och inte heller
            någon annan från vårt håll.
          </note>
          <note>
            Jag tycker inte att jag har fått svar på de frågor jag har ställt.
            Jag har fått en bra utläggning rent allmänt.
          </note>
          <note>
            Jag vill återkomma till den nödvändiga kunskapen, både kunskapen
            om det egna kulturarvet och den omvärldskunskap som vårt internationaliserade
            samhälle kräver. Jag vet att jag har fog för att säga att svenska
            ungdomar är udda jämfört med hur det är ute i Europa och i andra
            länder i världen när det gäller bristen på kunskap om den religion
            som är förhärskande i Sverige och om andra människors religion.
          </note>
          <note>
            Det är en stor brist, t.ex. vid affärsuppgörelser. När man träffas
            vid en middag talar man inte om affärer.
          </note>
          <note>
            Då diskuterar man andra ämnen. Här saknas stora kunskaper. Framför
            allt är det betänkligt om svenskar saknar kunskaper och därför
            missförstår andra människors sätt att agera. En sekulariserad
            svensk kanske inte förstår hur mycket religionen betyder för dem.
          </note>
          <note>
            Den kunskapen behöver skolan förmedla.
          </note>
          <note>
            Hur tänker skolministern öka förståelsen för invandrarna? För
            många av dem betyder religionen mycket.
          </note>
          <note>
            Jag har inte alls fått något svar på min fråga om hur skolministern
            tänker kompensera för den kunskapsförlust vi kommer att göra om
            religionskunskap inte är ett ämne för alla elever. Det är ingen
            annanstans som man får denna kunskap.
          </note>
          <note>
            Anf. 172 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Jag skall fatta mig mycket kort.
          </note>
          <note>
            Anledningen till att Ingrid Näslund inte kan få svar på alla
            frågor är just den som jag har redogjort för, nämligen att ett
            utredningsarbete skall bedrivas.
          </note>
          <note>
            Innan dess är jag inte beredd att ta ställning slutgiltigt i
            många av dessa frågor.
          </note>
          <note>
            Ingrid Näslund frågar hur vi skall främja förståelsen mellan
            svenskar och dem som invandrat till Sverige. Det sker genom åtgärder
            på en rad områden som jag inte här tänker gå in på. Också religionsämnet
            har en viktig uppgift. Jag tror att t.ex. det arbete som bedrivs
            i Rinkebyskolan, med Abrahams barn, är ett väsentligt bidrag till
            utvecklingen av religionsämnet, så att det kan få en större roll
            i den förståelsen.
          </note>
          <note>
            Överläggningen var härmed avslutad.
          </note>
          <note>
            25 § Svar på interpellation 1996/97:335 om export av försvarsmateriel
          </note>
          <note>
            Anf. 173 Statsrådet LEIF
          </note>
          <note type="speaker">
            PAGROTSKY (s):
          </note>
          <note>
            Fru talman! Ola Karlsson har frågat mig vilka åtgärder jag är
            beredd att vidta för att harmonisera både regelverket för export
            av försvarsmateriel och dess tillämpning med våra grannländer
            i ljuset av ökat samarbete mellan försvarsindustrin i Sverige
            och andra länder.
          </note>
          <note>
            Ett fördjupat internationellt samarbete framstår som nödvändigt
            för att stärka den svenska försvarsindustrins konkurrenskraft.
            Riktlinjerna för krigsmaterielexport reglerar den svenska försvarsindustrins
            deltagande i internationellt samarbete. Detta gäller även regleringen
            av export till tredje land inom ramen för samarbetsprojekt.
          </note>
          <note>
            Huvudregeln är att slutproduktens identitet skall avgöra huruvida
            exporten skall bedömas i enlighet med de svenska exportreglerna
            eller samarbetslandets exportregler.
          </note>
          <note>
            Vår restriktiva grundsyn på krigsmaterielexport står fast. I
            takt med att den svenska försvarsindustrin i allt högre grad eftersträvar
            internationellt samarbete är det önskvärt att en ökad grad av
            samsyn utvecklas med våra grannländer på exportkontrollområdet.
          </note>
          <note>
            Inom ramen för gemensamma materielprojekt med våra grannländer
            utväxlas information om synen på tänkbara mottagarländer. Det
            är angeläget att frågan om eventuell tredjelandsexport hanteras
            i ömsesidig förståelse och på ett för Sverige tillfredsställande
            sätt samt att entydiga signaler går till båda samarbetsländernas
            företag.
          </note>
          <note>
            Regeringen strävar efter att i dialog med våra grannländer och
            övriga medlemmar i EU nå en ökad samsyn utifrån ett restriktivt
            synsätt.
          </note>
          <note type="speaker">
            Anf. 174 OLA KARLSSON (m):
          </note>
          <note>
            Fru talman! Jag skall börja med att tacka för svaret. Jag kan
            konstatera att det är mycket kort och inte utlovar särdeles stora
            förändringar i framtiden.
          </note>
          <note>
            En stark och livskraftig svensk försvarsindustri är ett vitalt
            intresse för svensk säkerhetspolitik och svensk försvarspolitik.
            Säkerhetspolitikens hårda kärna består ju av den faktiska förmågan
            att försvara och värna vårt territorium. Inte minst de senaste
            försvarsbesluten har skärpt kraven på denna förmåga.
          </note>
          <note>
            Återtagningsförmågan, möjligheterna att höja stridsförmågan i
            förband och att komplettera med materiel beror i mycket hög grad
            på tillgången på en stark inhemsk industri inom försvarsmaterielområdet.
            Utan inhemsk industri har vi en dålig återtagningsförmåga.
          </note>
          <note>
            Vi får då en minskad trovärdighet för vår säkerhetspolitik.
          </note>
          <note>
            Genom det senaste försvarsbeslutet har också svenska beställningar
            minskat ganska dramatiskt. I
          </note>
          <note>
            takt med att vi får alltmer komplicerade dyra system, större
            verkansområden för varje enskild pjäs och minskade anslag skärps
            kraven på samverkan med andra.
          </note>
          <note>
            Låt mig återge vad Mertil Melin, arméchefen, konstaterade när
            han var på besök i mitt hemområde.
          </note>
          <note>
            Bofors framtid är utomlands, blev rubriken i Karlskoga-Kuriren.
            Svensk försvarsindustri och Bofors har ingen framtid om man inte
            söker sig samarbetspartner utomlands. Det var ett av de yttranden
            om framtiden som gjordes av Mertil Melin. Sedan sade han följande:
            Utan detta utländska samarbete kommer vi inte att ha kvar någon
            svensk försvarsindustri särskilt länge.
          </note>
          <note>
            Beställer vi små enheter får vi betala högre kostnader.
          </note>
          <note>
            Det är ju ett regeringsbeslut att vi skall sänka vår volym.
          </note>
          <note>
            Jag tror att det är en mycket korrekt beskrivning som Mertil
            Melin här har gjort. Det är så framtiden ser ut.
          </note>
          <note>
            Då kan man konstatera att ett av de viktigaste hindren för samverkan
            i gemensamma projekt och för försäljning av delsystem ligger i
            exportregelverket eller kanske snarare i tillämpningen av regelverket.
          </note>
          <note>
            Om man tittar på vilka länder våra grannländer, t.ex. Norge,
            offererar till och marknadsför produkter i kan man rada upp en
            ganska lång lista på länder som svensk industri är utestängda
            från. Man offererar till
          </note>
          <note>
            Indonesien, Turkiet, Kuwait, Sydkorea, Taiwan,
          </note>
          <note>
            Oman, Förenade Arabemiraten, Bahrain, Turkiet,
          </note>
          <note>
            Israel, Saudiarabien m.fl. Om vi skall göra samverkansprojekt
            trovärdiga - skall vi göra det möjligt för svensk industri att
            samverka i ökad omfattning -
          </note>
          <note>
            menar jag att vi måste harmoniera regelverket mer än vad vi har
            gjort.
          </note>
          <note>
            Här skulle jag vilja fråga statsrådet om han anser att dagens
            regelverk - eller tillämpningen av det - är tillräckligt för svensk
            industri, eller skulle statsrådet vilja se några förändringar?
            Om vi inte förändrar regelverket eller tillämpningen av det, om
            vi inte öppnar för ökad samverkan, kommer vi att se en sotdöd
            för den svenska försvarsindustrin. Det tror jag vore till mycket
            stor skada för hela nationens försvars- och säkerhetspolitik.
          </note>
          <note>
            Anf. 175 Statsrådet LEIF
          </note>
          <note type="speaker">
            PAGROTSKY (s):
          </note>
          <note>
            Fru talman! Ola Karlsson säger att jag inte utlovade några stora
            förändringar i mitt svar på hans fråga.
          </note>
          <note>
            Det stämmer. Jag utlovar inga stora förändringar.
          </note>
          <note>
            Tvärtom tycker jag att det regelverk som vi har är väl avvägt.
            Det är det mest restriktiva i Europa, enligt min mening. Jag inser
            att det ligger väldigt mycket i den beskrivning som Ola Karlsson
            gör, dvs. att andra länder offererar till fler länder än vad vi
            gör. Det är också sant att vi behöver samarbete i ökad grad i
            framtiden på grund av systemets ökade komplexitet, de ökade utvecklingskostnaderna
            och det svenska försvarets minskade inköp.
          </note>
          <note>
            Ola Karlsson drar slutsatsen att vi därför måste harmonisera
            våra exportregler med dem som gäller i vår omvärld, men där håller
            jag inte med längre. Jag menar att den svenska försvarsmaterielindustrins
            attraktionskraft vad gäller att samarbeta med andra måste bestå
            i att den är duktig, att dess produkter är framstående och att
            dess tekniska nivå och förmåga att utveckla bra produkter till
            låga kostnader är av bästa klass. Det är däri dess attraktivitet
            skall bestå.
          </note>
          <note>
            Vi skall inte konkurrera med generösare exportregler till diskutabla
            länder. Det är inte där konkurrenskraften för svensk industri
            i denna bransch lika litet som i andra relevanta branscher skall
            ligga, enligt min mening.
          </note>
          <note>
            Jag tror att det finns för dåligt självförtroende i denna bransch.
            På de områden där svensk försvarsmaterielindustri är verksam är
            den högtstående. Där är den vid fronten. Där är den en attraktiv
            samarbetspartner.
          </note>
          <note>
            Vi eftersträvar ökad samsyn med andra länder och minskade skillnader,
            men vi tänker inte anpassa våra exportregler efter dem som gäller
            i de mest expansiva länderna i Europa. Däremot resonerar vi hela
            tiden med andra länder, inte minst våra grannländer. Vi jämför
            våra bedömningar. Min prognos är att olikheterna kommer att minska
            och att våra sätt att bedöma nya uppdykande konflikter kommer
            att bli mera snarlika.
          </note>
          <note>
            Jag vill inte på det sätt som Ola Karlsson gör förstora betydelsen
            av skilda exportregler. Skillnaderna är betydande, men de stora
            marknaderna i industrivärlden och i OECD-länderna är öppna för
            Sverige som för andra länder. Det finns ett antal länder därutöver.
            Det är tillräcklig grund för ett kraftfullt samarbete.
          </note>
          <note>
            De vi samarbetar med - de samarbetsprojekt det gäller - skall
            ta fram de allra bästa produkterna som skall konkurrera med de
            allra vassaste konkurrenterna. Då duger det inte att samarbeta
            med de näst bästa, de tredje bästa eller de fjärde bästa. Man
            måste vara mest slagkraftig. Om de svenska företagen är i absolut
            toppklass kommer de att vara attraktiva på egna meriter och inte
            på grund av att det svenska regelverket ingår i en sorts generositetstävlan
            med omgivningen vad gäller länder av den typ som Ola Karlsson
            räknade upp.
          </note>
          <note type="speaker">
            Anf. 176 OLA KARLSSON (m):
          </note>
          <note>
            Fru talman! Statsrådet säger att vi inte skall tävla med de mest
            expansiva länderna i Europa. Den uppfattningen delar jag. Jag
            tror inte att vi behöver tävla med de mest expansiva länderna.
            Vi kan ändå öppna möjligheterna till ökad samverkan och ökad export.
          </note>
          <note>
            Jag tror inte att vi kan klassa Norge som ett av de mest expansiva
            länderna i Europa när det gäller exportsidan. Jag tror inte heller
            att vi kan klassa Finland som ett av de mest expansiva länderna.
            Det är två länder som säljer till fler länder och områden än Sverige
            gör.
          </note>
          <note>
            Det blir ju problem för svensk försvarsindustri, t.ex. för Bofors
            som tillverkar luftvärnspjäser. Det varv som vill projektera en
            ny kryssare, jagare eller vad det nu kan vara för typ av stridsbåt
            vill inte ta fram två olika serier - en med mycket bra Boforspjäser
            och en annan med andra pjäser, som kan offereras till de länder
            som inte är tillåtna för svensk export. Då väljer man i stället
            att göra en enhetlig serie utan svenska pjäser. Vi ser hur norska
            varv nu monterar in andra pjäser. Kanadensiska varv monterar in
            andra pjäser. Detsamma gäller australiensiska varv, därför att
            Sverige har sagt nej till export till vissa länder.
          </note>
          <note>
            Effekten av detta blir att den svenska försvarsindustrin sakta
            stryps och att man tappar betydande kompetens.
          </note>
          <note>
            I debatten om försvarsexport talar vi alldeles för litet om den
            säkerhetspolitiska betydelsen av en stark svensk försvarsindustri.
            Vi har tidigare tagit för givet att vi kan ha en stark inhemsk
            industri oavsett export och samverkan med andra. Detta kommer
            inte att vara möjligt i framtiden. Om vi inte öppnar för hyggligt
            harmonierade regler vad gäller export kommer svensk industri inte
            att vara så intressant som samarbetspartner; det gäller nästan
            oavsett den tekniska kompetensen. Då stryper vi möjligheter till
            teknikutveckling, spin-off-effekter och ett antal jobb inom viktiga
            områden i Sverige.
          </note>
          <note>
            Jag skulle vara mycket glad om statsrådet kunde öppna upp och
            konstatera att samverkan med andra är så pass viktig också för
            vår egen säkerhetspolitiska framtid här i Sverige att vi är beredda
            att kompromissa också i fråga om de svenska ståndpunkterna. Jag
            tror aldrig att vi kan nå ända fram till en harmoniering om vi
            från början säger att vi icke kommer att rucka på våra ståndpunkter.
          </note>
          <note>
            Är statsrådet beredd att rucka något på det svenska regelverket
            för att nå harmoniering?
          </note>
          <note>
            Anf. 177 Statsrådet LEIF
          </note>
          <note type="speaker">
            PAGROTSKY (s):
          </note>
          <note>
            Fru talman! Jag klassar inte Norge och Finland som Europas mest
            expansiva vapenexportörer. Skillnaderna finns, men de är inte
            så stora. Detta innebär också att möjligheterna till samarbete
            med dessa länders producenter är mycket större. Det är viktigt
            med samarbete och samverkan. Beroende på de regler som nu finns
            har det ju visat sig möjligt att samverka med producenter i andra
            länder. Ola Karlsson framställer det som att det ligger en död
            hand över detta; det är inte korrekt. Det är ju tonläget i hela
            frågeställningen.
          </note>
          <note>
            Samarbete pågår, och det finns i många fall välmående sådana
            här projekt. Beroende på proportionerna mellan svenskt och annat
            inslag i de slutliga produkterna och i de komponenter som det
            handlar om blir det en avvägning mellan de olika ländernas regelsystem.
            Detta regleras i avtal när dessa samarbeten ingås.
          </note>
          <note>
            Dagens regler, som styr det här, utarbetades under
          </note>
          <note>
            Carl Bildts regering. Jag tycker att de är bra i dessa avseenden.
            Men jag undrar vad moderaterna vill. Vad vill Ola Karlsson? Är
            dessa regler dåliga? Bör de ändras redan nu? De är fortfarande,
            trots allt, ganska nya.
          </note>
          <note type="speaker">
            Anf. 178 OLA KARLSSON (m):
          </note>
          <note>
            Fru talman! Det säkerhetspolitiska läget förändras väldigt fort
            i dag. Och den tekniska utvecklingen på försvarsindustrisidan
            går mycket snabbt. Det gör att vi måste se över regelverket, så
            att det blir lättare för svensk industri att samverka med europeisk
            industri.
          </note>
          <note>
            Vi ser också en förändring inom EU. Man diskuterar mer och mer
            samverkan mellan olika industrier.
          </note>
          <note>
            Om vi vill vara med och ta en aktiv del i de diskussionerna måste
            vi vara beredda att också ompröva en del av vårt regelverk.
          </note>
          <note>
            De signaler som vi i dag får från arméledningen om att svensk
            försvarsindustri inte har någon framtid om det inte blir ett starkt
            samarbete med utländsk industri har inte funnits tidigare. Detta
            talar för en förändring av regelverket, eller i varje fall av
            tilllämpningen av regelverket.
          </note>
          <note>
            I den lista över länder som Norge och Finland offererar och marknadsför
            sina produkter till finns det vissa länder som man kan vara tveksam
            till. Men det borde vara fullt legitimt för många av dessa länder
            att köpa svenska vapen, så att de kan försvara sig. Lika väl som
            vi lägger ut utvecklingsuppdrag på israelisk försvarsindustri
            borde vi kunna sälja svenska system till Israel. Lika väl som
            vi har haft svenska vapen för att befria Kuwait och svensk trupp
            borde vi kunna offerera och sälja svenska försvarssystem dit.
            Det finns god anledning att se över tillämpningen av dagens regelverk.
          </note>
          <note>
            Anf. 179 Statsrådet LEIF
          </note>
          <note type="speaker">
            PAGROTSKY (s):
          </note>
          <note>
            Fru talman! Ola Karlsson säger att vi bör vara med och ta en
            aktiv del i diskussionerna kring dessa frågor.
          </note>
          <note>
            Jag skulle vilja uppmana moderaterna att vara med och ta en aktiv
            del i diskussionerna om den svenska vapenexportpolitiken i Sverige.
            Jag vill uppmana dem att inför den svenska opinionen redovisa
            vilka ståndpunkter de har och att delta i debatten om Indonesien,
          </note>
          <note>
            Persiska viken, olika länder i Sydamerika och annat.
          </note>
          <note>
            Den svenska försvarsexporten kan inte fortsätta och kan inte
            utvecklas om den inte har förtroende i breda folklager. Den är
            alltid utsatt för kritik. Den är alltid ifrågasatt. Men det är
            påfallande tyst från moderat håll när den kritiseras. Jag tycker
            att moderaterna skall vara med och ta en aktiv del i diskussionen,
            som
          </note>
          <note>
            Ola Karlsson uttrycker det, om dessa frågor.
          </note>
          <note>
            Min åsikt är att svensk vapenexport måste gå i takt med folkopinionen.
            Jag menar att den gör det. Men jag tror att den utvidgning som
            Ola Karlsson ser ut att vara ute efter skulle vara i otakt med
            opinionen. På det sättet skulle den äventyra den uppslutning som
            vi har i dag, och därmed kanske möjligheterna att ha den här typen
            av vapenexport över huvud taget undergrävs. Man kanske slår bakut,
            och det bli precis tvärtom.
          </note>
          <note>
            Det skulle vara intressant att få en uppräkning av fler länder
            som moderaterna tycker att det skulle vara bra att exportera till.
            De få ganska små länder som nu nämndes - Kuwait och Israel - kan
            ju inte rädda svensk försvarsindustri från den sotdöd som Ola
          </note>
          <note>
            Karlsson varnar för. Det måste finnas fler och större kunder.
            Hur är det med Indonesien? Hur är det med länderna kring Persiska
            viken? Hur är det med Iran,
          </note>
          <note>
            Pakistan, Indien osv.? Det skulle vara intressant att höra i
            en annan debatt.
          </note>
          <note>
            Överläggningen var härmed avslutad.
          </note>
          <note>
            26 § Svar på interpellation 1996/97:339 om det nationella rättssystemet
            och EU-reglerna
          </note>
          <note>
            Anf. 180 Statsrådet LEIF
          </note>
          <note type="speaker">
            PAGROTSKY (s):
          </note>
          <note>
            Fru talman! Karin Falkmer har frågat mig vad regeringen avser
            vidta för åtgärder för att bättre kontrollera att beslut som rör
            det nationella rättssystemet stämmer överens med de gemensamma
            reglerna på inremarknadsområdet. Hon anför riksdagens beslut den
            16 maj om uppdragsarkeologi som ett exempel på bristande samordning
            av den svenska politiken på inremarknadsområdet.
          </note>
          <note>
            Jag börjar med att svara på Karin Falkmers fråga och tar i fortsättningen
            också upp frågan om våra åtaganden i EU avseende uppdragsarkeologin.
          </note>
          <note>
            Regeringen har klart och tydligt angett vilka dess prioriteringar
            på den inre marknaden är i regeringens skrivelse (skr. 1996/97:83)
            om Sverige och den inre marknaden. En mycket viktig del i arbetet
            med inremarknadsfrågor är det nationella genomförandet av gemensamt
            beslutade åtgärder. Det är av största vikt att gemenskapsrätten
            genomförs på ett komplett och korrekt sätt i samtliga medlemsstater.
            Olika nivåer av genomförande bidrar till att den inre marknadens
            fulla potential inte går att utnyttja. De ekonomiska aktörerna,
            framför allt de små och medelstora företagen, blir lidande.
          </note>
          <note>
            Det sagda gäller i högsta grad området för offentlig upphandling,
            som är högt prioriterat av regeringen.
          </note>
          <note>
            Ansvaret för att våra nationella regler står i överensstämmelse
            med våra åtaganden på inremarknadsområdet vilar på dem som beslutar
            om reglerna. För myndigheternas del gäller därvid förordningen
          </note>
          <note>
            (1994:2035) om skyldighet för myndigheter vid ett medlemskap
            i EU, den s.k. EU-förordningen. Ytterst har regeringen ansvaret
            för att våra åtaganden följs.
          </note>
          <note>
            Det finns inom Regeringskansliet fastställda och väl fungerande
            riktlinjer för hur ärenden som berör
          </note>
          <note>
            EU-arbetet och däribland den inre marknaden skall beredas och
            handläggas. Sådana riktlinjer utvecklas fortlöpande mot bakgrund
            av de erfarenheter Sverige vinner genom EU-arbetet.
          </note>
          <note>
            Efter denna redogörelse går jag över till Karin
          </note>
          <note>
            Falkmers påstående om att regeringens handläggning av ärendet
            om uppdragsarkeologin skulle utgöra ett exempel på att regeringen
            skulle agera på olika sätt på
          </note>
          <note>
            EU-plan och på hemmaplan.
          </note>
          <note>
            Regeringen föreslog i propositionen Uppdragsarkeologi (prop.
            1996/97:99) bl.a. förtydliganden i lagen (1988:950) om kulturminnen
            m.m. för att klargöra vad länsstyrelsen skall beakta när den bestämmer
            vem som skall utföra en arkeologisk utredning eller undersökning.
            Riksdagen har godkänt förslagen (bet.
          </note>
          <note>
            1996/97:KrU12, rskr. 1996/97:230).
          </note>
          <note>
            Regeringen konstaterar i propositionen att övervägande skäl talar
            för att lagen om offentlig upphandling inte är tillämplig på verksamhet
            som utgör myndighetsutövning. För att bedöma om lagen om offentlig
            upphandling är tillämplig vid utpekandet av vem som skall utföra
            en arkeologisk undersökning är det således av avgörande betydelse
            i vilken omfattning länsstyrelsens beslutsfattande är att anse
            som myndighetsutövning. I propositionen slås fast att övervägande
            skäl talar för att länsstyrelsens beslut om särskild utredning,
            arkeologisk förundersökning respektive särskild undersökning i
            alla dess delar är att anse som myndighetsutövning.
          </note>
          <note>
            Eftersom lagen (1992:1528) om offentlig upphandling inte är tillämplig
            i de fall det är fråga om myndighetsutövning blir slutsatsen att
            länsstyrelserna inte är skyldiga att företa upphandling innan
            det bestäms vem som skall utföra uppdraget. Det är således inte,
            som Karin Falkmer gör gällande, fråga om att undanta verksamhet
            som borde omfattas av regler om offentlig upphandling.
          </note>
          <note>
            Med hänsyn till de arkeologiska uppdragens speciella karaktär
            bör inte varje beslut föregås av upphandling. Däremot skall länsstyrelsen
            i de fall som den bedömer det vara lämpligt låta flera institutioner
            lämna förslag på den arkeologiska utredningens eller undersökningens
            närmare utformning och kostnad.
          </note>
          <note>
            Även om lagen om offentlig upphandling inte är tilllämplig hindrar
            det således inte att ett förfarande liknande det som gäller enligt
            denna lag i vissa fall skulle kunna tillämpas inför beslut om
            vem som skall utföra arkeologiska undersökningar. Det väsentliga
            är att undersökningarna genomförs på ett sakkunnigt sätt som tillgodoser
            kulturmiljövårdens krav samt att resultatet håller en god vetenskaplig
            kvalitet och kan användas av myndigheter, forskningen och allmänheten.
          </note>
          <note>
            Utgångspunkten för länsstyrelsens bedömning skall vara att utredningarna
            och undersökningarna är av god kvalitet och att de inte genomförs
            till en högre kostnad än vad som är motiverat.
          </note>
          <note>
            Något fog för att riksdagens beslut skulle strida mot EG-regler
            finns det enligt regeringens uppfattning inte.
          </note>
          <note type="speaker">
            Anf. 181 KARIN FALKMER (m):
          </note>
          <note>
            Fru talman! Jag tackar handelsministern för svaret.
          </note>
          <note>
            Jag undrar dock om det inte känns smått generande för ministern
            att läsa upp denna text här i kammaren.
          </note>
          <note>
            Det svar som ministern just har läst upp för oss är faktiskt
            en illustration till det problem som jag har fokuserat och som
            min fråga gällde, nämligen diskrepansen mellan vad regeringen
            säger är viktigt på EU-
          </note>
          <note>
            nivå och hur man hanterar frågorna inom vår egen hank och stör.
          </note>
          <note>
            Efter att ha beskrivit regeringens arbete på den inre marknaden,
            och efter att ha slagit fast att det är av största vikt att gemenskapsrätten
            genomförs på ett komplett och korrekt sätt i samtliga medlemsstater,
            och då i högsta grad för offentlig upphandling, konstaterar ministern
            frankt att i fråga om uppdragsarkeologin i Sverige har regeringen
            bestämt att lagen om offentlig upphandling inte gäller. Därmed
            gäller inte heller inremarknadsreglerna. I stället för att, som
            ministern själv säger sig tycka är viktigt, se till att gemenskapsrätten
            genomförs på ett komplett och korrekt sätt - detta var ju i högsta
            grad viktigt för offentlig upphandling - stoppar den svenska regeringen
            ned uppdragsarkeologin i en byrålåda märkt
          </note>
          <note>
            "myndighetsutövning".
          </note>
          <note>
            Det här är ingenting annat än en svensk manöver för att skydda
            uppdragsarkeologin mot såväl inhemsk konkurrens som inremarknadskonkurrens.
            Den svenska regeringen är i det här fallet lika god kålsupare
            som de medlemsländer som man i andra sammanhang klandrar för senfärdighet
            och ovilja att fullfölja den inre marknadens regler.
          </note>
          <note>
            Både Leif Pagrotsky och jag vet att det är ett jätteproblem att
            medlemsstaterna förhalar och försvårar genomförandet av den inre
            marknaden. Särskilt gäller problemet den offentliga upphandlingen.
            Det är stora ekonomiska värden det handlar om. Den offentliga
            upphandlingen inom EU ligger i storleksordning mellan 6 000 och
            7 000 miljarder svenska kronor i värde, eller drygt 11 % av EU:s
            BNP.
          </note>
          <note>
            För svenska företag och svensk ekonomi är det avgörande viktigt
            att bromsar och hinder för möjligheterna att konkurrera om den
            offentliga upphandlingen inom EU avvecklas snabbast möjligt. Därför
            måste Sverige reagera kraftfullt när olika medlemsländer hittar
            på specialregler för att internt få behålla den inhemska marknaden
            av varor och tjänster. En grundförutsättning för att Sverige skall
            kunna agera med trovärdighet inom EU är då att vi själva på hemmaplan
            avstår från att göra liknande manövrer.
          </note>
          <note>
            Jag vill fråga Leif Pagrotsky, som enligt min mening har ansvaret
            för att den inre marknaden skall fungera väl ur svensk synpunkt,
            vad Leif Pagrotsky vill göra för att bättre kontrollera förslag
            som kommer från olika departement så att de blir kongruenta med
            den inre marknadens regler.
          </note>
          <note>
            Anf. 182 Statsrådet LEIF
          </note>
          <note type="speaker">
            PAGROTSKY (s):
          </note>
          <note>
            Fru talman! Karin Falkmer använder ord som
          </note>
          <note>
            "generande". Hon menar att det skulle vara generande att göra
            på det här sättet. Hon säger också att regeringen för att slippa
            följa EG:s regler har bestämt sig för att stoppa detta i en byrålåda
            märkt
          </note>
          <note>
            "myndighetsutövning".
          </note>
          <note>
            Faktum är att den här frågan har utretts av kompetenta myndigheter,
            varit föremål för en bred remissbehandling, gåtts igenom av noggranna
            jurister och andra och sedan varit föremål för en politisk beslutsprocess
            här i riksdagen. Detta är ingen godtycklig process. Detta är inte
            i strid med några EG-regler. I så fall skulle ju alla andra EG-länder
            antingen redan ha tillämpat det eller ha hamnat i domstolen. Det
            har de inte. Danmark gör t.ex. det här genom ett offentligt monopol.
            Där tillåter man inte det som den svenska regeringen uppmanar
            länsstyrelser och andra att göra, nämligen att undersöka privata
            alternativ och ta dem när de synes lämpliga och ger ett bra pris.
            I Danmark är detta inte möjligt, ty där har man ett offentligt
            monopol. Strider då detta mot EU-reglerna? Svaret är nej.
          </note>
          <note>
            Ordet "generande" tycker jag att man måste använda i ett annat
            sammanhang i kväll. Karin Falkmer säger att när vi gör så här
            med uppdragsarkeologin kan vi inte uppträda med trovärdighet när
            vi kräver att den inre marknaden skall genomföras på ett konsekvent
            och rakryggat sätt av andra länder. Sverige är det land som, näst
            efter ett par andra socialdemokratiskt styrda länder, har genomfört
            störst andel av den inre marknadens alla regler. I botten ligger
            ett av de få kvarvarande borgerligt-konservativt styrda länder
            i
          </note>
          <note>
            Europa, nämligen Tyskland. Vi befinner oss i gott sällskap i
            toppen av listan. Vi kan med hög svansföring säga att vi tycker
            att alla andra länder skall bli bättre, och vi skall också bli
            bättre på det som återstår. Men proportionerna i det som Karin
            Falkmer säger är ju - låt mig uttrycka det så - löjeväckande.
          </note>
          <note>
            Hon ställer uppdragsarkeologin i kontrast mot vad vi gör när
            vi klagar på att t.ex. Tyskland och Spanien med EU:s goda minne
            bestämmer att statsstöden till varven skall ökas med 10 miljarder
            kronor eller när franska staten bestämmer sig för att stödja sitt
            flygbolag Air France med 25 miljarder kronor. Sverige skulle inte
            med trovärdighet kunna kritisera dessa brott mot andan i den inre
            marknaden, eftersom vi inte lagfäster tvånget att upphandla uppdragsarkeologi
            i konkurrens! Var finns sinnet för proportioner?
          </note>
          <note>
            Om Karin Falkmer är så angelägen om detta tycker jag att hon
            skall rikta kritiken mot de partivänner som hon har i andra länder
            som bromsar och strävar emot. Sverige är ett föregångsland när
            det gäller offentlig upphandling. Jag brukar för häpna åhörare
            från andra länder berätta att Regeringskansliet i Sverige använder
            det franska telemonopolets bolag för Regeringskansliets växel.
            Det är billigare och det ligger i vårt intresse att spara pengar
            och anta det billigaste anbudet, trots att vi äger ett stort svenskt
            telefonbolag.
          </note>
          <note>
            De utländska åhörarna tror ju inte att jag pratar allvar.
          </note>
          <note>
            De tror att jag skojar med dem. Jag var senast i Paris och berättade
            detta på ett möte, och man blev fullständigt häpen. Men Karin
            Falkmer säger att vi inte har någon trovärdighet därför att vi
            inte har någon lagfäst konkurrensupphandling av uppdragsarkeologi.
          </note>
          <note>
            Är inte detta generande, Karin Falkmer?
          </note>
          <note type="speaker">
            Anf. 183 KARIN FALKMER (m):
          </note>
          <note>
            Fru talman! Jag kan hålla med ministern om att
          </note>
          <note>
            Sverige inte tillhör de största syndarna när det gäller att uppfyllainre
            marknadsreglerna. Vi ligger också i framkanten i fråga om att
            ha öppnat upp och liberaliserat, inte minst tack vare det som
            hände under den borgerliga regeringsperioden. Men det var kanske
            därför som jag reagerade så starkt när vi fattade beslut i riksdagens
            kammare om att undandra uppdragsarkeologin från de offentliga
            upphandlingsreglerna inom den inre marknaden och i Sverige. Samma
            dag hade vi sammanträde i EU-nämnden där grönboken om offentlig
            upphandling diskuterades. Regeringens politik och den moderata
            politiken stämde då väl överens. Vi ser bristerna i många länder
            när det gäller att uppfylla dessa krav. Vi inser den ekonomiska
            betydelsen för Sverige och för EU om den inre marknaden fungerar
            bättre. Det är därför som det onödiga avsteget, att stoppa ned
            uppdragsarkeolgin i en byrålåda märkt "myndighetsutövning", är
            så onödigt.
          </note>
          <note>
            När man på EU-nivå diskuterar med de andra medlemsländernas politiker
            är det viktigt att man själv har rent mjöl i påsen i alla avseenden.
            Därför är ett sådant här - som jag ser det - onödigt undantag
            från den svenska linjen som detta med uppdragsarkeologin utgör,
            så olyckligt. Då kan man bli slagen på fingrarna med: Ja, ni i
            Sverige är inte så otroligt lojala som ni påstår. Ni har ju faktiskt
            på ett område undantagit en verksamhet från offentlig upphandling.
          </note>
          <note>
            Jag ställde en fråga till ministern om ministern ser några möjligheter
            att få en bättre kontrollfunktion i regeringen. Enligt min uppfattning
            är det Näringsdepartementet som är ansvarigt för att se till att
            alla regler och lagar i Sverige stämmer överens med inremarknadsreglerna.
            Har ministern funderat på att skapa en särskild organisation för
            att få en bättre kontroll?
          </note>
          <note>
            Anf. 184 Statsrådet LEIF
          </note>
          <note type="speaker">
            PAGROTSKY (s):
          </note>
          <note>
            Fru talman! Jag har en bra kontroll. Det finns en organisation
            för detta just i Näringsdepartementet.
          </note>
          <note>
            Den fungerar utmärkt, och jag kan försäkra att det inte behöver
            inrättas någon ny organisation.
          </note>
          <note>
            Återigen: Det fall som vi nu diskuterar är inte ett avsteg från
            EU:s regler, och det är inte tal om att vi gör några undantag,
            tvärtom. Vi förtydligar det som gäller, och vi utfärdar tydliga
            rekommendationer till dem som har att fatta beslut om detta, länsstyrelserna,
            att de skall beakta olika alternativ, inte minst privata sådana,
            som kan vara bra, billiga, som kan ge bättre metoder än andra
            och som kan specialisera sig och vara duktiga. Men det är inte
            sådan verksamhet som tvångsvis skall underkastas detta. Det skall
            andra myndigheter göra, och det skall de sköta lojalt. Jag nämnde
            Regeringskansliets telefonväxel som exempel.
          </note>
          <note>
            Karin Falkmer kommenterar inte min reflexion över det generande
            när det gäller proportionerna i den här frågan. Karin Falkmer
            sade att Sverige inte med trovärdighet kan kritisera andra länder
            som inte gör det som de skall göra på den inre marknaden, om vi
            behandlar uppdragsarkeologin på det här viset. Jag anser att detta
            är ett påstående helt utan sans och måtta.
          </note>
          <note>
            Jag har t.ex. aldrig hört någon moderat ta upp den oerhört viktiga
            fråga för inre marknaden som handlar om illojal skattekonkurrens.
            Ett litet land i Europas centrum med nollskatt och banksekretess
            stjäl skatteunderlag från andra länder och gör hela frågan om
            lika konkurrensvillkor för finansiella tjänster till en skenfråga.
            Där handlar det om konkurrens mellan skatteregler, det som EU-kommissionen
            nu kallar för illojal skattekonkurrens. Det är verkligt stora
            och viktiga frågor. Men jag har aldrig hört någon moderat uttala
            någon som helst åsikt om denna brist på den inre marknaden. I
            stället tar man upp denna fråga som är av helt andra proportioner.
          </note>
          <note>
            Jag har i dag träffat EU-kommissionens förre ordförande Jaques
            Delors, som är på besök i Sverige. Jag berättade för honom att
            jag skulle till parlamentet och debattera hans hjärtefråga om
            den inre marknaden.
          </note>
          <note>
            Han blev nyfiken och frågade vilka aspekter det handlade om.
            Då sade jag att jag hade fått en fråga om uppdragsarkeologin.
            Jag berättade hur det ligger till, hur vi upphandlar ibland på
            det ena sättet och ibland på det andra sättet, men att vi inte
            har någon lag som styr detta. Det hela sker i stor utsträckning
            i privat regi i dag. Jag berättade för honom att frågan gällde
            att vi håller på att spela bort vår trovärdighet i
          </note>
          <note>
            EU genom att vi gör på det här sättet. Jag vill inte vara indiskret
            och avslöja vad Jaques Delors gjorde för reflexion kring slutsatsen
            om vad Sveriges trovärdighet står och faller med, men låt mig
            uttrycka det så att han tvivlade på att jag var riktigt allvarlig
            när jag beskrev vad jag skulle till riksdagen kl. 23 en måndagskväll
            i juni och svara på för sorts fråga.
          </note>
          <note>
            Det är just detta jag syftar på när jag frågar: Är det inte litet
            generande att ställa frågan på det här sättet, att hela vår trovärdighet
            när vi agerar offensivt för att genomföra den inre marknaden kommer
            i gungning av frågan om uppdragsarkeologi, där vi är mer generösa
            mot de privata alternativen än vad man är i t.ex.
          </note>
          <note>
            Danmark och som vi sköter helt i linje med EU:s regler?
          </note>
          <note type="speaker">
            Anf. 185 KARIN FALKMER (m):
          </note>
          <note>
            Fru talman! Jag förstår att det känns tryggt för
          </note>
          <note>
            Leif Pagrotsky att få luta sig mot Jaques Delors.
          </note>
          <note>
            I mitt förra inlägg lade jag ned stor pedagogisk kraft på att
            försöka att ge en förklaring till Leif Pagrotsky. Även om Leif
            Pagrotsky tycker att uppdragsarkeologin är en liten fråga i inremarknadssammanhang
            är det, för att man skall kunna agera med största möjliga trovärdighet
            i EU, viktigt att man själv på hemmaplan ser till att ha rent
            mjöl i påsen i alla avseenden.
          </note>
          <note>
            Jag ser ingen större skillnad mellan uppdragsarkeologin och upphandling
            av arkitektjänster eller andra tjänster med ett stort kunskapsinnehåll.
            För mig är fortfarande detta att undandra uppdragsarkeologin från
            möjligheterna till offentlig upphandling en felaktighet och ett
            brott mot de inre marknadsregler som vi i alla andra sammanhang
            är så måna om att fullfölja och bevaka.
          </note>
          <note>
            Jag anser att det är en miss från regeringens sida att inte se
            sambandet mellan uppdragsarkeologin och
          </note>
          <note>
            EU-direktiven för offentlig upphandling. Jag ser det som en brist
            i kontrollfunktionen inom regeringen att detta har kunnat ske.
          </note>
          <note>
            Anf. 186 Statsrådet LEIF
          </note>
          <note type="speaker">
            PAGROTSKY (s):
          </note>
          <note>
            Fru talman! Karin Falkmer säger att jag uppträder som om jag
            tycker att det här är en oviktig fråga. Det är en missuppfattning.
            Jag tycker att arkeologin, tillvaratagandet av vårt urgamla arv,
            är en oerhört viktig fråga. Det är en fråga med konsekvenser för
            många generationer framåt. Vad jag säger är att argumentet, att
            vi spelar bort vår trovärdighet när vi arbetar på den inre marknaden
            för att påverka den att bli bättre, är blåst bortom all rimlig
            proportion.
          </note>
          <note>
            Vi kritiserar spanjorer, fransmän och tyskar för statsstöd i
            flera tjugotals miljarder kronor som snedvrider konkurrensen eller
            för att de inte tillåter konkurrensupphandling av normala telefonitjänster
            eller annat. Skall de då komma till oss och säga: "Ni har ju inte
            obligatorisk anbudsupphandling på ett sätt som inte vi har visserligen,
            men som vi tycker att ni skall ha, och därför lyssnar vi inte
            på er."? Det är detta som jag säger är generande. Jag har aldrig
            sagt att frågan om hur arkeologin sköts är en oviktig fråga. Det
            är en oerhört viktig fråga.
          </note>
          <note>
            Återigen: Karin Falkmer har fel. Vi undandrar inte arkeologin
            från möjligheterna till marknadsupphandling, tvärtom. Vi klargör
            möjligheterna till marknadsupphandling och gör reklam för den.
            Vi underlättar och uppmanar till den. Vi undandrar inte möjligheterna,
            men vi låter bli att påtvinga marknadsupphandling i lag.
          </note>
          <note>
            Vad gäller den inre marknaden, som den här debatten gäller, är
            vi i framkant av andra länder. Vi kan med stolthet och självförtroende
            driva våra krav på den inre marknaden att andra länder skall bli
            bättre -
          </note>
          <note>
            och vi själva också på en del områden - och att den skall utvecklas
            vidare framåt, t.ex. vad gäller den offentliga upphandlingen,
            på ett sätt som gynnar Sverige, konsumenterna, skattebetalarna
            och de anställda.
          </note>
          <note>
            Detta hindras absolut inte av det som vi gör i den här frågan.
          </note>
          <note>
            Överläggningen var härmed avslutad.
          </note>
          <note>
            27 § Bordläggning
          </note>
          <note>
            Anmäldes och bordlades
          </note>
          <note>
            Motion med anledning av skr. 1996/97:168 Återkallelse av proposition
            1996/97:131 Prövningstillstånd i hovrätten
          </note>
          <note>
            1996/97:Ju36 av Bengt Harding Olson (fp) JuU
          </note>
          <note>
            Finansutskottets betänkande
          </note>
          <note>
            1996/97:FiU20 Riktlinjer för den ekonomiska politiken, utgiftstak,
            ändrade anslag för budgetåret 1997
          </note>
          <note>
            m.m.
          </note>
          <note>
            28 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 6 juni
          </note>
          <note>
            1996/97:603 av Roy Ottosson (mp) till finansministern
          </note>
          <note>
            Fastighetsverkets ansvar för naturvården
          </note>
          <note>
            1996/97:604 av Kia Andreasson (mp) till justitieministern
          </note>
          <note>
            Europol och den svenska offentlighetsprincipen
          </note>
          <note>
            1996/97:605 av Marianne Andersson (c) till miljöministern
          </note>
          <note>
            Mineralbrytning
          </note>
          <note>
            1996/97:606 av Marie Wilén (c) till miljöministern
          </note>
          <note>
            Returglas
          </note>
          <note>
            1996/97:607 av Hans Stenberg (s) till försvarsministern
          </note>
          <note>
            Kustbevakningens organisation
          </note>
          <note>
            1996/97:608 av Christel Anderberg (m) till justitieministern
          </note>
          <note>
            Inrättande av en ekobrottsmyndighet
          </note>
          <note>
            1996/97:609 av Ingrid Näslund (kd) till statsrådet
          </note>
          <note>
            Pierre Schori
          </note>
          <note>
            Asylsökande iranier
          </note>
          <note>
            1996/97:610 av Nils Fredrik Aurelius (m) till kulturministern
          </note>
          <note>
            Distribution av marksänd digital TV
          </note>
          <note>
            1996/97:611 av Nils Fredrik Aurelius (m) till kommunikationsministern
          </note>
          <note>
            Telias verksamhet i Kalmar
          </note>
          <note>
            1996/97:612 av Ingbritt Irhammar (c) till försvarsministern
          </note>
          <note>
            SOS larmnummer 112
          </note>
          <note>
            1996/97:613 av Sivert Carlsson (c) till miljöministern
          </note>
          <note>
            Oljeutsläpp i Östersjön
          </note>
          <note>
            1996/97:614 av Rigmor Ahlstedt (c) till justitieministern
          </note>
          <note>
            Polisens organisation
          </note>
          <note>
            1996/97:615 av Andre vice talman Görel Thurdin (c)
          </note>
          <note>
            till utrikesministern
          </note>
          <note>
            Ny konvention om personminor
          </note>
          <note>
            1996/97:616 av Johan Lönnroth (v) till kommunikationsministern
          </note>
          <note>
            Telias utvecklingsamarbete på Irland
          </note>
          <note>
            1996/97:617 av Yvonne Ruwaida (mp) till statsrådet
          </note>
          <note>
            Leif Blomberg
          </note>
          <note>
            Diskriminering
          </note>
          <note>
            1996/97:618 av Gudrun Lindvall (mp) till miljöministern
          </note>
          <note>
            Returglas på Systembolaget
          </note>
          <note>
            1996/97:619 av Christel Anderberg (m) till justitieministern
          </note>
          <note>
            En skattekriminal
          </note>
          <note>
            1996/97:620 av Margitta Edgren (fp) till kommunikationsministern
          </note>
          <note>
            Telias kundservice i Kalmar
          </note>
          <note>
            Frågorna nr 603-620 redovisas i bilaga som fogas till riksdagens
            snabbprotokoll tisdagen den 10 juni.
          </note>
          <note>
            den 9 juni
          </note>
          <note>
            1996/97:621 av Margit Gennser (m) till finansministern
          </note>
          <note>
            Förmögenhetsskatten
          </note>
          <note>
            1996/97:622 av Inga Berggren (m) till inrikesministern
          </note>
          <note>
            Bostadspolitiken och den kommunala självstyrelsen
          </note>
          <note>
            Frågorna nr 621 och 622 redovisas i bilaga som fogas till riksdagens
            snabbprotokoll tisdagen den 16 september.
          </note>
          <note>
            29 § Anmälan om skriftligt svar på fråga
          </note>
          <note>
            Anmäldes att följande skriftliga svar på fråga inkommit den 6
            juni
          </note>
          <note>
            1996/97:585 av Kaj Larsson (s) till inrikesministern
          </note>
          <note>
            Avvecklingen av den militära verksamheten i Ystad
          </note>
          <note>
            Svaret redovisas i bilaga som fogas till riksdagens snabbprotokoll
            tisdagen den 16 september.
          </note>
          <note>
            30 § Kammaren åtskildes kl.23.04
          </note>
          <note>
            Förhandlingarna leddes av andre vice talmannen från sammanträdets
            början t.o.m. 6 § anf. 31 (delvis), av tredje vice talmannen därefter
            t.o.m. 22 § anf.
          </note>
          <note>
            146 (delvis) och av andre vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
