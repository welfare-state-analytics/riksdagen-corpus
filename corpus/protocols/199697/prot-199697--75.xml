<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199697</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199697</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--75</head>
          <docDate when="1997-03-07 00:00:00">1997-03-07 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------
          </note>
          <note>
            1 § Meddelande om frågestund
          </note>
          <note>
            Talmannen meddelande att vid frågestunden torsdagen den 13 mars
            kl. 14.00 skulle följande statsråd närvara:
          </note>
          <note>
            Statsminister Göran Persson, utrikesminister Lena
          </note>
          <note>
            Hjelm-Wallén, socialminister Margot Wallström, utbildningsminister
            Carl Tham, finansminister Erik
          </note>
          <note>
            Åsbrink, statsrådet Leif Blomberg, inrikesminister
          </note>
          <note>
            Jörgen Andersson och statsrådet Ulrica Messing.
          </note>
          <note>
            2 § Meddelande om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1996/97:184
          </note>
          <note>
            Till riksdagen
          </note>
          <note>
            Interpellation 1996/97:184 av Holger Gustafsson om det svenska
            jordbrukets konkurrensvillkor
          </note>
          <note>
            Interpellationen kommer att besvaras torsdagen den 17 april 1997.
          </note>
          <note>
            Skälet till dröjsmålet är svårighet att finna en debattdag som
            passar både interpellanten och mig.
          </note>
          <note>
            Stockholm den 3 mars 1997
          </note>
          <note>
            Annika Åhnberg
          </note>
          <note>
            Interpellationerna 1996/97:202 och 207
          </note>
          <note>
            Till riksdagen
          </note>
          <note>
            Interpellation 1996/97:202 av Gudrun Lindvall om genmanipulerade
            livsmedel.
          </note>
          <note>
            Interpellation 1996/97:207 av Gudrun Lindvall om genmanipulerad
            majs och soja.
          </note>
          <note>
            Interpellationerna kommer att besvaras torsdagen den 10 april
            1997.
          </note>
          <note>
            Skälet till dröjsmålet är resa.
          </note>
          <note>
            Stockholm den 3 mars 1997
          </note>
          <note>
            Annika Åhnberg
          </note>
          <note>
            3 § Svar på interpellation 1996/97:155 om ekonomisk frihet
          </note>
          <note type="speaker">
            Anf. 1 Finansminister ERIK ÅSBRINK (s):
          </note>
          <note>
            Fru talman! Bo Lundgren har frågat mig om vad jag avser göra
            för att stärka den ekonomiska friheten och de krafter som ligger
            bakom välståndets utveckling.
          </note>
          <note>
            I inledningen av sin interpellation tar Bo Lundgren upp betydelsen
            av väl fungerande institutioner för ekonomisk tillväxt och välstånd
            samt att just bristen på sådana institutioner kan förklara sammanbrottet
            för de centralplanerade ekonomierna. Jag håller med Bo
          </note>
          <note>
            Lundgren om att väl utformade regelverk och institutioner är
            en väsentlig förklaring till ekonomisk tillväxt. Det är politikens
            uppgift att utforma ändamålsenliga och effektiva regelverk och
            institutioner som lägger grunden för en fungerande marknadsekonomi.
          </note>
          <note>
            Bo Lundgren argumenterar också utifrån den rangordning av välstånd
            som kan göras med hjälp av
          </note>
          <note>
            OECD:s statistik över BNP per person. Sverige har enligt denna
            rangordning "halkat ned" från en tredjeplats i början av 1970-talet
            till en nuvarande sextondeplats. Detta är i och för sig en riktig
            iakttagelse, men vad Lundgren inte nämner är att skillnaden i
          </note>
          <note>
            BNP per person mellan Sverige och de länder som passerat Sverige
            inte är särskilt stor. Sverige har således inte försämrat sitt
            relativa välstånd så dramatiskt som förändringen i rangordning
            kan ge intryck av.
          </note>
          <note>
            Det som hänt är att Sverige från att ha varit först i en klunga
            av jämbördiga länder nu halkat litet längre ned, huvudsakligen
            som en följd av den negativa
          </note>
          <note>
            BNP-utvecklingen 1991-1993.
          </note>
          <note>
            Vidare gör Lundgren en koppling mellan den försämrade positionen
            i rangordningen och utvecklingen av den offentliga sektorns storlek
            och stigande skatter.
          </note>
          <note>
            Om detta resonemang stämmer kan man fråga sig hur
          </note>
          <note>
            Lundgren förklarar utvecklingen i Danmark. Danmark har förbättrat
            sin position i välståndsligan till en femteplats 1995 från att
            ha legat på åttonde plats 1970.
          </note>
          <note>
            Detta har skett samtidigt som den offentliga sektorn liksom skatteuttaget
            vuxit för att 1995 vara i samma storleksordning som i Sverige.
          </note>
          <note>
            Bo Lundgren refererar också till en studie över s.k. ekonomisk
            frihet. Grundidén i studien är att stor ekonomisk frihet är en
            viktig förklaring till ekonomisk tillväxt. Vad avses då med begreppet
            ekonomisk frihet? Begreppet som sådant är mycket oklart, bl.a.
          </note>
          <note>
            kan man fråga sig vems frihet som avses och i vilken relation
            som friheten står i förhållande till andra politiska mål såsom
            inkomstfördelning eller god miljö.
          </note>
          <note>
            Nästa problem uppstår när man skall försöka mäta den ekonomiska
            friheten. I den refererade studien mäts 17 variabler, och dessa
            vägs sedan samman till ett enda mått. Valet av variabler, liksom
            hur dessa skall vägas samman, utgår från en subjektiv bedömning.
            Förklaringen till att Sverige hamnar förhållandevis långt ned
            på den rangordning som görs kan främst hänföras till den offentliga
            sektorns storlek, inklusive transfereringar, och det därav medföljande
            relativt höga skatteuttaget. Även det faktum att vi har ett värnpliktsförsvar
            räknas som en inskränkning av den ekonomiska friheten i vårt land.
          </note>
          <note>
            Är då en stor offentlig sektor och ett omfattande välfärdssystem
            ett tecken på bristande ekonomisk frihet? Jag anser ej att så
            är fallet, utan tvärtom att den offentliga sektorn och välfärdssystemet
            är ett utslag av medborgarnas önskemål uttryckta i demokratiska
            val. Den offentliga sektorn och transfereringarna ökar i många
            avseenden den ekonomiska friheten. Ett generöst utbildnings- och
            studiestödssystem ökar individens frihet. Det blir möjligt för
            alla, oavsett familjens ekonomiska situation, att skaffa sig en
            god utbildning, något som i sin tur ger möjlighet till ett bra
            arbete.
          </note>
          <note>
            Likaså ökar en väl utbyggd barn- och äldreomsorg individens frihet.
            Om man i stället skulle använda
          </note>
          <note>
            Lundgrens resonemang skulle satsningar på utbildning och omsorg
            minska den ekonomiska friheten.
          </note>
          <note>
            Jag anser att en jämnare inkomstfördelning ökar den ekonomiska
            friheten för de sämst ställda i samhället och att den därför är
            eftersträvansvärd. En jämnare inkomstfördelning behöver inte,
            något som ofta hävdas, medföra en lägre tillväxt. Tvärtom finns
            det en studie som visar att en jämn inkomstfördelning har en positiv
            effekt på tillväxten. Ett område där detta lätt kan ses är utbildning.
            Ett generöst system med utbildning och studiefinansiering gör
            det möjligt även för personer med svag ekonomisk ställning att
            skaffa sig en gedigen utbildning. Därigenom ökar givetvis möjligheten
            till ett bättre betalt arbete, och utbildningssystemet får en
            inkomstomfördelande effekt.
          </note>
          <note>
            Detta är självfallet bra för individen, men också för samhället
            som helhet. Genom att fler får möjlighet till utbildning höjs
            befolkningens utbildningsnivå, och därigenom främjas produktivitet
            och tillväxt. En förklaring till den snabba tillväxten i flera
            ostasiatiska länder anses vara att utbildningssystem verkar inkomstutjämnande.
          </note>
          <note>
            Regeringen för en politik som syftar till att främja välståndet
            och tillväxten. Utgångspunkten är att sunda statsfinanser och
            stabila priser ger de bästa förutsättningarna för en långsiktigt
            uthållig tillväxt. Regeringens ekonomiska politik har också varit
            framgångsrik;
          </note>
          <note>
            underskottet i de offentliga finanserna har nedbringats drastiskt
            och vi närmar oss balans, inflationen är mycket låg, utrikeshandeln
            går med överskott, kronan har stabiliserats och räntorna har sjunkit
            kraftigt.
          </note>
          <note>
            Regeringen verkar också på andra sätt för att främja ett gott
            näringslivsklimat. Sverige har en lång tradition med internationellt
            sett starka företagsskatteregler, som ytterligare befästes genom
            skattereformen
          </note>
          <note>
            1990-1991. Vi har medverkat till att föra in Sverige i det europeiska
            samarbetet genom EES-avtalet och medlemskapet i EU. Regeringen
            driver en frihandelsvänlig politik som bl.a. syftar till att öka
            konkurrensen i Sverige. Ett exempel på framgång är det avtal som
            helt nyligen slöts om telekommunikationstjänster. Det kommer att
            förbättra de svenska företagens möjligheter att konkurrera utomlands.
            Samtidigt kommer konkurrensen i Sverige att öka, vilket kommer
            konsumenterna till godo genom lägre priser och ett större urval
            av tjänster. Sverige ligger i topp vad gäller satsning på forskning
            och utveckling.
          </note>
          <note>
            Att vi också har ett bra företagsklimat I Sverige bekräftas av
            en studie som de amerikanska handelskamrarna i Europa publicerade
            i höstas. Enligt denna var Sverige det land som tillsammans med
            Schweiz,
          </note>
          <note>
            Holland, Irland och Israel ansågs ha det bästa företagsklimatet
            1996 bland 23 jämförda länder. Samma studie visade också att de
            tillfrågade företagsledarna rangordnar Sverige högt vad avser
            livskvalitetsfaktorer som sjukvård, utbildning m.m. Det är just
            sådana livskvalitetsfaktorer som i vårt land tillhandahålls genom
            den offentliga sektorn. Men det dessa företagsledare ser som ett
            väsentligt bidrag till ett bra företagsklimat betraktar Bo Lundgren
            som ett ingrepp i den ekonomiska friheten.
          </note>
          <note>
            Den politik som Bo Lundgren förordar är en politik som syftar
            till ökad ekonomisk frihet för de redan besuttna på bekostnad
            av de svagare i samhället. Regeringen föredrar att driva en politik
            som ökar friheten även för svagare grupper i samhället och anser
            att en sådan politik är väl förenlig med en god ekonomisk tillväxt.
          </note>
          <note type="speaker">
            Anf. 2 BO LUNDGREN (m):
          </note>
          <note>
            Fru talman! Låt mig först, så här i efterhand, gratulera Erik
            Åsbrink till att ha fyllt 50 år; jag var bortrest när han fyllde.
            Jag hade faktiskt hoppats att uppnådda 50 skulle ha lett till
            att finansministern hade blivit förståndigare och klokare. Av
            svaret kan vi konstatera att så inte är fallet, men jag vill ändå
            tacka för det här svaret.
          </note>
          <note>
            Finansministern kan i ett läge med en besvärlig situation för
            många människor inte låta bli att komma med rent partipolitiska
            felaktiga piruetter. Det är ganska givet att varken Erik Åsbrink
            eller jag själv arbetar politiskt för att det skall bli sämre
            för dem som har det besvärligt eller för att de som har det bra
            skall få det ännu bättre. Jag utgår från att Erik Åsbrink, i likhet
            med mig, faktiskt syftar till att driva en politik som gör det
            bättre för alla, med en särskild inriktning på dem som kan betecknas
            som svaga både i ekonomiska och i andra termer. Det finns ingen
            anledning att ifrågasätta det. Det vi har anledning att diskutera
            är hur man når fram till en sådan politik.
          </note>
          <note>
            Man kan definiera de svagaste i ekonomiska termer som de som
            saknar arbete - vi har ju en rekordnivå vad gäller arbetslösheten
            i Sverige i dag - och de som trots arbete har så litet kvar av
            sin lön efter skatt att marginalerna är små. De tvingas få bidrag
            eller mår generellt dåligt av att inte ha kontroll över sin egen
            ekonomi. Då skulle man kunna säga att det svar som Erik Åsbrink
            ger är väldigt negativt. Han säger att vi egentligen inte har
            några problem i Sverige.
          </note>
          <note>
            Allting är bra. Vi lever i stort sett i den bästa av världar.
            Ändå mår människor dåligt.
          </note>
          <note>
            I ett TV-program i går hade Margot Wallström svårt att förklara
            varför man i olika avseenden skulle behöva må så dåligt som man
            gör. Det beror naturligtvis på att ekonomin inte fungerar tillfredsställande.
          </note>
          <note>
            En finansminister borde ägna sig åt att fundera kring den här
            typen av rapport. Man kan alltid diskutera de mått som används
            för att bestämma frihetsgrader i ekonomin och tillväxten. Men
            i grunden visas ett klart samband. Enskilda länder kan alltid
            tas fram, liksom i all statistik, som visar att det inte riktigt
            stämmer.
          </note>
          <note>
            Men i grunden finns den här korrelationen.
          </note>
          <note>
            I två andra skrifter - SNS-rapporten från i år och
          </note>
          <note>
            Magnus Henreksons bok om Sveriges tillväxtproblem
          </note>
          <note>
            - pekas på precis samma saker. Vi har alltså ett antal problem
            i Sverige som gör det sämre för dem som har en besvärlig ekonomisk
            situation. Då borde naturligtvis finansministern ägna sig åt att
            fundera igenom om det kan ligga något i vad SNS-ekonomerna i Sverige
            säger, vad rapporten om frihetsgrader säger och vad Magnus Henrekson
            sade när han var verksam inom fackföreningsrörelsens ekonomiska
            institut.
          </note>
          <note>
            Det är människor som mår illa som drabbas av att vi har så stela
            arbetsmarknadsregleringar. Vi har mycket arbetsmarknadsregleringar
            och en stel arbetsmarknad. Människor kommer inte in på arbetsmarknaden
            och får av det skälet inte jobb. Finansministern säger själv att
            skatterna är en stor del av förklaringen till diskussionen kring
            om friheten i Sverige, när det gäller ekonomi, är tillräckligt
            stor eller inte. Det är klart att det med kraftiga skatter på
            arbete blir sämre möjligheter att anställa. Det är dyrt att anställa.
            Vissa sektorer, som tjänstesektorn riktad till hushållen, straffas
            helt ut. Om man har höga marginalskatter är det mindre intressant
            att utbilda sig och arbeta. Det kan vara mer intressant att flytta
            från Sverige, om man har goda förutsättningar för det. Det är
            en fråga om t.ex. skatterna på kapitalbildning.
          </note>
          <note>
            Erik Åsbrink! Vore det inte bättre att nu här i kammaren för
            svenska folket redovisa om regeringen och finansministern har
            några tankar på hur den nuvarande dåliga situationen kan vändas
            till sin motsats?
          </note>
          <note type="speaker">
            Anf. 3 LENA KLEVENÅS (s):
          </note>
          <note>
            Fru talman! Jag tycker att debatter om ekonomi är oerhört intressanta.
          </note>
          <note>
            Bo Lundgren påpekar i sin interpellation att den svenska ekonomin
            växte i en takt som saknar motstycke mellan 1870 och 1970. Vi
            lyftes till ett land i välstånd av yttersta världsklass. Det är
            sant, men jag vill påminna Bo Lundgren om att även de klassiska
            ekonomerna - Adam Smith, David Ricardo, John
          </note>
          <note>
            Stuart Mill och andra - var ganska medvetna om att det efter
            den enorma tillväxtperioden skulle bli en mättnad. Man kunde se
            en lång period av tillväxt som en parentes.
          </note>
          <note>
            Påståendena om att Sverige har halkat efter i något slags ekonomisk
            sifferexercis är naturligtvis sanna.
          </note>
          <note>
            Men det måste väl ändå vara intressant på vilken nivå ett land
            har sin BNP per person? Jag har med mig en artikel från en svensk
            dagstidning. Rubriken är:
          </note>
          <note>
            Bråddjupet mellan de fattiga och de rika. Det finns ett mycket
            fint diagram över länderna runt Östersjön.
          </note>
          <note>
            Man kan se att det, när det gäller BNP per invånare i dollar
            för 1995, är 10 gångers skillnad mellan länderna på den ena och
            länderna på den andra sidan Östersjön.
          </note>
          <note>
            Bo Lundgren kan inte vara omedveten om att ekonomisk tillväxt
            har ekologiska effekter och att den rika delen i världen, i och
            med att den har växt på detta sätt, har lagt beslag på en oerhört
            stor andel av jordens resurser. Bo Lundgren talar om fattiga och
            eftersatta grupper. Hur ser Bo Lundgren på situationen när det
            gäller länder runt Östersjön - om vi skall prata om närområden?
            Hur skall vi kunna se till att det sker en tillväxt i länderna
            på andra sidan Östersjön? Och hur skall vi kunna se till att en
            utjämning sker mellan oss och att det blir en mer rättvis nivå
            på vår materiella levnadsstandard, om Sverige i all oändlighet
            skall ha den tillväxt som vi hade mellan
          </note>
          <note>
            1870 och 1970?
          </note>
          <note>
            Det finns en annan intressant artikel i en annan morgontidning:
            Vidlyftig livsstil lämnar djupa spår.
          </note>
          <note>
            Där visar man att befolkningen runt Östersjön, framför allt vi
            på den västra sidan, lägger beslag på så mycket att vi skulle
            behöva ha sex, sju östersjöar till.
          </note>
          <note>
            De 22 miljoner människor som bor i de 29 största städerna runt
            Östersjön utnyttjar 200 gånger större areal än städerna ockuperar
            för sin existens. Man behöver alltså areal för att kunna se till
            att man får mat, trä och papper. Om man skulle ta med den yta
            som dessa städer behöver för att oskadliggöra utsläpp av t.ex.
            koldioxid, kväve och fosfor behöver man ha mellan 455 och 1 085
            - låt oss säga ca 1 000 - gånger större areal.
          </note>
          <note>
            Att tro att vi i västvärlden i all oändlighet skall kunna tillväxa
            och att problemet för oss är att Sverige har halkat efter i något
            slags liten liga i toppen när det gäller BNP per person är en
            snäv syn på vad som är viktigt i politiken och livet. Vi kan inte
            i all oändlighet växa med en procentsats som är lika stor år efter
            år och större än alla andras. Då ökar klyftorna.
          </note>
          <note type="speaker">
            Anf. 4 TALMANNEN:
          </note>
          <note>
            Får jag i all vänlighet erinra om att ämnet för denna interpellation
            är ekonomisk frihet. Ämnet i nästa interpellation, som Lena Klevenås
            har väckt, är ekologisk ekonomi. Vi bör särskilja dessa ämnen
            i debatten, även om jag inser att det finns de som vill göra kopplingar.
            Men vi bör hålla oss till ämnet för de respektive interpellationerna.
          </note>
          <note type="speaker">
            Anf. 5 Finansminister ERIK ÅSBRINK (s):
          </note>
          <note>
            Fru talman! Jag skall inte lägga mig i den separata interpellationsdebatt
            som håller på att bryta ut mellan
          </note>
          <note>
            Lena Klevenås och Bo Lundgren, utom på en punkt.
          </note>
          <note>
            Lena Klevenås frågade om Bo Lundgren tror att det är möjligt
            att upprätthålla den höga tillväxt som
          </note>
          <note>
            Sverige hade mellan 1870 och 1970 också i framtiden. Jag kan
            svara att Bo Lundgren på ett mycket tydligt sätt avvikit från
            en sådan utvecklingsbana, nämligen under den tid då han själv
            satt i regeringen.
          </note>
          <note>
            Då hade Sverige inte någon tillväxt över huvud taget.
          </note>
          <note>
            Det var tvärtom en negativ tillväxt, en tillbakagång.
          </note>
          <note>
            Det var en minskande produktion och minskande inkomster.
          </note>
          <note>
            Så var det dessvärre inte på grund av omsorg om miljö och ekologisk
            balans. Detta ledde inte till ett bättre Sverige. Det ledde till
            en massarbetslöshet. Det ledde till att svenska folkets levnadsstandard
            och inkomster sjönk. Det ledde till att vi fick de största underskotten
            i de offentliga finanserna som vi någonsin har haft i det här
            landet. Det var ingen bra utveckling. Och det var framför allt
            under den perioden som tillbakagången skedde för Sverige jämfört
            med andra länder.
          </note>
          <note>
            Jag håller med om att vi relativt sett har haft en viss tillbakagång
            sedan omkring 1970. Men den förklaras till stor del av utvecklingen
            under den tid då Bo
          </note>
          <note>
            Lundgren satt i regeringen. Det är ett faktum. Bo
          </note>
          <note>
            Lundgren är bekymrad över situationen i dag och frågar om jag
            ägnar tid åt detta. Jag kan säga att jag ägnar all min tid åt
            detta. Jag och regeringen i övrigt ägnar all vår tid åt att sanera
            landets ekonomi och finanser utifrån den situation som vi fick
            ärva 1994.
          </note>
          <note>
            Vi har kommit en lång bit på väg. Men visst återstår det en hel
            del att göra, och framför allt gäller det naturligtvis den höga
            arbetslösheten.
          </note>
          <note>
            Men det här skulle handla om ekonomisk frihet.
          </note>
          <note>
            Bo Lundgren hade en benägenhet att breda ut sig i en allmänekonomisk
            debatt, och det var kanske inte meningen. När det gäller ekonomisk
            frihet använder
          </note>
          <note>
            Bo Lundgren en undersökning där den offentliga sektorns storlek
            är en avgörande parameter för att bedöma vad man kallar ekonomisk
            frihet och hur stor denna är. I Sverige är de offentliga utgifterna
            höga, och då skulle vi alltså vara ett ofritt land enligt den
            här jämförelsen. Jag tycker att det är ett oerhört märkligt synsätt.
          </note>
          <note>
            Som illustration till det kan jag ta hur de offentliga utgifterna
            har utvecklats under 90-talet. År 1991, när
          </note>
          <note>
            Bo Lundgren inträdde i Regeringskansliet, var de offentliga utgifterna
            63 % av BNP. Tre år senare, när den borgerliga regeringen fick
            lämna in, hade de ökat till drygt 70 %. Med Bo Lundgrens synsätt
            måste den politik han själv förde ha ökat ofriheten i landet.
          </note>
          <note>
            Sedan dess har de offentliga utgifternas andel av
          </note>
          <note>
            BNP på nytt nedbringats så att de i år ligger under
          </note>
          <note>
            65 %. Om Bo Lundgren skall vara konsekvent måste han väl då framföra
            en hyllning till den socialdemokratiska regeringen, som uppenbarligen
            har ökat friheten på nytt efter det borgerliga bakslaget några
            år tidigare.
          </note>
          <note>
            Jag skall inte ta hem en fullt så enkel poäng, för jag anser
            att det här är ett fullständigt barockt synsätt.
          </note>
          <note>
            Det är naturligtvis ett stort problem när man skaffar sig utgifter
            som man inte kan betala. Det var det stora problemet med den borgerliga
            regeringspolitiken.
          </note>
          <note>
            Men att påstå att det här avspeglar frihet eller ofrihet är med
            förlov sagt en oerhört förenklad, för att inte säga direkt felaktig,
            argumentation. Jag tycker faktiskt att den ekonomiska debatten
            bör föras på ett något mer kvalificerat plan än så, annars hamnar
            man total fel.
          </note>
          <note>
            Vi är alla intresserade av ekonomisk frihet och frihet för människorna
            i det här landet. Men att tro att detta avspeglas i enkla statistiska
            mått på den offentliga sektorns storlek är totalt felaktigt.
          </note>
          <note type="speaker">
            Anf. 6 BO LUNDGREN (m):
          </note>
          <note>
            Fru talman! Jag tänker i nästa interpellationsdebatt komma tillbaka
            med synpunkter på miljö, ekologi och ekonomi.
          </note>
          <note>
            Jag har dock litet svårt att förstå att Lena Klevenås, i likhet
            med Erik Åsbrink, tycker att det är rimligt och att vi inte kan
            göra så mycket åt att 600 000
          </note>
          <note>
            människor är arbetslösa och att många människor behöver socialbidrag
            för att klara sin ekonomi. Jag är inte så pessimistisk. Jag tror
            att det finns stora möjligheter att skapa bättre förutsättningar
            för ekonomisk tillväxt, för fler nya jobb och för bättre standard
            för framför allt låg- och medelinkomsttagare. Jag är helt övertygad
            om att man med en ändrad politik kan klara detta, också med hänsyn
            tagen till kravet på en bättre miljö.
          </note>
          <note>
            Sedan hade det ju varit konstigt om Erik Åsbrink i en interpellationsdebatt
            inte hade försökt glida ur greppet genom att hänvisa till att
            allt var ljust och glatt under 80-talet men någon gång den 4 oktober
          </note>
          <note>
            1991 började allting gå utför. Sanningen är ju att rutschbanan
            utför - den verkligt märkbara när det gäller både statsfinanser
            och arbetslöshet - började vid pass när Erik Åsbrink gick från
            statssekreterarposten i Finansdepartementet till att vara skatteminister.
          </note>
          <note>
            Den tidigare finansministern Kjell-Olof Feldt, som
          </note>
          <note>
            Erik Åsbrink jobbade tillsammans med under hela 80-
          </note>
          <note>
            talet, skrev i sin bok Den tredje vägens politik om det här 80-talet
            och den politik som Socialdemokraterna med Erik Åsbrink som en
            av ingenjörerna då skapade.
          </note>
          <note>
            Han skriver: Den tredje vägens politik hade misslyckats. Framför
            oss låg avgrunden.
          </note>
          <note>
            Det var den avgrunden vi försökte hantera.
          </note>
          <note>
            Jag går nu tillbaka till det som är väsentligt i den här debatten.
            Frihet har betydelse både för individer och för ekonomin. Det
            är ganska givet att Erik Åsbrink, eller för den delen Anders Sundström
            och Margareta Winberg, inte kan skapa några jobb. Man kan skapa
            mer eller mindre goda förutsättningar för jobb.
          </note>
          <note>
            Detta är en väsentlig del när det gäller tillväxtmöjligheterna,
            och det har med friheten att göra. Ju mer man lägger sig i, ju
            mer man styr genom att sätta upp arbetsmarknadsregleringar som
            skapar hinder för att komma in på arbetsmarknaden, desto sämre
            förutsättningar blir det för nya jobb. Det måste väl ändå finansministern
            medge.
          </note>
          <note>
            Ta det som finansministern själv lyfte fram, nämligen den offentliga
            sektorns storlek och skattepolitiken. Han säger att detta leder
            till frihet. Men det märkliga är ju att den socialdemokratiska
            frihet Erik
          </note>
          <note>
            Åsbrink talar om är den som gäller de besuttna: de som tjänar
            mycket och de som har stor förmögenhet.
          </note>
          <note>
            Vanliga människor i ett högskattesamhälle betalar så mycket i
            skatt att de är utlämnade åt och beroende av att den politiska
            sektorn klarar alla sina åtaganden -
          </note>
          <note>
            sjukvård, pensioner och mycket annat. Om den inte gör det har
            vanliga människor ingen valmöjlighet. De som har det är de som
            först betalar skatten och sedan har en hel del över för att klara
            resten av utgifterna och för att kunna välja någonting själv.
            Det är för deras skull vi diskuterar friheten. De är nämligen
            också beroende av tillväxt och av att fler får nya jobb.
          </note>
          <note>
            Då skulle jag återigen vilja ta upp den del i den här frihetsrapporten
            som finansministern själv tog upp, nämligen skatterna. Låt oss
            koncentrera oss på detta. Vi har världens högsta skatter. Vi har
            ett skattetryck som innebär att det är dyrt att anställa. Vi straffar
            ut den privata tjänstesektorn vad gäller hushållstjänster. Vi
            har skatter för företag som - det håller jag med om - är alldeles
            utmärkta i många avseenden, i de allra flesta avseenden. Men företagen
            drivs ju av personer, av människor av kött och blod. När vi i
            en sådan här kalkyl också ser till vad de betalar i skatter, och
            även attityderna till dem, finner vi att vi har dubbelbeskattning
            och trippelbeskattning. Vi har extra hög beskattning just på investeringar
            i nya jobb. Där ligger problemen med regleringar och styrning.
          </note>
          <note>
            Skulle inte finansministern vilja sänka skatten på arbete och
            se till att man får lika skatt på kapitalbildning, oavsett om
            det är eget kapital eller inte? Det skulle vara intressant att
            få svar på den frågan.
          </note>
          <note type="speaker">
            Anf. 7 LENA KLEVENÅS (s):
          </note>
          <note>
            Fru talman! Det skall bli ett kort inlägg, och jag skall hålla
            mig strikt till den ekonomiska friheten.
          </note>
          <note>
            Jag vill hävda att den offentliga sektorns utvidgning och uppbyggnad
            i Sverige gav väldigt många jobb för svenska kvinnor och gav dem
            en ekonomisk frihet. Skatter ger jobb i den offentliga sektorn,
            och kvinnor arbetar i den offentliga sektorn. Jag vill verkligen
            understryka att för de svenska kvinnorna har det inneburit en
            enorm ekonomisk frihet.
          </note>
          <note>
            Anf. 8 Andre vice talman GÖREL
          </note>
          <note type="speaker">
            THURDIN (c):
          </note>
          <note>
            Fru talman! Det är kanske på tiden att vi börjar utveckla diskussionen
            kring både ekonomiska teorier och politisk-ekonomiska filosofier.
            Jag tror att vi har nått en brytpunkt i vårt moderna samhälle
            som kräver att vi för en väldigt seriös debatt kring vilka regler
            som styr och vad som åstadkommer ekonomisk frihet.
          </note>
          <note>
            Fru talman! På 80-talet minns jag att socialdemokraterna och
            moderaterna tog varandra i hand om den ekonomiska politiken. Det
            konstaterades i statistik som togs fram här i riksdagen. Vad ledde
            den ekonomiska politiken till? Ledde den till ekonomisk frihet?
            Jag uppfattar inte att dess konsekvenser ledde till ekonomisk
            frihet, utan de klavband faktiskt oss i
          </note>
          <note>
            Sverige och gör det på sätt och vis fortfarande. Det var en ekonomisk
            politik som utgick enbart från tillväxtbegreppet, vilket bara
            har varit något slags kvantifiering med vissa storheter som egentligen
            inte i alla stycken har innehållit någon livskvalitet över huvud
            taget. Antalet sjuka har ju också påverkat tillväxten, och även
            trafikolyckor osv.
          </note>
          <note>
            Jag vill fråga både Bo Lundgren och finansministern: Hur kan
            ni i dag försvara, för det tror jag ni gör, den ekonomiska politik
            som egentligen fördes då också, dvs. grunderna för den ekonomiska
            politiken?
          </note>
          <note>
            Sedan vill jag ställa en fråga, kanske främst till Bo
          </note>
          <note>
            Lundgren, om vad ekonomisk frihet är. Ekonomisk frihet måste
            ju innebära att man har tillgång till kapital om man vill sätta
            saker och ting i verket. Om man ser på dagens kapitalflöden har
            först folket lokalt jobbat ihop kapital. Sedan lyfts det kapitalet
            stegvis upp till något slags cyberspace-nivå där ingen har någon
            kontroll över det. Sedan sitter några och kan trycka på knappar
            som påverkar i stort sett varje individ, utan att vi egentligen
            kan påverka den som trycker på knapparna.
          </note>
          <note>
            Då frågar jag mig: Är det ekonomisk frihet att t.ex. kapitalet
            är tillgängligt för investmentbolag och för dem som kan spelreglerna
            på kapitalmarknaden?
          </note>
          <note>
            Eller är det ekonomisk frihet att individer på lokal nivå faktiskt
            får tillgång till riskkapital om de som entreprenörer vill sätta
            i verket det de har funderat fram?
          </note>
          <note>
            Jag är mycket orolig, därför att det är stor brist på lokalt
            riskvilligt kapital. Kommunerna får tillbaka en del av de statliga
            skatterna, men kommunerna förvaltar snart sitt kapital utomlands.
            Till slut frågar man sig: På vilket sätt skall vi kunna garantera
            att individen på lokalnivå har ekonomisk frihet?
          </note>
          <note type="speaker">
            Anf. 9 Finansminister ERIK ÅSBRINK (s):
          </note>
          <note>
            Fru talman! Först vill jag vända mig till Görel
          </note>
          <note>
            Thurdin som talade om att socialdemokrater och moderater på 80-talet
            skulle ha tagit varandra i hand när det gäller den ekonomiska
            politiken. Jag känner inte igen detta. Min minnesbild är en helt
            annan. Det var hård konfrontation om den ekonomiska politiken
            mest hela tiden då också.
          </note>
          <note>
            Däremot är jag helt med på att både behålla handslaget och att
            utveckla samarbetet ytterligare med
          </note>
          <note>
            Centerpartiet när det gäller den ekonomiska politik som förs
            nu och hur vi tillsammans kan åstadkomma fler jobb, sätta fler
            människor i arbete och minska den höga arbetslösheten. Det är
            naturligtvis den allra viktigaste uppgiften som vi nu har att
            arbeta med. Där har jag gott hopp om att vi gemensamt skall kunna
            åstadkomma en hel del goda förslag.
          </note>
          <note>
            Jag håller helt med Lena Klevenås om att den offentliga sektorn
            i mångt och mycket är en bärare av frihet. Vi skapar sysselsättning
            och det är viktigt, inte minst för många kvinnor. Vi ser ju detta
            i hög grad i det som är själva kärnan i välfärden och det som
            de allra flesta människor, t.o.m. de som sympatiserar med Moderaterna
            tycker är viktigt och är beredda att betala skatter för, nämligen
            vården, äldreomsorgen, barnomsorgen och skolan. Det är oerhört
            viktigt att detta fungerar och att det dessutom ger jobb åt många
            människor, inte minst åt många kvinnor.
          </note>
          <note>
            Det stela och egendomliga synsätt som Bo Lundgren representerar,
            där man sätter likhetstecken mellan storleken på den offentliga
            sektorn och graden av frihet, dvs. ju större offentlig sektor,
            desto ofriare blir samhället, är för mig fullständigt orimligt.
            Det är främmande för de flesta människor i det här landet, för
            de uppfattar saken på rakt motsatt sätt.
          </note>
          <note>
            Problemet, Bo Lundgren, uppkommer när man inte kan betala för
            sig, när man lånar till utgifter, till välfärd och till jobben.
            Det är ohållbart. Det fungerar inte, och det leder förr eller
            senare till elände och katastrof. Det var precis den situation
            som Sverige var på väg in i och som vi socialdemokrater har fått
            hantera sedan 1994. Den höga arbetslösheten, Bo Lundgren, uppkom
            under den tiden, inte under den socialdemokratiska tiden. Den
            var ett arv från den borgerliga regeringsperioden, och det är
            det som vi nu kämpar med.
          </note>
          <note>
            Jag skall gärna säga att jag inte är nöjd med resultaten hittills
            på det området. Vi har lyckats mycket bra på andra områden, när
            det gäller sanering av statsfinanser, att få ned räntor och att
            få ned inflationen. Vi har ännu inte lyckats lika bra när det
            gäller att få ned den höga arbetslöshet som vi fick överta. Det
            är därför som vi nu i ännu högre grad skall inrikta kraften på
            det området.
          </note>
          <note>
            Men vi kommer aldrig att lyckas med detta om vi utmålar personer
            som jobbar i den offentliga sektorn, kvinnor och män som jobbar
            i vården, omsorgen och skolan, som bärare av ofriheten. Att det
            viktigaste av allt skulle vara att skära ned på de verksamheter
            som ligger i den offentliga sektorn kan jag aldrig se som en väg
            till ökad frihet, och det kan aldrig vara en väg till ökad sysselsättning.
            Det gäller för moderaterna att komma ur detta stelbenta och föråldrade
            synsätt, om ni på något sätt skall kunna bidra till en positiv
            utveckling av det här landets ekonomi.
          </note>
          <note>
            Jag måste säga att det jag har hört hittills i den här debatten
            inte har gett mig större hopp om detta. Men vem vet, även Bo Lundgren
            kanske lär sig när han blir äldre och förståndigare.
          </note>
          <note type="speaker">
            Anf. 10 BO LUNDGREN (m):
          </note>
          <note>
            Fru talman! Till Lena Klevenås och Erik Åsbrink vill jag säga
            att jag inte delar er kvinnosyn. Jag tror absolut inte att kvinnor
            skall vara hänvisade till att arbeta i offentlig sektor och i
            de yrken som finns inom dagens eller framtidens offentliga sektor.
            Jag tror att kvinnor på samma sätt som vi män kan arbeta inom
            alla sektorer, inom privat sjukvård, inom industrin, inom den
            expanderande IT-branschen, om vi tar ett brett grepp. Jag tror
            att kvinnor har de förutsättningarna. Det är hemskt att höra Lena
            Klevenås och Erik
          </note>
          <note>
            Åsbrink faktiskt tycka att kvinnor skall vara hänvisade till
            en offentlig sektor, med de problem den har.
          </note>
          <note>
            Det är givet att det behövs en offentlig sektor. Det behövs gemensamma
            insatser, och den stat vi har skall vara stark för de uppgifter
            som verkligen behövs, att hjälpa de människor som är svaga, som
            behöver det gemensamma stödet, och vara en garant för en bra sjukvård.
            Så är det inte i dag. I dag ägnar sig
          </note>
          <note>
            Stockholms läns landsting åt att driva inkassoverksamhet och
            att räkna fladdermöss. Man borde lägga alla resurser på vården,
            om det behövs mer resurser där. Framför allt skall man utnyttja
            de resurser som finns mer effektivt. Det är väsentligt att ha
            en bra, trygg och stabil offentlig sektor, men inte en överstor
            offentlig sektor. Det var det frågan gällde.
          </note>
          <note>
            Handslaget under 80-talet, Görel Thurdin, var ju när Centern
            kom överens med Socialdemokraterna om tvångssparande. Det var
            inte lyckosamt, såvitt jag ser det. Jag kommer tillbaka till tillväxt,
            ekonomi och miljö sedan.
          </note>
          <note>
            Kvar står det faktum att finansministern, i ett läge där människor
            är arbetslösa och mår dåligt, i ett läge där man kan konstatera
            att inte bara den rapport som jag lyfte fram utan också ett antal
            ekonomer i och utanför Sverige säger att Sverige måste avreglera
            ekonomin, skapa förutsättningar för nya jobb genom lägre skatter
            för tjänstesektorn, genom kapitalbildning och motsvarande, säger:
            Allt är bra. Det är synd att det har misslyckats, men allt är
            bra. Ta nu chansen att tala om hur arbetslösheten skall minska
            och tillväxten öka.
          </note>
          <note>
            Anf. 11 Andre vice talman GÖREL
          </note>
          <note type="speaker">
            THURDIN (c):
          </note>
          <note>
            Fru talman! Jag konstaterar att Erik Åsbrink i princip ensam
            vill bära ansvaret för 80-talets ekonomiska politik. Men jag kommer
            faktiskt ihåg statistik som togs fram här i riksdagen. Det konstaterades
            att det var moderaterna och socialdemokraterna som hade fattat
            de flesta besluten här i riksdagen. Den statistiken kanske var
            felaktig, inte vet jag.
          </note>
          <note>
            Då talades det inte om något annat än ekonomisk tillväxt. Man
            var helt låst vid det perspektivet. Vi ser ju hur det gick. Det
            blev sämre ekonomisk frihet på grund av att man följde de gamla
            ekonomiska teorierna om tillväxten.
          </note>
          <note>
            Vad gäller tvångssparande vill jag i ett ekonomiskt och inte
            opportunistiskt perspektiv bara säga att det var en minskning
            av en överhettad ekonomi som kunde göras utan att det påverkade
            priser och inflation. Det var inte så många åtgärder som kunde
            vidtas med den neutrala effekten.
          </note>
          <note>
            Det är klart att offentlig sektor är bra till en viss gräns.
            Det som kanske binder ekonomin väldigt mycket i dag är alla de
            ekonomisk-administrativa system som vi har byggt upp på olika
            sätt och som är oerhört komplexa. Vi har svårt att ändra därför
            att det får konsekvenser som vi inte riktigt ser.
          </note>
          <note>
            I det sammanhanget vill jag ställa en fråga till finansministern:
            Finns det några planer på att ta ett helhetsgrepp över de här
            ekonomisk-administrativa systemen? De har i och för sig direkt
            koppling till vår välfärd på olika sätt, vare sig det är pensionssystem
            eller andra system, men de är ändå för komplexa för att vi skall
            kunna hantera dem. Hur skall vi göra för att få individerna att
            kunna ta mer ansvar också när det gäller den delen?
          </note>
          <note type="speaker">
            Anf. 12 PER UNCKEL (m):
          </note>
          <note>
            Fru talman! Skälet till att jag begärde ordet var en egenartad
            socialdemokratisk låsning vid att vissa verksamheter i samhället
            måste vara offentliga. Erik
          </note>
          <note>
            Åsbrink talar om att vården, skolan och allt det som vi verkligen
            tycker är viktigt är en offentlig verksamhet.
          </note>
          <note>
            Vän av ordningen frågar sig: Varför skall det som är allra viktigast
            och allra mest personligt nödvändigtvis göras helt beroende av
            samhällsekonomins utfall i statsbudgeten?
          </note>
          <note>
            Problemen i dag är ju, och det vet Erik Åsbrink, att vårdköerna
            ökar, att socialdemokraterna tar bort den vårdgaranti som borgerligheten
            införde tidigare och att storleken på klasserna i skolan ökar,
            och människors möjligheter att göra någonting åt detta själva
            är lika med noll. Valmöjligheterna är borta och marknaden är åter
            reglerad. Det innebär att svenska folket för de allra mest centrala
            uppgifterna för samhället tvingas att bokstavligen stå där med
            mössan i handen och finna sig i vad Erik Åsbrink gör för prioriteringar.
          </note>
          <note>
            Erik Åsbrink gör ju nämligen likhetstecken mellan allt detta
            viktiga som jag antydde tidigare och det offentliga. Om man i
            stället lät alla människor vara med och bidra till allt detta
            viktiga om de vill skulle inte människor behöva tvingas att stå
            där och vänta på att Erik Åsbrink säger: Nu skall vi bygga ut
            litet mera sjukvård eller litet mera skola.
          </note>
          <note>
            Bekymret i hela Erik Åsbrinks analys av den offentliga verksamheten
            ligger i det enkla faktum att han låser in vissa helt centrala
            verksamheter i en totalt politiskt dominerad sektor. Det är därför,
            Lena Klevenås, det blir så att kvinnor drabbas hårt när Erik
          </note>
          <note>
            Åsbrink säger att det inte finns mera pengar till vården. Då
            ställs människor utan arbete, därför att de ju bokstavligen inte
            har någonstans att ta vägen. Om
          </note>
          <note>
            Erik Åsbrink säger att skolan inte kan få mera pengar ställs
            lärare utan arbete, och många av dem är också kvinnor. Det finns
            ju nämligen ingen arbetsmarknad för denna kategori människor vid
            sidan om den offentliga sektorn.
          </note>
          <note>
            Då frågar jag mig: Hur i hela friden kan ett politiskt parti
            som Socialdemokraterna säga att det här är en bra ordning? Varför
            skall människor tvingas att så till den milda grad vara beroende
            av de politiska prioriteringarna? Varför skall kvinnor utsättas
            för oändligt mycket större risker att råka ut för arbetslöshet
            än folk i allmänhet? Det är för mig en gåta att Socialdemokraterna,
            som brukar hylla sysselsättning och vård och ofta talar om vikten
            av skolan, i praktisk verksamhet helt och hållet avstår från de
            metoder som politiken ändå disponerar över för att göra det möjligt
            för människor att ta del av dessa goda ting.
          </note>
          <note>
            Min fråga till Erik Åsbrink - jag tror att jag får ställa en
            fråga, eftersom Erik Åsbrink har ett anförande kvar - är en begäran
            att han försöker förklara för oss som inte riktigt förstår socialdemokratins
            sätt att resonera varför det skall finnas ett likhetstecken mellan
            offentligt å ena sidan och vård och skola å andra sidan. Vad är
            det för fel på tanken att också locka in andra initiativ och andra
            resurser och att för de anställda inom den offentliga verksamheten
            öppna andra alternativ än de som står till buds på en politisk
            monopolmarknad?
          </note>
          <note>
            Anf. 13 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Fru talman! Först vänder jag mig till Görel Thurdin. Jag anser
            att vi behöver en ekonomisk tillväxt för att klara en rad viktiga
            samhällsproblem, bl.a. att bekämpa arbetslösheten och att få mera
            resurser till vård, omsorg och skola. Ekonomisk tillväxt skall
            inte likställas med miljöförstöring eller överdriven resursförbrukning
            utan tvärtom: En ekonomisk tillväxt som bygger på att vi mer och
            mer effektivt kan utnyttja befintliga resurser möjliggör ju en
            bättre miljö, en snålare resursanvändning och ett mera miljövänligt
            och ekologiskt samhälle. Jag ser ingen motsatsställning här. Länder
            som har en ekonomisk utveckling har tvärtom de bästa möjligheterna
            att bedriva en aktiv miljöpolitik.
          </note>
          <note>
            Så vänder jag mig till de moderata parhästarna Bo
          </note>
          <note>
            Lundgren och Per Unckel. Jag blir förskräckt när jag hör er syn
            på offentlig sektor.
          </note>
          <note>
            Bo Lundgren beskriver det som en stor olycka för de kvinnor som
            jobbar inom vården, omsorgen och utbildningen - det gäller väl
            männen också, för den delen - att de har en offentlig arbetsgivare.
            Jag tror inte att de upplever det på det sättet. Jag tror att
            de är oerhört tacksamma för att de har denna arbetsgivare och
            att de gärna skulle vilja ha fler jobb inom denna sektor, inte
            färre jobb.
          </note>
          <note>
            Per Unckel oroar sig för vad som händer med jobben inom den offentliga
            sektorn om det blir dåliga tider och statsfinanserna kommer i
            obalans. Ja visst, det har människorna upplevt under den tid Per
            Unckel och Bo Lundgren satt i regeringen. Men man löser ju inte
            problemen genom att säga att människorna inom denna sektor inte
            längre skall få en offentlig finansiering utan skall vara beroende
            av de privata plånböckernas tjocklek. Människor kan råka ut för,
            och har råkat ut för, arbetslöshet inom den privata sektorn också.
            Den är ingen garanti för anställningstrygghet.
          </note>
          <note>
            Däremot får vi med all säkerhet större klyftor i samhället om
            vård, omsorg och utbildning inte skall vara offentligt finansierade
            utan, som Per Unckel tydligen vill, privat finansierade. Då är
            det en massa människor i det här landet som inte har råd att efterfråga
            utbildning, vård och omsorg. Då blir de drabbade och då blir också
            många människor arbetslösa inom dessa sektorer. Det är definitivt
            inte en väg som jag vill gå.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1996/97:168 om ekologisk ekonomi
          </note>
          <note>
            Anf. 14 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Fru talman! Lena Klevenås har frågat mig vilken beredskap regeringen
            har att forma en ny ekonomisk teori som bygger på antagandet om
            den "ekologiska människan".
          </note>
          <note>
            Det är knappast regeringens uppgift att forma en ny ekonomisk
            teori. Det är naturligtvis en fråga för vetenskapssamhället. Angelägna
            samhällsproblem är dock ofta en viktig drivkraft för den vetenskapliga
            utvecklingen. Otvetydigt är det så att den ökade uppmärksamheten
            kring miljö- och resursfrågor också har påverkat utvecklingen
            av ekonomisk teori och vetenskap. Forskningen om ekonomiska styrmedel
            i miljösammanhang är ett exempel på detta. Internationella miljöproblem
            som koldioxidutsläpp och surt regn är andra samhällsproblem som
            också den ekonomiska forskningen engagerat sig i.
          </note>
          <note>
            Ett mycket konkret exempel är det som Lena Klevenås själv nämner,
            nämligen bristerna hos det traditionella BNP-måttet. Det stämmer
            att det är svårt att väga in kostnader för miljöförstöring i beräkningarna
            av BNP, vilket är orsaken till att Konjunkturinstitutet
          </note>
          <note>
            1992 fick i uppdrag att ansvara för forskning och utveckling
            av miljöjusterade nationalräkenskaper. Här väger man in kostnader
            av såväl utsläpp som resursanvändning för att få den miljöanknytning
            som
          </note>
          <note>
            Lena Klevenås efterlyser. För närvarande görs värderingar av
            kväveutsläpp och materialflöden. En rapport om arbetet skall lämnas
            under 1997.
          </note>
          <note>
            Att på det här sättet knyta ihop aktuella miljöproblem med ekonomisk
            teori är en viktig del av den vetenskapliga utvecklingen. Däremot
            är jag inte så säker på att vi behöver någon helt ny ekonomisk
            teori. Den traditionella ekonomiska teorin bygger på att människor
            gör rationella ekonomiska val som maximerar deras eget välbefinnande.
            Att människor gör sina val utifrån en ekologisk helhetssyn passar
            lika väl in i den traditionella teorin som att de väljer utifrån
            något annat perspektiv.
          </note>
          <note>
            Jag instämmer med Lena Klevenås att den låga inhemska efterfrågan
            i Sverige i dag är ett problem och att det vore önskvärt att den
            tog fart. Regeringen har genom sitt arbete med att sanera statsfinanserna
            och skapa prisstabilitet lagt en god samhällsekonomisk grund för
            en långsiktigt uthållig ekonomisk tillväxt och en hög sysselsättning.
            Förtroendet för Sveriges ekonomiska politik har ökat, och de tidigare
            mycket höga räntorna har sjunkit.
          </note>
          <note>
            Däremot delar jag inte Lena Klevenås åsikt att människors ökade
            ekologiska hänsynstagande nödvändigtvis leder till en minskad
            sammanlagd efterfrågan i ekonomin. Det är snarare efterfrågans
            sammansättning som i så fall förändras. Efterfrågan på vissa produkter
            minskar, men den ökar samtidigt på andra, mer miljöanpassade varor
            och tjänster. Det här är en utveckling som redan pågår i Sverige
            och som enbart är positiv. Ökade miljökrav från konsumenterna
            är ett av de mest kraftfulla verktygen för att få företag att
            ta ett större miljöansvar.
          </note>
          <note type="speaker">
            Anf. 15 LENA KLEVENÅS (s):
          </note>
          <note>
            Fru talman! Jag håller med finansministern om att det knappast
            är regeringens uppgift att formulera en ny ekonomisk teori. Men
            förre statsministern Ingvar
          </note>
          <note>
            Carlsson efterlyste ofta en ny teori som skulle hjälpa oss politiker
            att fatta kloka beslut.
          </note>
          <note>
            Min bedömning är att de nuvarande nationalekonomiska teoribildningarna
            leder oss fel. Att de har stora brister är vi eniga om. De försök
            som görs att räkna in miljökostnader i nya miljöjusterade nationalräkenskaper
            är lovvärda och ett steg på rätt väg, men jag menar att de inte
            räcker.
          </note>
          <note>
            Vi behöver ett helt nytt sätt att tänka - kanske speciellt Moderaterna
            - som är mycket större än summan av de nyckeltal som ligger till
            grund för regeringens bedömning av om regeringens utveckling är
            på rätt väg. Vi måste kunna erkänna att mycket av det som är en
            förutsättning för mänskligt liv och mänsklig välfärd inte går
            att vare sig mäta eller köpa för pengar.
          </note>
          <note>
            När finansministern säger att den ekonomiska teorin bygger på
            att människor gör rationella ekonomiska val som maximerar deras
            välbefinnande är det just en s.k. sanning som jag skulle vilja
            ifrågasätta.
          </note>
          <note>
            Välbefinnande har inte i första hand med ekonomi att göra. Tanken
            att berika sig för att må bättre fungerar för de människor som
            saknar livets nödtorft. Men för oss som har för mycket, och som
            i alla bemärkelser har ätit oss mer än mätta, leder det bara till
            övermättnad och leda.
          </note>
          <note>
            Den inhemska efterfrågan är ett problem för Sveriges ekonomi.
            Jag är dock inte lika säker som finansministern på att det vore
            önskvärt att den tog fart.
          </note>
          <note>
            På kort sikt kan det vara bra, men det är knappast en lösning
            som är möjlig i ett längre perspektiv. Snarare gläds jag åt att
            mättnaden på varor nu på allvar tycks ha nått Sverige. Dagens
            ungdomar är inte som den äldre generationen intresserad av att
            samla på sig prylar, hus och bilar. Den har ett genuint miljöintresse,
            i stor utsträckning tack vare skolans goda undervisning och många
            lärares hängivna engagemang.
          </note>
          <note>
            Miljöorganisationer som Greenpeace, Jordens Vänner och Naturskyddsföreningen
            - för att bara nämna några - bidrar till att ytterligare öka kunskapen
            och engagemanget. Företag och fack har också tagit till sig de
            ekologiska synsätten.
          </note>
          <note>
            Överallt stiger nu medvetenheten om att vi måste ändra vår livsstil.
            Vi kan inte fortsätta som hittills.
          </note>
          <note>
            Fyra av jordens fem miljarder människor gör slut på nära 90 %
            av jordens resurser, medan den fattigaste miljarden saknar allt:
            mat, vatten, tak över huvudet, utbildning, sjukvård och arbetstillfällen.
          </note>
          <note>
            Anna Christensen skrev i en krönika i DN den
          </note>
          <note>
            24 februari om pyramidspelen. Hon liknade västvärldens konsumtion
            av naturresurser vid de pyramidspel som nu föröder Albanien. Vi
            som var först i pyramidspelet när det gällde att ta för sig av
            naturresurserna är vinnarna. Förlorarna är de som kommer efter
            och tror att de kan få samma saker som vi. Vi vet alla att det
            är omöjligt. Spelet kommer att bryta ihop.
          </note>
          <note>
            Jorden närmar sig redan en ekologisk kollaps, trots att bara
            en halv miljard människor lever som vi.
          </note>
          <note>
            Det är bra att regeringen har sanerat statsfinanserna - med riksdagens
            stöd naturligtvis. Det var nödvändigt. Ingen kan i längden leva
            över sina ekonomiska tillgångar. Men ingen kan i längden leva
            över sina ekologiska tillgångar heller. I ekonomiska termer brukar
            vi säga att man bara får leva av räntan och inte tära på kapitalet.
            Den teorin borde tillämpas på hur vi hushållar med de ekologiska
            tillgångarna, men vi lever sedan länge på kapitalet. Vi urholkar
            vår naturresursbas; luften, vattnet, jorden, växterna och djuren.
          </note>
          <note>
            Finansministern säger att den ekonomiska saneringen av statsfinanserna
            har lagt en grund för en långsiktigt uthållig ekonomisk tillväxt.
            Jag skulle vilja få en definition på vad en långsiktigt uthållig
            ekonomisk tillväxt är. Brundtlandrapporten myntade begreppet "uthållig
            utveckling". Begreppet blev snabbt populärt och tänjdes i sina
            betydelser. Nu funderar jag på om det betyder att utvecklingen
            skall hålla eller att den skall hålla på.
          </note>
          <note type="speaker">
            Anf. 16 BO LUNDGREN (m):
          </note>
          <note>
            Fru talman! Skälet till att Ingvar Carlsson så ofta efterlyste
            nya ekonomiska teorier var nog snarast att de som fanns, och som
            var giltiga, inte stämde överens med den politik han och Socialdemokraterna
            stod för. Då ville man hitta en ny ekonomisk teori som möjligen
            kunde förklara att det blev som det blev, vad vet jag.
          </note>
          <note>
            Under 80-talet drevs ju en politik om vilken, som jag sade innan,
            den som var ansvarig för just ekonomin, Kjell-Olof Feldt, sade
            att den ledde mot avgrunden. Det är klart att en sådan politik
            inte bara skapar problem för ekonomin som sådan, utan också för
            förutsättningarna att hantera miljöproblem, att verkligen hushålla
            med resurser av olika slag på det sätt som man måste göra.
          </note>
          <note>
            Jag håller med Lena Klevenås om att välbefinnande inte bara har
            med ekonomi att göra. Allmänt sett skall vi ju komma ihåg att
            pengarna, mynten och sedlarna, är ett sätt att försöka genomföra
            ekonomiska transaktioner som inte alls behöver ha med fysisk resursförbrukning
            att göra. Det kan t.ex. vara ett sätt att betala för att gå på
            teater. Visst används det rekvisita där också, men det är framför
            allt fråga om mänskliga insatser. Tryckandet av en bok tar resurser
            i anspråk, men arbetet med boken är, liksom kreativiteten, något
            helt annat. Visst är välbefinnande något helt annat. Men det finns
            ingen motsatsställning mellan ett ökande välbefinnande, en god
            standard också när det gäller livsbetingelser som mat, bostad
            och känslan av ekonomisk frihet, och det välbefinnande
          </note>
          <note>
            Lena Klevenås talar om.
          </note>
          <note>
            Lena Klevenås inställning, och det är tur att inte
          </note>
          <note>
            Erik Åsbrink delar den fullt ut, även om han ändå har en tendens
            att tycka att det här är något man måste fundera kring, är ju
            att vi inte kan ha mer tillväxt. Vi har kommit till ett läge där
            vi skall bli fattigare, annars kan inte andra länder utvecklas.
            Så är det inte.
          </note>
          <note>
            Det blir inte bättre för Estland, Thailand eller Tanzania om
            vi i Sverige inte låter tekniken utvecklas vidare. Det är tvärtom
            så att om vår teknik utvecklas, kan de snabbare och lättare få
            tillgång till betydligt effektivare metoder att producera det
            som är livsnödvändigt.
          </note>
          <note>
            Låt mig ta upp några exempel på vad som har hänt. En TV är i
            dag resurssnål. De gamla, relativt rejält resursförbrukande elektronrör
            som fanns, har ersatts av halvledare som framför allt bygger på
            kisel.
          </note>
          <note>
            Det är en råvara som det finns ganska gott om och som kan återanvändas.
            En TV drar också i dag mycket mindre energi än den ursprungligen
            gjorde.
          </note>
          <note>
            Den utvecklingen pågår inom många sektorer. Utan teknisk utveckling
            hade vi inte haft den katalytiska avgasrening som minskar utsläppen
            från biltrafik i
          </note>
          <note>
            Sverige och i andra länder. Utan teknisk utveckling hade vi inte
            haft de konstgjorda njurarna och de pacemaker som hjälper hjärtpatienter
            till drägligare och längre liv.
          </note>
          <note>
            Jag blir bekymrad när jag ser hur inte bara Lena
          </note>
          <note>
            Klevenås, som ju inte riktigt är i samklang med Erik
          </note>
          <note>
            Åsbrink, utan också Erik Åsbrink själv och den regering han sitter
            i, resonerar som om det skulle finnas en motsättning mellan en
            god ekonomisk utveckling och möjligheterna att tillvarata miljöintressen.
            Det är ju tvärtom. Om ekonomin fungerar dåligt, blir det sämre
            förutsättningar att tillvarata miljöintressen än om den fungerar
            bra. Det är en symbios man skall åstadkomma mellan de här viktiga
            målen.
          </note>
          <note>
            Den vision jag har, är ett Sverige med goda förutsättningar för
            teknisk utveckling och förnyelse som ger effektivitet, tillväxt
            och en standardförbättring för de människor som också i Sverige
            i dag - trots vad
          </note>
          <note>
            Lena Klevenås säger - har det svårt. Då ökar ju, om vi tar bort
            hindren för de nya jobben i servicesektorn, utrymmet för vård,
            omsorg, kultur och mycket annat som inte alls har med produktion
            i egentlig mening att göra.
          </note>
          <note>
            Anf. 17 Andre vice talman GÖREL
          </note>
          <note type="speaker">
            THURDIN (c):
          </note>
          <note>
            Fru talman! När vi var i Rio skrev vi under handlingarna om att
            vi skulle leva efter vissa principer som står i Rio-deklarationen,
            och att vi också skulle tilllämpa Agenda 21, dvs. miljöprogrammet
            för nästa århundrade, det som vi snart är inne i. Då sade vi också
            att vi som konsumerar mest skulle åta oss att minska vår konsumtion.
            När jag då hör och ser att företrädadre i regeringen - men inte
            bara där, för det är ju fortfarande faktiskt ganska utbrett -
            talar om att vi måste stimulera efterfrågan och konsumtionen,
            känner jag att det här egentligen går stick i stäv med våra åtaganden.
            Å andra sidan kan jag hålla med om att det finns grupper i vårt
            samhälle i dag vilkas konsumtion begränsas så kraftigt att det
            påverkar deras livssituation väldigt negativt. Men det har med
            fördelningsnycklar att göra, och med hur vi i så fall kan ge människor
            en baskonsumtion som tillgodoser behovet.
          </note>
          <note>
            Jag håller med Lena Klevenås om att det egentligen är ett pyramidspel,
            det som pågår. Också det som jag nämnde i den tidigare interpellationsdebatten,
            kapitalets rörelse uppåt, är ett slags pyramidspel.
          </note>
          <note>
            Människorna satsar lokalt hela sin kraft i arbete, och får också
            ta konsekvenserna av all produktion; miljöförstöring osv. Sedan
            är det några andra som tar för sig av kapitalet. De tjänar pengar
            bara på kapital, många gånger utan att det egentligen leder till
            några jobb.
          </note>
          <note>
            Den ekologiska människan skall inte bara ta hänsyn till naturen,
            utan också till människorna. Vi ingår ju i ekologin. Det betyder
            att vi också måste ändra den filosofiska inställningen till ekonomisk
            tillväxt, så att det mänskliga perspektivet någonstans vägs in.
          </note>
          <note>
            Låt oss ta det här med sociala kontakter. I Dagens
          </note>
          <note>
            Nyheter i torsdags var det en tjeck som gör filmer som sade så
            här: "Våra liv var inte svartvita före revolutionen, relationerna
            var till exempel mycket djupare och rikare än vad de är i dag.
            Vänner och familj var det enda vi hade. I dag är denna djupa sammanhållning
            förlorad, det är priset vi fått betala för att bli ett konsumtionssamhälle."
          </note>
          <note>
            Då kommer vi in på det här med människan i det ekologiska och
            ekonomiska perspektivet.
          </note>
          <note>
            Om inte människorna mår bra i det tillväxtperspektiv som det
            hela tiden har talats om kommer vi inte att ha tillväxt i framtiden,
            och barnen kommer inte att växa upp i ett samhälle som tillgodogör
            livskraftens tillväxt utan som tillgodogör ett annat slags tillväxt.
            Om man frågar unga människor i dag, som tar konsekvenserna av
            allt vi håller på med, säger de att de vill ha ökade sociala och
            vuxna kontakter.
          </note>
          <note>
            Det finns ju inget barnneutralt politiskt område.
          </note>
          <note>
            Men på Finansdepartementet har man naturligtvis inte tagit fram
            några konsekvensbeskrivningar, t.ex. för barn eller ens fördelningsmässigt
            och miljömässigt, innan man lägger fram förslag till beslut. Jag
            vill därför ställa en fråga till finansministern:
          </note>
          <note>
            Håller ni på att ändra ert arbete i Finansdepartementet, så att
            ni väger in humanistiska värden i de konsekvensbeskrivningar som
            ni tar fram? Jag tror att det är nödvändigt om vi skall kunna
            tala om en vettig tillväxt i framtiden.
          </note>
          <note>
            Anf. 18 BODIL FRANCKE
          </note>
          <note type="speaker">
            OHLSSON (mp):
          </note>
          <note>
            Fru talman! Jag hade inte tänkt delta i den här debatten. Men
            efter att ha läst finansministerns svar har jag några kommentarer
            till det.
          </note>
          <note>
            Det sägs att det knappast är regeringens uppgift att forma en
            ny ekonomisk teori. Men innehållet i de ekonomiska teorier som
            man arbetar efter är trots allt så viktiga att man måste kunna
            både ändra och välja ut, utgår jag från.
          </note>
          <note>
            Finansministern nämner miljöjusterande nationalräkenskaper. Det
            finns ju redan i vissa kommuner något som kallas naturekonomisk
            resultatredovisning som syftar just till att man från början väger
            in de eventuella skador som kommer när man börjar med en ny verksamhet.
          </note>
          <note>
            Vi har också en miljöskuld i Sverige, vilket inte är något nytt.
            Vi har siffror som visar att miljöskulden ökar med ungefär 7 miljarder
            om året och att vi har en mycket hög samlad miljöskuld på 340
            miljarder. Det är alltså de pengar som krävs för att reparera
            de skador som finns på miljön. Detta är något som vi borde tänka
            på när vi t.ex. ger bistånd, att vi har en liten aning om ett
            lands budget och dess miljöskuld. Det bör vi även känna till när
            det gäller vårt eget land.
          </note>
          <note>
            Men det som jag vill ta upp här gäller det som har med ekonomisk
            teori att göra. Det finns vissa ord som man hänger upp sig på,
            t.ex. vad som är ekonomiskt lönsamt och vad som är oekonomiskt
            och olönsamt.
          </note>
          <note>
            Jag tror inte att det finns några andra begrepp just nu som påverkar
            våra samhällen, våra kommuner och enskilda personer så mycket
            som just dessa två begrepp. Jag tror att vi måste hitta något
            slags nya kriterier, eller, om jag skall gå efter vad finansministern
            säger här, hitta ett nytt innehåll. En verksamhet kan vara otroligt
            ekonomisk även om den skövlar miljön.
          </note>
          <note>
            Jag menar också att världsekonomin rubbar de jämvikter som existerar
            och som måste existera i naturen.
          </note>
          <note>
            Jag skulle vilja läsa upp ett citat av Al Gore, som jag tycker
            är så bra. Han säger:
          </note>
          <note>
            "Den bistra sanningen är att vårt ekonomiska system lider av
            partiell blindhet. Det ser vissa saker men inte andra. Med yttersta
            noggrannhet mäter det och håller reda på värdet av sådana ting
            som är av betydelse för köpare och säljare: mat, kläder, industriprodukter,
            arbete och, ej att förglömma, pengarna själva.
          </note>
          <note>
            Men det händer ofta att dess invecklade beräkningar helt och
            hållet förbiser värdet av andra saker, sådant som är svårare att
            köpa och sälja: drickbart vatten, ren luft, bergens skönhet, skogarnas
            myllrande mångfald av liv, för att bara nämna några. Det rådande
            ekonomiska systemets partiella blindhet är faktiskt den enskilt
            viktigaste orsaken till att den globala miljön far illa av uppenbart
            irrationella beslut."
          </note>
          <note>
            Han säger vidare:
          </note>
          <note>
            "Den partiella blindhet som präglar vårt sätt att redovisa hur
            vår verksamhet inverkar på omvärlden är även ett stort hinder
            i vägen för våra försök att hantera de strategiska hoten mot miljön.
            Normalt sett hänvisar vi till kolossalt överdrivna uppskattningar
            av vad det skulle kosta att förändra vår nuvarande politik, utan
            att närmare fundera över vilka kostnader som kan tänkas vara förknippade
            med de förändringar som inträffar om vi inte gör någonting alls."
          </note>
          <note>
            Anf. 19 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Fru talman! Denna interpellationsdebatten tenderar att vidgas
            till en ganska bred krets av deltagare med representanter från
            olika partier, och det är väldigt många frågor som kommer upp.
            Jag klarar inte riktigt att kommentera och besvara allt detta.
            Jag kommer i mitt anförande huvudsakligen att inrikta mig på interpellanten
            Lena Klevenås. Det tycker jag är rimligt.
          </note>
          <note>
            Det är framför allt två frågeställningar som jag tycker är viktiga
            att diskutera. Den ena är den beskrivning som Lena Klevenås gav
            av att människor, ungdomar, i allt högre grad efterfrågar andra
            ting än materiella ting. De ser andra värden i livet som alltmer
            breder ut sig. De materiella frågorna - tillväxten och den ökade
            standarden - sjunker undan i betydelse.
          </note>
          <note>
            Jag måste ärligt erkänna att jag inte upplever det riktigt på
            det sättet. Den bild som ges är något för rosig för att stämma
            överens med mina högst konkreta erfarenheter. Jag skulle nästan
            önska att verkligheten låg något närmare denna bild än vad jag
            tycker att den faktiskt gör. Jag möter nämligen i mitt arbete,
            vilket vi nog alla gör i den allmänna debatten, oerhört många
            krav på ökad materiell standard. Dessa krav kommer till uttryck
            i riksdagen, i den allmänpolitiska debatten, i massmedier och
            på många andra sätt. Det är krav på ökade offentliga utgifter
            och sänkta skatter.
          </note>
          <note>
            Det är ingenting annat än krav på ökade materiella resurser.
            Det är inte nödvändigtvis så att man sedan använder dessa resurser
            för att köpa prylar. Man kan använda dem till mycket annat också.
            Men vad det handlar om är ändå ytterst önskemål och krav på ökad
            materiell standard och ökade inkomster som skall tillhandahållas
            via den offentliga sektorn genom att finansministern släpper till
            mer pengar. Jag nödgas säga nej till väldigt mycket av detta av
            det enkla skälet att det inte finns utrymme för detta. Statsfinanserna
            tål inte detta, och landets ekonomi tål inte detta. Vi får inte
            på nytt försätta oss i situationen att låna oss till välfärd och
            reformer.
          </note>
          <note>
            Det är ingen djärv gissning om jag säger att dessa krav kommer
            att öka ännu mer ju närmare valet 1998
          </note>
          <note>
            vi kommer. Jag upplever faktiskt det som ett problem.
          </note>
          <note>
            Att rätta mun efter matsäcken och att se att vi inte har råd
            att ta ut mer än vi producerar är en viktig uppgift att klarlägga
            för svenska folket.
          </note>
          <note>
            Det andra frågeställningen som jag vill ta upp är att jag inte
            sätter likhetstecken mellan ekonomisk tillväxt och miljöförstöring
            eller överdrivet resursutnyttjande. Det kan vara så, och det har
            varit så, och det är framför allt så i fattiga länder och i länder
            som har en dåligt organiserad ekonomi. Om fattiga människor i
            Afrika hugger ned de sista träden för att få bränsle för att kunna
            överleva, skulle det vara främmande att klandra dem för detta,
            eftersom de inte har något val. Men i själva verket bidrar de
            till en miljöförstöring och ett undergrävande av de långsiktiga
            överlevnadsmöjligheterna. De har inget annat val.
          </note>
          <note>
            Men det är i fattiga länder som vi ser den största miljöförstöringen
            och det största resursslöseriet.
          </note>
          <note>
            En ekonomisk tillväxt som är förnuftig innebär att vi med allt
            mindre resursinsatser kan få ut ett växande resultat som vi använder.
            Jag ser i själva verket att ekonomisk tillväxt rätt utformad går
            hand i hand med förbättrad miljö. Det är faktiskt också i många
            avseenden en utveckling som vi kan se i dag. Det är inget tvivel
            om att vi i Sverige på många områden i dag har en bättre miljö
            än vad vi hade för 20, 30 eller 40 år sedan. Medvetenheten om
            detta är mycket större, och vi har i politiken dess bättre kunnat
            göra en hel del för att minska miljöförstöringen. Sedan finns
            det förvisso mycket kvar att göra, och det skall vi göra i framtiden.
          </note>
          <note>
            Men utrymme för det skapar vi inte genom att hålla tillbaka den
            ekonomiska tillväxten utan snarare genom att stimulera den.
          </note>
          <note type="speaker">
            Anf. 20 LENA KLEVENÅS (s):
          </note>
          <note>
            Fru talman! Jag är självfallet inte helt säker på att min bild
            av verkligheten är den rätta. Vilken uppfattning man får beror
            naturligtvis på vilka människor man möter. Men min uppfattning
            är kanske den rätta.
          </note>
          <note>
            Det kanske är så att den unga generationen har insikt om miljöförstöringen
            och är besvikna över alla de prylar som de har skaffat sig och
            tröttnat på som ligger kvar och skräpar och påminner dem om att
            det inte var så trevligt. Vi har en mättnad på varor.
          </note>
          <note>
            Många forskningar visar att man inte blir lyckligare för att
            man blir rikare när man har uppnått en viss nivå.
          </note>
          <note>
            Jag ser tecken på detta bl.a. genom att affärerna nu har halva
            reapriset på varor därför att de inte har fått sina varor sålda.
            Om det är så att det är en mättnad på varor i det svenska samhället
            och att det inte kommer att hjälpa med en större ekonomisk möjlighet
            för den svenska befolkningen att konsumera mera, eftersom de faktiskt
            inte vill, kommer ju inte den teori att fungera som säger att
            vi skall öka konsumtionen för då kommer produktionen i gång och
            då blir det fler jobb.
          </note>
          <note>
            Jag tycker att det finns så många tecken på att konsumtionslusten
            har avtagit. Jag vill att finansministern och regeringen tar med
            det scenariot i sina tankegångar. Vi bygger hela tiden på att
            vi skall få i gång konsumtionen för då kommer hjulen i gång och
            allt skall bli som förut. Jag tror inte att det är så. Det var
            just därför jag formulerade min fråga. Jag håller med finansministern
            om att det här flyter ut, men det är så oerhört intressant att
            diskutera detta. Jag tycker att det är angeläget och roligt att
            många är med.
          </note>
          <note>
            Men den nuvarande teorin bygger på att människor är ekonomiska
            och gör ekonomiskt rationella val, vilket i och för sig inte är
            sant och inte särskilt bra.
          </note>
          <note>
            Den teorin bygger bl.a. på att det bara är just den som säljer
            och köper som påverkas. Vi vet ju att när vi gör dessa s.k. rationella
            ekonomiska val och t.ex. tar bilen till jobben, påverkar det en
            massa andra saker, bl.a.
          </note>
          <note>
            miljön. Tänk om människor börjar tänka ekologiskt i stället och
            handlar efter det i alla situationer, när det köper saker, när
            de cyklar till jobbet, tar en vandringssemester eller slutar äta
            kött. Vi ser ju alla dessa militanta veganer. De kan också vara
            ett utslag av den, som jag upplever det, nya inriktningen hos
            svenska ungdomar. De ser att det är något fel i det vi har gjort.
            Köttkonsumtionen är kanske ett exempel på det. De tycker att det
            är fel att döda djur, men det kan också vara så att de vet att
            det går åt otroligt mycket vatten för att ta fram all den spannmål
            som vi skall ge djuren att äta. De vet att en miljard människor
            på jorden svälter, och de ser att vi inte kan hålla på så som
            vi gör.
          </note>
          <note>
            Jag delar inte finansministerns uppfattning att den ekonomiska
            tillväxten är bra och nödvändig på lång sikt. Låt vara att den
            kanske är det på kort sikt. Den är bra i de länder där människor
            svälter och har för litet, men den är inte möjlig hos oss i längden.
            Det kan inte vara rimligt att vi som är i toppen skall fortsätta
            att växa med samma procentsats. Det är helt omöjligt.
          </note>
          <note>
            Jag måste snabbt få säga en sak till Bo Lundgren.
          </note>
          <note>
            Jag vill introducera ett nytt begrepp på de sekunder jag har
            kvar. NPP betyder nettoprimärproduktion. Det är den totala fotosyntesproduktionen,
            dvs. den mängd solenergi som fångas upp av växter och djur på
            jorden minus den energi som går åt till deras egen tillväxt.
          </note>
          <note>
            För närvarande gör människosläktet slut på 40 % av denna. Men
            inom 35 år är vi dubbelt så många. Då kommer vi att göra slut
            på 80 % om vi inte höjer vår standard och ingen blir rikare och
            inte heller fattigare.
          </note>
          <note>
            Hur tror Bo Lundgren att man med någon litet symbios mellan natur
            och ekonomi kan påverka detta? Hur skall man kunna rätta till
            miljöproblem med litet tillväxt? Ekonomin måste ju rymmas inom
            ekologin. Vi kan ju inte tära på naturkapitalet, för det är snart
            slut.
          </note>
          <note type="speaker">
            Anf. 21 BO LUNDGREN (m):
          </note>
          <note>
            Fru talman! Det råder litet förvirring i begreppen här. Tillväxt
            behöver inte alls innebära att man förbrukar mer resurser, tvärtom.
            Jag tog upp ett exempel, nämligen utvecklingen av elektroniken.
            Teknisk utveckling, uppfinningar och förnyelse har inneburit att
            man t.ex. tillverkar energisnålare och resurssnålare
          </note>
          <note>
            TV-apparater. Nu börjar man göra det till ett försäljningsargument
            att man bygger datorer som kan återanvändas. Man funderar kring
            hur de resurser som finns insatta i den produktionsprocessen skall
            kunna nyttiggöras igen. Detta är en effekt av att man accepterar
            och bejakar ekonomisk tillväxt som något i grunden positivt.
          </note>
          <note>
            Marknadsekonomin ses också som en förutsättning för detta. Det
            är en annan iakttagelse. Erfarenheterna från länder med dålig
            tillväxt och dålig standard visar, som finansministern sade, att
            miljöengagemanget är sämre där. Det är ganska naturligt att det
            är så. Det är samma sak med planekonomin. Där har vi sett hur
            det ser ut efter det att muren föll.
          </note>
          <note>
            Jag tycker att det måste vara hemskt att leva i en värld där
            allt är näst intill nattsvart. Jag är optimist.
          </note>
          <note>
            Jag är övertygad om att vi människor, med vår minst sagt splittrade
            historia, har alla möjligheter i världen att utnyttja landvinningar
            och utvecklas positivt.
          </note>
          <note>
            Lena Klevenås talar om barns besvikelse över prylar och att vi
            har en mättnad på varor. Det är möjligt, men om vi får en tillväxt
            som gör att vi får de varor och livsmedel vi behöver i fysiskt
            bemärkelse kan vi ägna oss åt annat. Då utvecklas vi. Då kommer
            vi att vilja ha annat att syssla med på fritiden. Vi kommer att
            vilja lära och utvecklas. Det behövs människor som hjälper till
            i det avseendet. Vi vill själva lägga mer på utbildning och utveckling
            av oss själva. Det finns bara en sak som behövs då, Erik
          </note>
          <note>
            Åsbrink. Det är att vi går ifrån det gamla socialdemokratiska
            koncept som inte släpper fram servicesektor och annat för att
            i stället riva bort hindren för det nya som på ett miljömässigt
            bra sätt kan utveckla tillväxt och ekonomi.
          </note>
          <note>
            Anf. 22 Andre vice talman GÖREL
          </note>
          <note type="speaker">
            THURDIN (c):
          </note>
          <note>
            Fru talman! Jag är också optimist, men det hindrar inte att jag
            ser allvaret och även realismen i det som
          </note>
          <note>
            Lena Klevenås för fram. Det gäller att kombinera de här sakerna
            på något sätt. Vi måste ju faktiskt ta hänsyn till både miljöresurserna
            i naturen och de sociala resurser som människor har.
          </note>
          <note>
            Om vi tittar på de besparingar som sker i dag t.ex.
          </note>
          <note>
            här i Sverige, kan vi se att vi inte har utvecklat vårt synsätt
            när det gäller att spara så att vi kan se konsekvenserna. Vi har
            tränat upp oss på att göra miljökonsekvensbeskrivningar och utvecklat
            det. Vi behöver också utveckla ett tänkande vad gäller de social
            konsekvensbeskrivningarna. Det har vi inte gjort, eftersom de
            inte passar in i de fyrkantiga ekonomiska tabeller och kalkyler
            som används. Därför blir det fel.
          </note>
          <note>
            Det drabbar bl.a. barnen. De har ju ingen möjlighet att styra
            detta.
          </note>
          <note>
            Man styr väldigt mycket med signaler. Man måste inte ha diktat
            för att på det sättet åstadkomma saker.
          </note>
          <note>
            Jag skulle väldigt gärna se att finansministern for ut i landet
            och missionerade om Agenda 21 och miljökonsekvensbeskrivningar
            och kopplingar till ekonomin vad gäller resurshushållning. Det
            har faktiskt ekonomisk betydelse. Jag tror att det skulle ge en
            mycket tydlig signal till många som bara tittar snävt ekonomiskt
            och skulle behöva vidga sina perspektiv. Där har ju regeringen
            ett ledarskap som jag tycker att ni skall utveckla genom att fara
            ut allihop och missionera om en uthållig utveckling.
          </note>
          <note>
            Jag tänker sluta med en fråga. Vill inte finansministern ta ett
            initiativ till en ekonomisk debatt där vi kan få vidga perspektivet
            i lugn och ro i stället för att ha så bråttom här i riksdagen?
          </note>
          <note>
            Anf. 23 BODIL FRANCKE
          </note>
          <note type="speaker">
            OHLSSON (mp):
          </note>
          <note>
            Fru talman! Jag vill ta upp det som Lena Klevenås sade i början
            om naturresurserna som vårt kapital. Det är bara räntan vi kan
            använda. Vi skall inte tära på kapitalet. Jag tycker inte alls
            att det är en nattsvart världsbild, tvärtom. Vi vet väl alla att
            det går att lägga om ekonomin och sanera den. Det är bara att
            försöka hushålla litet bättre.
          </note>
          <note>
            Sedan tycker jag att det som Lena Klevenås säger om ungdomarnas
            nya syn är viktigt. Jag tror också att det har brett ut sig. Standard
            och prylar är inte det viktigaste i världen. Jag vill göra en
            koppling till vad
          </note>
          <note>
            Human Development Report säger i sin förra utgåva.
          </note>
          <note>
            Där talar man om att det inte längre är så att mänsklig utveckling
            och ekonomisk tillväxt är naturligt och naturlagenligt kopplade
            till varandra.
          </note>
          <note>
            Det finns ingen automatik mellan tillväxt och mänsklig utveckling.
            Man nämner en rad exempel på länder där den mänskliga utvecklingen
            är god, men där det inte är någon större ekonomisk tillväxt. Det
            är naturligtvis också lätt att ta fram exempel på länder som har
            en kolossalt bra tillväxt men som har en väldigt dålig mänsklig
            utveckling om man ser till miljösidan.
          </note>
          <note>
            Anf. 24 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Fru talman! Bo Lundgren gratulerade mig något i efterhand till
            min 50-årsdag i en föregående interpellationsrunda. Jag tackar
            för det, och jag skall naturligtvis återgälda det när Bo Lundgren
            själv fyller 50
          </note>
          <note>
            år inom kort. Jag funderar på om skillnaden i vishet kan ha att
            göra med att vi ligger på var sin sida om femtioårsstrecket. Jag
            är inte säker på att det är så -
          </note>
          <note>
            jag kan väl säga att jag inte har så stora förhoppningar om att
            visheten hos Bo Lundgren kommer att öka när han passerar femtioårsstrecket.
            Men vi får väl se hur det blir med den saken.
          </note>
          <note>
            Miljöengagemang och moderat politik är någonting som känns litet
            grand som eld och vatten. Jag tror inte att det är den typen av
            politik vi behöver för att utveckla vårt samhälle i en mer miljövänlig
            och ekologisk riktning. Det är främmande för mig att sätta likhetstecken
            mellan utebliven tillväxt och förbättrad miljö. Det finns en väldigt
            påtaglig illustration till detta. Vi hade - och jag kan inte låta
            bli att hänvisa till Bo Lundgren på nytt - t.o.m. negativ tillväxt
            och ekonomisk tillbakagång i landet under några år i början av
            90-talet. Säga vad man vill om den perioden, men inte ledde den
            till en förbättrad miljö och till ett ekologiskt mer hållbart
            samhälle. I själva verket var det raka motsatsen. Den ledde till
            massarbetslöshet, till undergrävda offentliga finanser och till
            en stor pessimism och bristande framtidstro i det här landet.
          </note>
          <note>
            Den ledde också till mindre resurser som vi kan använda inom
            miljöpolitiken eller på andra områden. Vi kan inte låna oss fram
            till insatser, vare sig på det området eller något annat. Det
            är den bittra erfarenhet vi gör. Så sätt inte likhetstecken mellan
            bra miljö och dålig tillväxt!
          </note>
          <note>
            Jag tror fortfarande att vi skall åstadkomma en tillväxt, därför
            att det trots allt fortfarande finns stora anspråk på ökade resurser
            till olika områden. Men vi skall ha en tillväxt som inte bara
            skonar miljön, utan som gör det möjligt att förbättra den. Vi
            skall alltså bli alltmer resurssnåla, och vi skall sätta in allt
            mindre insatsvaror för att nå ett visst resultat. Det är fullt
            möjligt att åstadkomma detta, och det leder till en bättre miljö.
            Jag tycker också att man har sett en hel del sådana här tendenser
            i utvecklingen.
          </note>
          <note>
            Man talar om förändringar i synen på tingen, på de materiella
            föremålen. Det är möjligt att det finns ett omtänkande hos många
            yngre människor, men det är ett faktum att jag fortfarande möter
            mycket omfattande krav på ökade materiella insatser. Dessa krav
            kommer från alla möjliga håll - från alla möjliga partier, påtryckargrupper,
            intresseorganisationer och andra. Alla dessa pengar skall ju inte
            användas till saker eller prylar och köp-och-släng-grejer. Det
            kan vara så ibland, men det finns också mycket annat som jag tror
            att många av oss tycker är i grunden värdefullt.
          </note>
          <note>
            Vi vill t.ex. ha mer pengar till vården, till äldreomsorgen -
            bl.a. därför att vi får fler äldre - och till barnomsorgen som
            är ett viktigt område för att möjliggöra inte minst för kvinnor
            att förvärvsarbeta. Vi talar om den högre utbildningen och forskningen,
            och om kulturen. Det finns en mängd områden där ökade resurser
            efterfrågas men som inte utan vidare kan likställas med materiella
            ting och prylar.
          </note>
          <note type="speaker">
            Anf. 25 TALMANNEN:
          </note>
          <note>
            Eftersom finansministern så tydligt apostroferade
          </note>
          <note>
            Bo Lundgren medger jag att Bo Lundgren får ytterligare ett inlägg
            om högst två minuter efter interpellanten, men före finansministerns
            avslutande inlägg.
          </note>
          <note type="speaker">
            Anf. 26 LENA KLEVENÅS (s):
          </note>
          <note>
            Fru talman! Nu tycker jag att jag har fått svar på en av mina
            frågor - att finansministern med en långsiktigt uthållig ekonomisk
            tillväxt menar en ekonomisk tillväxt som kan hålla på hur länge
            som helst och i all evighet. Jag menar att detta är en illusion
            - det är inte möjligt. Jag tror att ungdomars bristande tilltro
            till politik kan bero på att vi fortfarande håller på att tjata
            om detta tillväxtbegrepp som ju är en procentuell ökning av BNP.
            Detta begrepp har så stora brister att det är fullkomligt ointressant
            att diskutera det för människor som är intresserade av både ekologi
            och ekonomi.
          </note>
          <note>
            Det finns ett begrepp som ungdomar har tagit till sig i väldigt
            stor utsträckning - begreppet miljöutrymme. När Bo Lundgren -
            framför allt Bo Lundgren men tyvärr även finansministern - säger
            att det går att kombinera tillväxt med god miljö utan några större
            problem är inte det med sanningen överensstämmande. Den ekonomiska
            aktivitet som måste till för att tillväxten skall öka ger ju hela
            tiden upphov till en mängd utsläpp, varav koldioxidutsläppen är
            de allvarligaste. Flera organisationer, bl.a. Jordens vänner,
            har räknat ut hur mycket koldioxid per person som är möjligt att
            släppa ut globalt sett om inte klimatet skall ändras drastiskt.
            De kom fram till att man kan förbruka en liter bensin och en liter
            olja per dag. Vi som åker bil och flyger så mycket kan självfallet
            inte fortsätta med den livsstilen. Vi måste på något vis ändra
            den och t.o.m. sänka vår materiella standard.
          </note>
          <note>
            Det är möjligt att detta kommer att leda till lägre tillväxt
            i Sverige. Men jag tycker att det är ointressant om det blir så
            - om vi därmed förbättrar välfärden för människor, förbättrar
            miljön och ger fler människor jobb. Man kan alltså inte säga att
            utebliven tillväxt innebär dålig miljö och god tillväxt god miljö.
            Detta är mycket mer komplicerat än så. Självfallet vill jag också
            att vi skall ha bra teknik och att vi skall hushålla. Men vi skall
            hushålla med allting - inte bara med pengar. Det har ungdomar
            fattat.
          </note>
          <note type="speaker">
            Anf. 27 BO LUNDGREN (m):
          </note>
          <note>
            Fru talman! Det gladde mig oerhört mycket att
          </note>
          <note>
            Lena Klevenås i riksdagen kommer att rösta mot en för tidig kärnkraftsavveckling
            för att undvika de koldioxidutsläpp som annars blir följden av
            ersättningsenergiproduktionen. Det gladde mig som sagt mycket.
          </note>
          <note>
            Jag vill gå ännu längre än finansministern - jag vill sätta likhetstecken
            mellan god tillväxt i en miljö som den svenska och bättre miljö.
            Det går inte att resonera kring tillväxtbegreppet som om detta
            bara skulle innebära det som Lena Klevenås säger. Tillväxt innebär
            också en effektivare och förbättrad produktion och tillvaratagande
            av de resurser som finns på ett ännu effektivare sätt än i dag.
            Det är positivt både från miljösynpunkt och på annat sätt.
          </note>
          <note>
            I samband med ekonomins utveckling och i takt med att vi blir
            effektivare och får en högre tillväxt kommer frågan som också
            var ursprunget till interpellationen: Hur ger vi möjlighet för
            ekonomin att inte stagnera? Det finns en risk för det om man för
            en ekonomisk politik när det gäller strukturerna som utgår från
            det gamla. Det finns en risk för det om man inte tar hänsyn till
            att exempelvis hushållen kommer att vilja efterfråga sådant som
            de egentligen kan göra själva, men kanske på ett sämre sätt än
            andra. Det gäller t.ex. att reparera hushållsmaskinerna, bostaden
            och bilen. Detta är grunden för funderingarna kring den framtida
            ekonomin. Utformas den på ett sätt så att den kan svälja den efterfrågan
            som finns på denna typ av nya produktioner, som inte bara behöver
            bestå av varor i det här sammanhanget?
          </note>
          <note>
            Finansministern kunde inte låta bli att återigen attackera mig
            för utebliven och negativ tillväxt. Låt mig slå fast en sak: Jag
            tror att Erik Åsbrink, som ju hade huvudansvaret för 80-talet
            tillsammans med Kjell-
          </note>
          <note>
            Olof Feldt inom den förra regeringen, borde dämpa tonen litet.
            De flesta är medvetna om finanskrisen och den negativa tillväxten
            som satte i gång när Erik Åsbrink gick från statssekreterare till
            skatteminister.
          </note>
          <note type="speaker">
            Anf. 28 TALMANNEN:
          </note>
          <note>
            Det var inte min avsikt att Bo Lundgren skulle utnyttja talmannens
            generositet till att angripa en talare som inte har rätt till
            fler repliker. Därför får Lena
          </note>
          <note>
            Klevenås nu ordet för ett kort genmäle.
          </note>
          <note type="speaker">
            Anf. 29 LENA KLEVENÅS (s):
          </note>
          <note>
            Fru talman! Jag vill bara konstatera att Bo Lundgren inte förstår
            vad jag talar om. Självfallet är jag för en avveckling av kärnkraften.
            Den hör inte hemma i ett ekologiskt uthålligt samhälle.
          </note>
          <note>
            Anf. 30 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Fru talman! Jag är av uppfattningen att ekonomisk tillväxt är
            förenlig med en positiv miljöutveckling och att vi därigenom bl.a.
            kan få större resurser att sätta in mer aktivt i ett positivt
            miljöarbete. Men det är klart att detta inte kommer till stånd
            av sig självt. Det stora problemet med Bo Lundgrens och moderat
            politik är att om inte viljan och intresset finns, så blir det
            inte någon förbättrad miljö med en aldrig så hög ekonomisk tillväxt.
            Tvärtom kan utvecklingen bli negativ.
          </note>
          <note>
            Det är alltså oerhört viktigt att det finns ett engagemang och
            en hög prioritet när det gäller miljösatsningar för att de skall
            kunna leda till konkreta resultat.
          </note>
          <note>
            Lena Klevenås och jag är överens om att eftersträva en ökad välfärd
            för människorna, och där ingår miljön som en viktig del. Hur man
            sedan mäter och definierar denna välfärd har vi diskuterat i dag
            och det kan vi fortsätta att diskutera. Det finns inga självklara
            och enkla mått. Jag är införstådd med att BNP-måttet är mycket
            bristfälligt i en rad olika avseenden. Jag har inte velat sätta
            likhetstecken mellan hög BNP och hög välfärd. Det är ju därför
            som vi arbetar med att utveckla andra mått på välfärden, som täcker
            in ett bredare spektrum än de rent ekonomiska variablerna som
            vi traditionell använder. Detta är ett arbete som pågår och som
            vi skall driva vidare.
          </note>
          <note>
            Så vi är nog överens om det grundläggande: Ökad välfärd för människorna
            - ja, det skall vi åstadkomma. För mig är detta inte liktydigt
            med att samla så många prylar som möjligt på hög, absolut inte.
            Däremot tror jag fortfarande att vi behöver resurser att sätta
            in på olika områden, t.ex. kulturen, utbildningen, forskningen,
            omsorgen och även fritid och rekreation.
          </note>
          <note>
            Allt detta kräver resurser. Om vi kan åstadkomma detta, är det
            en del i en ökad välfärd. Jag tror att vi i grund och botten kan
            vara överens om mycket.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1996/97:173 om anställningstryggheten
            för statligt anställda
          </note>
          <note>
            Anf. 31 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Fru talman! Per Unckel har ställt en interpellation till statsrådet
            Margareta Winberg om anställningstryggheten för statligt anställda.
            Arbetet inom regeringen är så fördelat att det är jag som skall
            svara på interpellationen.
          </note>
          <note>
            Statligt anställda omfattas av ett trygghetsavtal.
          </note>
          <note>
            Detta gäller även för de arbetstagare som i samband med omlokalisering
            inte följer med till den nya orten.
          </note>
          <note>
            Detta trygghetsavtal ger ett omfattande skydd, vilket också visar
            sig när man ser till andelen arbetslösa inom avtalets tillämpningsområde.
            Arbetslösheten uppgår inom detta område inte till mer än omkring
          </note>
          <note>
            2 %. Syftet med trygghetssystemet är att skapa förutsättningar
            för att undvika arbetslöshet till följd av arbetsbrist eller omlokalisering.
          </note>
          <note>
            Statligt anställda kan sägas upp, t.ex. på grund av demokratiskt
            fattade beslut i denna kammare. Om vi går tillbaka några decennier
            var det inte så. Då var statliga tjänstemän oavsättliga och garanterade
            en livstidsanställning. Det råder i dag en bred politisk enighet
            om att vi inte skall gå tillbaka till denna typ av system.
          </note>
          <note>
            Det bästa sättet att säkra de statsanställdas rätt till trygghet
            i jobbet är att ha sunda statsfinanser. Inget annat är lika viktigt.
            År 1993 uppvisade de offentliga finanserna det största underskottet
            i hela OECD-
          </note>
          <note>
            området; 12,3 % av BNP. Riksdagen har därefter på förslag av
            regeringen genomfört ett mycket omfattande saneringsprogram. Vi
            är nu på väg att åter få stabila statsfinanser, vilket bl.a. kommer
            att öka tryggheten för de statligt anställda.
          </note>
          <note>
            Även försvaret har bidragit med sin del i saneringen av de offentliga
            finanserna; sålunda har beslut fattats om att lägga ned F 15 i
            Söderhamn. Detta har skett utifrån en försvars- och säkerhetspolitisk
            analys.
          </note>
          <note>
            Regeringen har mot denna bakgrund beslutat om att stimulera sysselsättningen
            i Söderhamn, bl.a. genom att viss statlig verksamhet skall lokaliseras
            dit.
          </note>
          <note>
            Per Unckels andra fråga handlar om vad regeringen avser att göra
            gentemot de statligt anställda som inte vill eller kan flytta
            med till Söderhamn. Denna fråga hanteras av de myndigheter som
            har personalansvar och av den partssammansatta trygghetsstiftelsen.
          </note>
          <note>
            Trygghetsstiftelsen är sedan en tid tillbaka engagerad både i
            det som sker i Söderhamn och i det som kommer att ske på de myndigheter
            som skall flytta verksamheter till Söderhamn. Syftet är naturligtvis
            att hjälpa dem som inte önskar flytta att få ett nytt jobb på
            den nuvarande bostadsorten.
          </note>
          <note>
            Låt mig slutligen svara på Per Unckels fråga om vilka viktiga
            skillnader som finns mellan Arboga och
          </note>
          <note>
            Söderhamn. Frågan är något svårförståelig, eftersom den föregående
            texten innehåller en jämförelse mellan
          </note>
          <note>
            Arboga och Stockholm och inte mellan Arboga och
          </note>
          <note>
            Söderhamn. För regeringens del är det dock utslagsgivande att
            både Arboga och Söderhamn har problem med sysselsättningen. I
            Söderhamn har regeringen presenterat ett förslag som syftar till
            att minska arbetslösheten på orten. Vad det gäller Arboga arbetar
            för närvarande en statssekreterargrupp med frågan.
          </note>
          <note type="speaker">
            Anf. 32 PER UNCKEL (m):
          </note>
          <note>
            Fru talman! Jag får tacka finansministern för svaret på min interpellation.
          </note>
          <note>
            Jag börjar med att konstatera att det från tid till annan uppstår
            arbetslöshet, därför att företagen inte kan expandera eller därför
            att ekonomin och strukturförändringarna i världen i övrigt resulterar
            i sådan.
          </note>
          <note>
            Detta kan motverkas av klok ekonomisk politik. Men det är inte
            den typen av arbetslöshet som vi diskuterar vid detta tillfälle,
            utan här handlar det om en arbetslöshet som regeringen själv ger
            upphov till.
          </note>
          <note>
            I en tidigare interpellationsdebatt, för någon timme sedan, hävdade
            Erik Åsbrink, om jag förstod det hela rätt, att staten ändå står
            vid sina förpliktelser för tryggheten och stabiliteten. Då gällde
            det vården och skolan. Men för dem som jobbar på F 15 och dessutom
            för dem som jobbar på en del statliga myndigheter här i Stockholm
            just nu framstår detta svar som en smula svårförståeligt.
          </note>
          <note>
            Det är dumt att lägga ned F 15 i Söderhamn. Det är dumt av försvarspolitiska
            och säkerhetspolitiska skäl. När Erik Åsbrink i sitt svar hänvisade
            till att det var dessa enormt starka skäl som hade resulterat
            i att nedläggningen faktiskt var motiverad, talade han rimligtvis
            mot bättre vetande.
          </note>
          <note>
            Fru talman! Det är inte bara dumt att av försvarsoch säkerhetspolitiska
            skäl lägga ned F 15, utan det är också dumt med tanke på Söderhamns
            utsatthet.
          </note>
          <note>
            Nedläggningen av F 15 resulterar i att ännu fler människor än
            de som redan är arbetslösa i Söderhamn kommer att förlora sitt
            arbete. Detta är det grundläggande problem som ger upphov till
            vår diskussion.
          </note>
          <note>
            Nu leder emellertid, som så ofta, den ena villan vidare till
            den andra. Först skapar regeringen själv otryggheten genom att
            stänga F 15 för att därefter skapa ny otrygghet för dem i Stockholm,
            som är tänkta att fylla hålen efter dem vid F 15. Vid närmare
            eftertanke skall de ju helst inte göra det, för hela tanken bakom
            utflyttningen är ju att det är jobben som skall flytta medan de
            som har jobben här i Stockholm vackert skall finna sig i att ställa
            sig i arbetslöshetskön. Annars blir det ju nämligen inga tillskott
            till arbetstillfällena i Söderhamn.
          </note>
          <note>
            Jag menar, fru talman, att detta är en otillständig politik.
            Den är otillständig gentemot alla dem som har sin näring på F
            15 i dag, och den är otillständig gentemot alla dem här i Stockholm,
            som plötsligt får reda på att de förväntas bli arbetslösa för
            att deras arbeten flyttas till en annan ort.
          </note>
          <note>
            Fru talman! Det finns bara en enda anständig lösning på de bekymmer
            som regeringen nu har försatt hundratals människor i, på toppen
            av all den övriga arbetslöshet som är ett så stort bekymmer för
            land och folk, och det är: Säg att nedläggningen av F 15 är felaktig!
            Det är det beslut som ligger längst ned i den diskussion som Erik
            Åsbrink och jag nu skall föra.
          </note>
          <note>
            Det bästa sysselsättningsstöd som Söderhamn kan få är att få
            behålla den flygflottilj som landet faktiskt har behov av. Det
            skulle som en icke oäven bieffekt få som resultat att ett antal
            hundra människor, som i dag jobbar på andra statliga myndigheter,
            skulle kunna sluta att oroa sig över sin egen framtid.
          </note>
          <note>
            Anf. 33 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Fru talman! Det är en ganska märklig interpellation som Per Unckel
            har producerat. Jag har lagt ned rätt mycket tid på att läsa den
            och försöka förstå den.
          </note>
          <note>
            Men jag måste säga att jag inte ens efter dessa ansträngningar
            har lyckats med detta.
          </note>
          <note>
            Det är väldigt förvirrat och oklart vad Per Unckel egentligen
            är ute efter. I själva interpellationen kommer han med långa utläggningar
            och gör en jämförelse mellan Arboga och Stockholm. Han undrar
            varför
          </note>
          <note>
            Stockholm behandlas annorlunda än Arboga. Men den fråga som sedan
            ställs handlar plötsligt inte om en jämförelse mellan Arboga och
            Stockholm, utan om en jämförelse mellan Arboga och Söderhamn.
          </note>
          <note>
            Jag undrar om Per Unckel själv riktigt vet vad det är han frågar
            om. Det är oerhört förvirrat och oklart och därför också svårt
            att svara på en sådan här interpellation. Jag skulle vilja ge
            Per Unckel ett gott råd till nästa gång han skriver en interpellation:
            Tag gärna en medarbetare eller kollega till hjälp som får läsa
            igenom och ge synpunkter, så att vi kan undanröja den här typen
            av konstigheter!
          </note>
          <note>
            Det är naturligtvis helt stilenligt att Per Unckel liksom andra
            moderater klagar över utgiftsbesparingar på försvarsområdet. Det
            är utmärkt med höga offentliga utgifter, om de går till försvarssektorn.
            Eller med
          </note>
          <note>
            Bo Lundgrens terminologi - ni har ju samrått rätt mycket, och
            jag åberopar därför vad som tidigare har sagt i interpellationsdebatter:
            Ökad ofrihet är utmärkt om det handlar om ökade försvarsutgifter.
          </note>
          <note>
            Sammanställer man era åsikter blir detta konsekvensen.
          </note>
          <note>
            Den enkla sanningen, Per Unckel, är ju att saneringen av det
            konkursbo som Per Unckel, Bo Lundgren m.fl. lämnade efter sig
            har krävt mycket omfattande och delvis smärtsamma insatser i form
            av både utgiftsnedskärningar och skattehöjningar, för att vi inte
            skall låna oss fram till de offentliga utgifterna utan betala
            dem med egna inkomster.
          </note>
          <note>
            Javisst, även försvaret har fått delta i detta. Det skäms vi
            inte för. Jag menar att det var otänkbart att genomföra den omfattande
            saneringen av konkursboet om inte också försvarssektorn hade fått
            bära sin del.
          </note>
          <note>
            När vi sedan har fördelat de besparingarna har vi naturligtvis
            försökt göra det på ett sätt som försvarsoch säkerhetspolitiskt
            är så vettigt och rimligt som möjligt. Då ingår som ett led i
            detta nedläggningen av
          </note>
          <note>
            F 15. Det står vi självfallet för. Jag förstår naturligtvis att
            Per Unckel och moderaterna inte accepterar det.
          </note>
          <note>
            Ni accepterar aldrig några besparingar på försvarsområdet. Det
            skall i stället ske desto mer i den sociala välfärden.
          </note>
          <note>
            Det är också en aning patetiskt att höra Per Unckel måna så hett
            om anställningstryggheten just i det här fallet. Återigen hänvisar
            jag till vad kollegan Bo
          </note>
          <note>
            Lundgren klagade över bara för en liten stund sedan i kammaren.
            Han sade att vi har en alldeles för stor anställningstrygghet
            i det här landet och att arbetsrätten är alldeles för utbredd,
            stel, rigid och allt vad det heter.
          </note>
          <note>
            Vi vet ju att moderaterna föreslår en mycket långtgående uppluckring,
            för att inte säga nedmontering av arbetsrätten och därmed anställningstryggheten
            i det här landet. Det skorrar minst sagt falskt att höra Per Unckel
            av opportunistiska skäl välja att lyfta fram just anställningstryggheten
            i det här fallet, när vi vet att moderaterna i massiv skala vill
            montera ned anställningstryggheten i den offentliga sektorn och
            i den privata sektorn för miljoner löntagare i det här landet.
          </note>
          <note>
            Sammanfattningsvis: Det är en oerhörd förvirring och motsägelsefullhet
            som präglar ert agerande. Det gäller mellan Bo Lundgren och Per
            Unckel, det gäller mellan vad Per Unckel säger nu och den politik
            som moderaterna egentligen förordar och det gäller t.o.m.
          </note>
          <note>
            inom Per Unckels egen interpellation, där han inte kan hålla
            isär de olika orter han drar in i polemiken.
          </note>
          <note>
            Per Unckel borde försöka bestämma sig för en linje och driva
            den någorlunda konsekvent.
          </note>
          <note type="speaker">
            Anf. 34 PER UNCKEL (m):
          </note>
          <note>
            Fru talman! Jag vet inte om det är meningsfullt att tala med
            finansministern, men låt mig ändå göra ett försök.
          </note>
          <note>
            Finansministern begriper inte vad jag talar om.
          </note>
          <note>
            Svaret på vad frågan gäller är mycket enkelt: Varför skall vi
            lägga ned F 15 och göra människor arbetslösa i Söderhamn, och
            varför skall detta i sin tur följas av att man tvingar människor
            bort från de arbeten de har i Stockholm? Det är en slags dubbel
            arbetslöshetspolitik, förorsakad av staten själv. Är det så vansinnigt
            svårt att förstå för finansministern?
          </note>
          <note>
            Det kanske hade varit bättre att inte överlämna interpellationen
            till finansministern, utan låta arbetsmarknadsministern svara
            på den. Hon kan åtminstone stava till ordet arbetslöshet.
          </note>
          <note>
            Finansministern säger nu, vilket är en intressant skiftning från
            det ursprungliga svaret, att det var för att sanera samhällsekonomin
            som F 15 i Söderhamn lades ned. Ut åkte alltså de högtidliga försvars-
            och säkerhetspolitiska argumenten.
          </note>
          <note>
            Då kan vi med andra ord föra över diskussionen till att gälla
            frågan: Är det en bra metod att sanera samhällsekonomin genom
            att lägga ned flygförband som landet bokstavligen behöver för
            att i stället tvångsvis rycka upp människor med rötterna här i
          </note>
          <note>
            Stockholm? Är det bra att dra på sig extra utgifter, uppenbarligen
            i hundramiljonersklassen, samt effektivitetsförluster i den statliga
            förvaltningen, för att lappa igen de hål som det första felaktiga
            beslutet åstadkom? Om vi kan lägga försvars- och säkerhetspolitiken
            åt sidan genom att notera att det var dumt från försvars- och
            säkerhetspolitiska utgångspunkter att lägga ned F 15 i Söderhamn,
            så har vi åtminstone rensat debatten en del.
          </note>
          <note>
            Då är frågan: Tycker Erik Åsbrink att det är en bra samhällsekonomisk
            politik att bedriva den typ av flyttlassverksamhet som han nu
            förespråkar? Är det bra att lägga ned en statlig verksamhet som
            vi behöver för att i stället flytta dit en verksamhet som uppenbarligen
            fungerar bra i Stockholm? Om det skall ligga någon rim och reson
            i Erik Åsbrinks tidigare uttalande om att staten ända är en stabil,
            säker, trygg och förutseende arbetsgivare, måste det väl, tycker
            jag, ändå följas av några praktiska konsekvenser i statens hantering
            av sina anställda.
          </note>
          <note>
            Fru talman! Erik Åsbrink ondgör sig över att detta förhållningssätt
            till statens uppgifter skulle vara oförenligt med en annan syn
            på arbetsrätten. Han rekommenderade mig att ta hjälp av några
            medarbetare, och jag skall med samma älskvärdhet be honom om att
            be någon medarbetare på Finansdepartementet fila en stund på argumentationen.
          </note>
          <note>
            Erik Åsbrink vet naturligtvis att dessa båda saker inte har ett
            skvatt med varandra att göra. Det ena är statens roll som lagstiftare
            och ramsättare för arbetsmarknadens villkor. Det är arbetsrätten.
            Där behövs det stora förändringar som bl.a. riksdagens EU-nämnd
            just nu i denna stund diskuterar.
          </note>
          <note>
            Det andra handlar om statens uppträdande som arbetsgivare. Där
            är ni, Erik Åsbrink, usla och värda det förakt som uppenbarligen
            många oroliga människor i dag visar gentemot den politik som beslutet
            om F 15
          </note>
          <note>
            respektive beslutet om flyttning av statliga myndigheter från
            Stockholm representerar.
          </note>
          <note type="speaker">
            Anf. 35 BO LUNDGREN (m):
          </note>
          <note>
            Fru talman! Det är en sak att Sveriges finansminister Erik Åsbrink
            av partitaktiska skäl försöker hålla på med retoriken om vems
            fel det var och om vem som orsakade krisen. Det som är allvarligt
            är om det faktiskt skulle vara fråga om en brist på insikt.
          </note>
          <note>
            Nu är det säkert inte så. Men låt mig då en gång för alla i riksdagens
            kammare klara ut vad det var som faktiskt inträffade - inte minst
            för att Erik Åsbrink har ett djupt personligt ansvar för detta.
          </note>
          <note>
            För att dölja felen och bristerna i den egna politiken - liksom
            nu när man permanentar massarbetslösheten och är inkompetent i
            fråga om att skapa förutsättningar för nya jobb och tillräckligt
            hög tillväxt -
          </note>
          <note>
            drev man en politik under 80-talet som ledde Sverige till det
            som jag tidigare har sagt att Kjell-Olof Feldt kallade för avgrund.
          </note>
          <note>
            Vad inträffade? Vi hade sedan 60-talets slut skaffat oss ett
            antal strukturella problem som skapade problem när det gäller
            jobben i privat sektor. De utvecklades inte till fler. Vi hade
            sedan 70-talets början ett antal problem vad gäller skattekilar
            och motsvarande.
          </note>
          <note>
            Detta i sin tur ledde fram till att vi mot 80-talets slut, trots
            det konstgjorda försöket att kickstarta ekonomin genom den jumbodevalvering
            som Erik Åsbrink åtminstone var en av arkitekterna för, åt upp
            effekterna. Man gjorde ingenting för att förbättra ekonomins sätt
            att fungera. Vi tappade marknadsandelar. Vi hade en stor industrikris
            som tog sin början
          </note>
          <note>
            1989-1990, ungefär vid den tid då Erik Åsbrink blev skatteminister.
            Då såg vi hur jobben började försvinna och underskottet började
            svälla. Det fortsatte naturligtvis under relativt lång tid innan
            vändningen kom
          </note>
          <note>
            1993, som Erik Åsbrink själv har sagt här i kammaren.
          </note>
          <note>
            Till detta kom ytterligare en sak, och där kommer
          </note>
          <note>
            Erik Åsbrinks personliga ansvar in. Erik Åsbrink var ju ordförande
            i Riksbanksfullmäktige. 1985 avreglerades kreditmarknaden. Det
            var nödvändigt. Men det skedde i en miljö med hög inflation, med
            ett stort avdragsvärde på grund av hög marginalskatt och med en
            förhållandevis litet kompetent bankinspektion. Det ledde till
            att vi fick en våldsam ökning av hushållsupplåningen, vilket ledde
            till två saker. Dels blev ekonomins fall ännu djupare och större
            1989-1990
          </note>
          <note>
            och framåt, dels dolde vi under en period problemen.
          </note>
          <note>
            När vi mest grundlade finanskrisen och det den gjorde för Sveriges
            ekonomi kallades Kjell-Olof Feldt för världsmästare i ekonomi.
            Vi kunde nämligen inte se vilka problem som fanns.
          </note>
          <note>
            Erik Åsbrink var ordförande i Inkomstskatteutredningen med ansvar
            för skattereformen, som blev underfinansierad - inte därför att
            man ville underfinansiera den utan därför att Erik Åsbrink trodde
            att de svenska hushållens överkonsumtion utöver vad de förtjänade
            skulle vara beständig. Det var naturligtvis helt felaktigt.
          </note>
          <note>
            Det som sedan inträffade var att vi fick de uppblåsta tillgångsvärdena.
            Alla kommer ihåg spekulationsekonomin, där fastighets- och aktiepriser
            steg.
          </note>
          <note>
            Sedan kom ett abrupt slut i och med att alla spekulationsbubblor
            sprack. Vi fick som lök på laxen ett våldsamt fall i ekonomin
            utöver de strukturella problemen och industrikrisen.
          </note>
          <note>
            Hushåll, företag och andra som hade lånat mycket förorsakade
            problem i banksektorn, där jag fick reda upp efter Erik Åsbrink
            och hans kolleger. Det förorsakade dessutom, Erik Åsbrink, att
            människor sparade och amorterade så gott de kunde, vilket dramatiskt
            minskade den inhemska efterfrågan under inledningen av 90-talet.
          </note>
          <note>
            Detta, Erik Åsbrink, var krisens orsak. Om ni inte inser detta,
            speciellt de strukturella problemen - vi inledde ju en reformering
            av ekonomin som ni sedan har återställt - är det synd om svenskarna.
          </note>
          <note>
            Anf. 36 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Fru talman! Det här är en mycket märklig debatt.
          </note>
          <note>
            Utgångspunkten var anställningstrygghet för statligt anställda,
            men nu kommer Bo Lundgren in och breder ut sig om 80-talets kreditavregleringar,
            skattereformer osv. och menar att allting som har gått fel i samhället
            beror på mig. Det är en rätt larvig debatt.
          </note>
          <note>
            Jag tycker uppriktigt sagt att vi något så när skall försöka
            begränsa oss till det som interpellationen gällde. Det är krångligt
            nog, eftersom det är en oerhört förvirrad interpellation som Per
            Unckel har ställt.
          </note>
          <note>
            Jag förstår att han behöver bistånd från Bo Lundgren.
          </note>
          <note>
            Ni skall kanske skicka in ytterligare några moderater till bröders
            hjälp i den här debatten.
          </note>
          <note>
            De många orden och det välsmorda munlädret kan inte dölja den
            totala bristen på logik och konsekvens i det som ni säger. Per
            Unckel utgjuter sig i sin interpellation över att Stockholm behandlas
            annorlunda än
          </note>
          <note>
            Arboga men gör när han ställer sina frågor en saltomortal och
            jämför i stället Arboga och Söderhamn på ett sätt som är obegripligt.
            Han pläderar, som moderater alltid gör, för stora offentliga utgifter
            till försvarssektorn, och hans vapendragare Bo Lundgren har bara
            för en stund sedan i kammaren sagt att ökade offentliga utgifter
            är tecken på en ofrihet i samhället. Ni får på den här punkten
            bestämma er för hur ni skall ha det. Skall vi ha ökad ofrihet
            genom stora försvarssatsningar?
          </note>
          <note>
            Per Unckel ondgör sig över den bristande anställningstryggheten
            för en grupp statligt anställda, kopplat till Söderhamnsfrågorna.
            För en stund sedan har
          </note>
          <note>
            Bo Lundgren, i samklang med moderaternas politik på det här området,
            talat om hemskheten med den alltför utbredda anställningstryggheten
            i vårt land och om behovet av att avreglera arbetsrätten och minska
            anställningstryggheten. Vi hör också Per Unckel värna om några
            hundra statligt anställda - naturligtvis behjärtansvärt, men vi
            vet att moderaterna står för en helt annan politik.
          </note>
          <note>
            Per Unckel var själv inne i kammaren för en stund sedan och talade
            föraktfullt om den offentliga sektorn och om vikten av att människor
            slussas till den privata sektorn för att slippa jobba i den förkvävande
            offentliga sektorn. Detta är ju i normala fall också den moderata
            politiken. Den politik som ni står för är en kraftig nedrustning
            av den offentliga sektorn genom stora neddragningar som drabbar
            vården, omsorgen och utbildningen, och den innebär att många människor
            som i dag jobbar i stat, kommun och landsting skulle bli av med
            sina jobb. Per Unckel visar därför en total brist på trovärdighet
            när han uppträder på rakt motsatt sätt i just det här fallet,
            för att han av opportunistiska skäl tror sig kunna vinna några
            enkla poäng.
          </note>
          <note>
            Låt mig beträffande försvarspolitiken säga att det inte är någon
            glidning i min replik i förhållande till interpellationssvaret.
            Det var nödvändigt att även försvaret fick bidra till saneringen
            av konkursboet efter Unckel och Lundgren. Vi står för detta, och
            vi skäms inte för det. Allt annat hade varit otänkbart.
          </note>
          <note>
            Men när vi sedan inom den ram som vi lägger fast för försvaret
            försöker hitta en vettig och ändamålsenlig fördelning över landet,
            är det naturligtvis inte på något sätt i strid med de samhällsekonomiska
            intressena. Därvid har det tagits försvarspolitiska hänsyn.
          </note>
          <note>
            Då får man höra ytterligare en märklighet, nämligen
          </note>
          <note>
            Per Unckel tala om flyttlasspolitik - ett ord som normalt inte
            hörs från moderater. Nu används också det argumentet mot de omstruktureringar
            som alltid måste göras, kanske t.o.m. inom en mera frikostig försvarsram.
            Det är ofrånkomligt att omfördelningar inom försvarsramen ibland
            innebär vissa geografiska omfördelningar.
          </note>
          <note>
            Jag måste säga att det sammantaget är en total förvirring som
            präglar de moderata inläggen i den här frågan. Det är bara dimridåer
            som Bo Lundgren sänder ut när han börjar tala om 80-talets kreditavregleringar
            m.m. i den här frågan.
          </note>
          <note type="speaker">
            Anf. 37 PER UNCKEL (m):
          </note>
          <note>
            Fru talman! Mitt antagande i den förra repliken var riktigt.
            Det är lönlöst att tala med Erik Åsbrink.
          </note>
          <note>
            Om Erik Åsbrink tror att det i alla frågor är lämpligt att ställa
            sig på någon sjaskig valrörelsepiedestal, förlorar det sakliga
            meningsutbytet allt innehåll. Det som finansministern gjorde för
            en stund sedan var, uppriktigt sagt, att han babblade i frågor
            som gäller hundratals människors anställningstrygghet. Det är
            också Erik Åsbrinks regering själv som är orsaken till att den
            anställningstryggheten är på väg att försvinna.
          </note>
          <note>
            Erik Åsbrink vet mycket väl att vi behöver omstrukturera svensk
            ekonomi. Det brukar han normalt starkt ivra för, för att förbättra
            förhållandena, för att öka konkurrenskraften, slagkraften och
            tryggheten för svenska folket. Vad i hela friden ligger det för
            konstruktiv omstrukturering i att lägga ned ett flygförband som
            landets försvar behöver och som gör nytta för sin bygd, samtidigt
            som man rycker upp människor från en annan del av landet för att
            fylla igen de luckor som lämnats efter flygförbandet? Därutöver
            förorsakar man vid detta skifte av arbetsplatser statliga myndigheter
            stora effektivitetsförluster. Vad är detta för omstrukturering
            värd namnet?
          </note>
          <note>
            Erik Åsbrink bör sluta att tala om märklig debatt, förvirrad
            interpellation och konstiga argument och i stället se till saken
            där bakom. Han bör i stället försöka förstå något av hur de människor
            känner sig som hans egen politik rycker undan mattan för. Det
            är detta som den här frågan handlar om. Det är inget konstigare
            än att staten har ett ansvar att förhålla sig förnuftigt till
            sina egna kostnader och sina egna anställda.
          </note>
          <note>
            Erik Åsbrink har i de svar som han har givit här, fru talman,
            bekräftat att det som möjligen föreföll vara en lapsus eller en
            sinkadus var ett slags högstämt crescendo i socialdemokratisk
            förvirring. Ni vet inte vad ni har för er.
          </note>
          <note type="speaker">
            Anf. 38 TALMANNEN:
          </note>
          <note>
            Jag vill påpeka att meningsyttringar från kammarens läktare inte
            är tillåtna.
          </note>
          <note type="speaker">
            Anf. 39 BO LUNDGREN (m):
          </note>
          <note>
            Fru talman! Jag hade inte tänkt gå upp i den här debatten. Jag
            tycker att det var larvigt av finansministern att i stället för
            att ta en saklig debatt med Per
          </note>
          <note>
            Unckel om vad interpellationen gällde börja, som vanligt, skylla
            ifrån sig och tala om att den borgerliga regeringen 1991-1994
            ställde till med allt elände.
          </note>
          <note>
            Jag blev också litet lätt upprörd över att man ständigt av politiskt-taktiska
            skäl gör de här misstagen. Jag tyckte därför att det fanns anledning
            att klara ut vad som faktiskt hände under 80-talet. Den bild som
            jag gav är samma bild som den som Kjell-Olof
          </note>
          <note>
            Feldt ger i sin beskrivning av 80-talet, när Erik Åsbrink var
            hans statssekreterare och sedan skatteminister. Det kan vara intressant
            för kammaren att i sitt protokoll ha en sådan beskrivning.
          </note>
          <note>
            Det var intressant att Erik Åsbrink inte heller bemötte den bild
            som jag gav. Det kan han inte. Fakta är ju följande.
          </note>
          <note>
            Kickstarten 1982 med en jumbodevalvering skadade svensk ekonomi.
            Den skulle ha kunnat hanteras, om ni hade vågat genomföra strukturella
            reformer som hade givit en tillräcklig tillväxtkraft. Det klarade
            ni inte. Då fick vi inflation, framför allt från andra hälften
            av 80-talet. Då ökade kostnaderna, och vi förlorade marknadsandelar.
            Vi fick den industrikris som många människor dyrt fått betala,
            när det började rasa 1989-1990.
          </note>
          <note>
            Finanskrisen och effekterna på inhemsk efterfrågan kom därför
            att de som hade lånat mycket, när de tyckte att det var lönt att
            göra det, sedan började betala lånen. Man konsumerade mycket under
            80-talet med lånade pengar. Det blev momsintäkter, arbetsgivaravgifter
            och inkomstskatter på svenska varor till mycket betydande belopp.
            När man betalar tillbaka detta och den inhemska efterfrågan sjunker,
            minskar momsintäkter och andra skatteintäkter dramatiskt, och
            det var det som inträffade. För detta har Erik Åsbrink som ordförande
            i Riksbanksfullmäktige ett stort ansvar.
          </note>
          <note>
            Jag har två frågor. Varför åtgärdade ni inte inflationen under
            80-talet? Varför åtgärdade inte Riksbanken kreditexpansionen?
            Det fuskbygge ni ställde till med under 80-talet får många människor
            betala dyrt i dag.
          </note>
          <note>
            Anf. 40 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Det är återigen en mycket märklig interpellationsdebatt
            där det tydligen är fritt fram att ta upp i stort sett vilka frågor
            som helst under en interpellation som handlar om Söderhamn och
            anställningstryggheten för statligt anställda. Det kan inte vara
            meningen att den skall användas på det sättet.
          </note>
          <note>
            Mängden av moderata debattörer och mängden av ord står i omvänd
            proportion till sakligheten och kvaliteten på de inlägg ni gör.
          </note>
          <note>
            Jag vill slå fast några grundläggande teser. För det första:
            Vi socialdemokrater och regeringen står för att
          </note>
          <note>
            Försvaret får medverka i saneringen av det konkursbo som vi fick
            överta efter den moderatledda regering som lämnade in 1994. Vi
            skäms inte för detta. Det var nödvändigt och riktigt att göra
            det.
          </note>
          <note>
            För det andra: Vi står för bibehållen anställningstrygghet för
            de anställda i detta land såväl i offentlig sektor som i privat
            sektor. Vi kommer att fortsätta kampen mot den moderata politiken
            på detta område som innebär omfattande avreglering och nedmontering
            av arbetsrätt och anställningstrygghet.
          </note>
          <note>
            För det tredje: Vi socialdemokrater och regeringen står för en
            stark offentlig sektor som vi finansierar med egna inkomster och
            inte med lån hos utländska bankirer. Det innebär att vi värnar
            om jobben i den offentliga sektorn - i vården, i omsorgen och
            i skolan
          </note>
          <note>
            - även om vi får utkämpa en hård kamp mot moderater som vill
            nedmontera den offentliga sektorn och göra dessa människor arbetslösa.
          </note>
          <note>
            För det fjärde och slutligen: När en ort som Söderhamn kommer
            i svårigheter, vilket inträffar, är vi beredda att göra aktiva
            insatser för att stärka sysselsättningen och bekämpa arbetslösheten.
            Det är ingenting som vi skäms för, utan det är någonting som vi
            tycker är en självklar plikt, och vi kommer att verka för detta
            även i fortsättningen.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1996/97:179 om finansiering av kärnkraftsnedläggningen
          </note>
          <note>
            Anf. 41 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Bo Lundgren har ställt vissa frågor till finansministern
            angående konsekvenserna av avställningen av de två kärnkraftsreaktorerna
            i Barsebäck. Interpellationen har överlämnats till mig.
          </note>
          <note>
            Bo Lundgrens första fråga gäller vilka effekter som avställningen
            kommer att få på elpriserna och på efterfrågan i ekonomin. I korthet
            är svaret att regeringen bedömer att det inte blir några nämnvärda
            effekter på elpriserna. Barsebäck svarar för 3 % av elproduktionen
            i Sverige och litet drygt 1 % av elproduktionen på den nordiska
            elmarknaden.
          </note>
          <note>
            Enligt den energipolitiska överenskommelsen skall åtgärder vidtas
            för att under de närmaste åren kompensera bortfallet av el från
            de båda reaktorerna genom effektivare energianvändning, konvertering
            samt hushållning med el och tillförsel av el från andra energikällor.
            Särskilda insatser skall göras för att utveckla kraft- och värmeförsörjningen
            i Sydsverige.
          </note>
          <note>
            Ett villkor för stängningen av den andra reaktorn är att bortfallet
            av elproduktionen kan kompenseras genom tillförsel av ny elproduktion
            och minskad användning av el.
          </note>
          <note>
            Därför skall inte köpkraften försämras, och därmed inte heller
            den efterfrågeminskning uppstå, som
          </note>
          <note>
            Bo Lundgren befarar. Överenskommelsen innehåller kraftfulla satsningar
            på utvecklingen av ny, energieffektiv teknik. Det är en investering
            för framtiden, både för den industriella tillväxten och för det
            ekologiskt uthålliga samhället. Överenskommelsen är en positiv
            investering i den svenska ekonomin.
          </note>
          <note>
            Bo Lundgren borde i stället begrunda konsekvenserna av att inte
            ta tag i energiomläggningen. Alla partier är överens om att kärnkraften
            skall avvecklas.
          </note>
          <note>
            Skiljaktigheterna gäller hur det skall genomföras. Den energipolitiska
            överenskommelsen innebär att omläggningen får ta den tid som behövs
            för att alternativen skall komma fram. Om vi i stället skulle
            vänta och lita på att marknadskrafterna sköter omställningen,
            riskerar vi att med tiden försätta landet i en situation där halva
            elproduktionskapaciteten snabbt behöver ersättas. Det vore förödande
            för samhällsekonomin. Vi tar i stället ansvaret genom en planerad
            omställning.
          </note>
          <note>
            Bo Lundgrens två övriga frågor gäller konsekvenserna av överenskommelsen
            för statens budget. Regeringen kommer inom kort att lämna en energipolitisk
            proposition till riksdagen, och därefter den ekonomiska vårpropositionen.
            I dessa propositioner redovisar regeringen överväganden i dessa
            frågor. Jag har därför inte för avsikt att i dag gå närmare in
            på dessa frågor.
          </note>
          <note>
            Jag vill dock påpeka att en post i den statsfinansiella kalkylen
            med nödvändighet måste lämnas öppen till vidare. Det gäller ersättningen
            till kärnkraftsföretagen. I det fallet kommer statens utgifter
            att avgöras efter förhandlingar med kärnkraftverkens ägare. I
            det lagförslag som nu remissbehandlas dras vissa riktlinjer upp
            för fastställandet av ersättningsbeloppets storlek.
          </note>
          <note>
            Under februari månad har flera kampanjer startats i syfte att
            spräcka den energipolitiska överenskommelsen. Fantasifulla siffror
            har förts fram som prognoser om överenskommelsens konsekvenser
            för statsbudgeten. Jag noterar att också Bo Lundgren utnyttjar
            dem.
          </note>
          <note>
            Den socialdemokratiska regeringen avser att fullfölja saneringen
            av statsfinanserna. Från ett av de största underskotten bland
            OECD-länderna år 1993
          </note>
          <note>
            pekar prognosen nu mot att underskottet kommer att vara helt
            eliminerat 1998. Denna utveckling har stärkt förtroendet för den
            svenska ekonomin.
          </note>
          <note>
            Bo Lundgren bör sätta beslutet att stänga Barsebäck i sitt rätta
            perspektiv i stället för att stämma in i katastrofkören. Avvecklingen
            gäller en mycket liten del av den samlade nordiska elproduktionen,
            samtidigt som vi genomför en rad tillförsel- och hushållsåtgärder.
          </note>
          <note>
            Den energipolitiska överenskommelsen är en ansvarsfull överenskommelse.
            De tre partierna som står bakom överenskommelsen har enat sig
            om ett kraftfullt energipolitiskt program för att driva fram den
            tekniska utvecklingen när det gäller både alternativ eloch värmeproduktion
            och effektiv energianvändning.
          </note>
          <note>
            Vi är också eniga om att omställningen måste få ta den tid som
            behövs. Den andra reaktorn i Barsebäck ställs av under förutsättning
            att vi kan kompensera bortfallet av el.
          </note>
          <note>
            Det är möjligheterna att tillföra det nya som skall bestämma
            utvecklingen. Vi satsar starkt på den ekologiskt uthålliga energitekniken.
            Därför är vi också överens om att det inte skall finnas någon
            tidsgräns inom vilken kärnkraften skall vara avvecklad. Sedan
            år 1980 har vi levt med ett slutår för den svenska kärnkraften.
            Överenskommelsen innebär att år 2010
          </note>
          <note>
            avförts som det bortre parentestecknet.
          </note>
          <note>
            Jag beklagar att Moderata samlingspartiet inte har kunnat ställa
            upp på en ansvarsfull överenskommelse om energipolitiken. Ännu
            mer beklagar jag att Moderaterna inte vill diskutera energipolitiken
            från sakliga utgångspunkter. Genom den energipolitiska överenskommelsen
            har en grund lagts för omställningen av energisystemet och för
            investeringar i framtiden. Det är en ansvarsfull överenskommelse
            som går ut på att vi skall ta ett steg i taget. Låt oss föra en
            sansad diskussion om detta, inte om uppblåsta katastrofscenarier!
          </note>
          <note type="speaker">
            Anf. 42 BO LUNDGREN (m):
          </note>
          <note>
            Herr talman! Det hör till traditionen i riksdagen att man skall
            tacka för svaret, men det förvånar säkert inte Anders Sundström
            att jag inte är särskilt nöjd med det, kanske allra främst därför
            att frågan ställdes till finansministern just därför att det var
            fråga om de samhällsekonomiska effekterna. Jag vet inte varför
            finansministern valde att inte svara. Men det kan vi nu lämna
            därhän.
          </note>
          <note>
            I sitt svar säger Anders Sundström att den förtida avvecklingen
            av ett par reaktorer inte kommer att ge några nämnvärda effekter
            på elpriserna. Om jag fattar hans svar rätt är det fråga om en
            utjämning inom ramen av en större elmarknad. De bedömningar som
            har gjorts tyder på att det rör sig om ca 5 öre, kanske mer, kanske
            något mindre, per kilowattimme i ökad kostnad. Är det något som
            Anders Sundström kallar
          </note>
          <note>
            "ingen nämnvärd effekt" på elpriserna?
          </note>
          <note>
            Inte bara jag, utan kammarens övriga ledamöter, de som läser
            protokollen och svenska folket kanske är intresserade av att få
            reda på vad Anders Sundström menar med "inga nämnvärda effekter".
            Det finns ju effekter. Det blir elprishöjningar. Det har Anders
          </note>
          <note>
            Sundström sagt i sitt svar. Men vilka effekter bedömer han att
            det blir? Det borde ligga i hans eget intresse att fundera i de
            termerna.
          </note>
          <note>
            Om vi ser på kostnadssidan är det givet att det kommer att kosta
            att lägga ned existerande kapacitet i
          </note>
          <note>
            Sverige för att producera el och i stället bygga upp något annat
            innan det hade varit nödvändigt att göra det. Det är klart att
            det kostar pengar och att det i sin tur måste finansieras. Om
            man skall ersätta den existerande kapaciteten med biobränsle vet
            vi vad det kommer att kosta att producera i en sådan anläggning.
          </note>
          <note>
            Då kan man fråga sig hur man skall finansiera detta.
          </note>
          <note>
            För att behålla elpriserna krävs offentliga subventioner i stor
            omfattning, och det måste finansieras på ett sätt som påverkar
            medborgarna, eller också höjs elpriserna.
          </note>
          <note>
            Det finns ett antal andra kostnader för omställningen. Ta exempelvis
            konverteringen av direktverkande el i småhus. Det blir i storleksordningen
          </note>
          <note>
            100 000 per småhus. Skall småhusägarna betala det själva drabbar
            det dem direkt. Skall staten betala drabbar det dem indirekt genom
            högre skatter. Det är den ena skatten efter den andra. Det är
            väl energiskatterna som skall höjas ytterligare, i så fall.
          </note>
          <note>
            Dessa effekter på elpriset - om de är nämnvärda eller inte är
            en definitionssak - och de andra effekter som påverkar priserna
            påverkar köpkraften. Det är ganska givet. Om de inte påverkar
            priserna skall de direkt täckas av exempelvis småhusägare vid
            konvertering. Det går inte att förneka att det är på det viset.
          </note>
          <note>
            Återigen: Vad är det för summor det rör sig om? Kan inte Anders
            Sundström vara ärlig och tala om vilka bedömningar han rimligen
            har gjort? För ni har väl gjort bedömningar? Ni har väl inte bara
            suttit i mörka rum och kommit fram till att det blir bra utan
            att känna till konsekvenserna? Man undrar emellanåt om det inte
            kan vara på det viset.
          </note>
          <note>
            När det sedan gäller att hantera en avveckling av två reaktorer
            vet vi att det kommer att vara kostnader.
          </note>
          <note>
            Ni skall stimulera annan produktion. Man kan diskutera om det
            kostar 29 miljarder, som en del beräkningar säger, men låt oss
            säga 20-30 miljarder. 20-30
          </note>
          <note>
            miljarder kronor - det är väldigt mycket pengar. Det skall också
            finansieras i form av uteblivna skattesänkningar - fast denna
            regering är ju inte intresserad av det - eller skattehöjningar
            för att hålla balansen i statsfinanserna. Hur tänker sig Anders
            Sundström att dessa 20, sannolikt upp mot 30 miljarderna skall
            finansieras?
          </note>
          <note>
            Slutsatsen av uppgörelsen och av Anders Sundströms synnerligen
            bristfälliga svar är att regeringen vill att Sveriges medborgare
            skall betala dyrt för sämre miljö genom ökade utsläpp inte minst
            i södra Sverige och dessutom för en ökad arbetslöshet, speciellt
            i redan drabbade regioner.
          </note>
          <note type="speaker">
            Anf. 43 LENNART DALÉUS (c):
          </note>
          <note>
            Herr talman! Efter att ha lyssnat på Anders Sundströms svar och
            Bo Lundgrens inlägg är jag mer intresserad av de resonemang som
            Bo Lundgren för fram och hans bedömningar av kostnadsutvecklingen
            och prisbilden i samband med den avveckling som blev resultatet
            av den uppgörelse som ligger i botten på Bo Lundgrens svar.
          </note>
          <note>
            Bo Lundgren talar nu om en möjlig prisökning som en följd av
            den avveckling som blir aktuell på ungefär - han vacklar litet
            - 5 öre per kWh. Denna siffra förekommer i flera olika sammanhang,
            dock inte så auktoritativa som jag tror att Bo Lundgren vill göra
            gällande.
          </note>
          <note>
            Den intressanta frågan är om Bo Lundgren kan berätta för kammaren
            vad fem öres prishöjning på el skulle resultera i vad gäller ytterligare
            vinster i den nordiska kraftproduktionen. Är det inte så, t.ex.,
            att 5
          </note>
          <note>
            öres prishöjning skulle generera i storleksordningen
          </note>
          <note>
            20 miljarder per år i nya vinster för kraftföretagen i
          </note>
          <note>
            Norden? Tror Bo Lundgren verkligen på fullt allvar att någonting
            sådant kommer att inträffa på den öppna marknad vi i dag är på
            väg att utveckla på elområdet?
          </note>
          <note>
            Naturligtvis inte. Naturligtvis kommer detta inte att äga rum.
            Det sannolika är att det blir en ickehöjning av priser eller en
            mycket begränsad prishöjning som en följd av den förändring som
            uppgörelsen innebär.
          </note>
          <note>
            Minst lika viktigt är att identifiera vilka kostnader som kraftföretagen
            rätteligen borde bära. Denna uppgörelse rymmer naturligtvis mycket
            mer än avställning av två reaktorer. Den rymmer också program
            för en förändring, och den rymmer också en diskussion kring vilka
            kostnader kraftföretagen bör bära.
          </note>
          <note>
            En sådan kostnad är den som gäller riskerna -
          </note>
          <note>
            riskkostnaden. De kostnaderna har kraftföretagen om icke smitit
            undan så i alla fall sluppit bära, eftersom staten och de drabbade
            blir de som bär de kostnader som ligger utöver det i dag försäkrade
            beloppet. Jag skulle gärna vilja veta av Bo Lundgren hur mycket
            han tycker att den risken skall värderas till. Vilka möjliga olyckor
            skall kraftföretagen stå risken för i förväg, och därmed belastas
            ekonomiskt?
          </note>
          <note>
            Den typen av diskussioner får man sällan från Bo
          </note>
          <note>
            Lundgren och Moderaterna. Man får lika sällan, herr talman, en
            redovisning av den vision om energipolitikens utveckling som man
            kan förvänta sig att även Bo
          </note>
          <note>
            Lundgren och Moderaterna skulle ha funderat litet över. Även
            detta att inte göra någonting innebär ju någonting, herr talman.
            Att inte göra någonting är ett beslutsalternativ. Jag inser att
            det är litet kort tid för
          </note>
          <note>
            Bo Lundgren att svara, men jag utgår ifrån att det kommer ett
            mycket tydligt och ganska kort svar, för att därmed också stimulera
            den debatten.
          </note>
          <note>
            Hur har man räknat hos Moderaterna på en energipolitik som inte
            rymmer de utvecklingsmöjligheter som finns i den uppgörelse som
            energiministern också har beskrivit i svaret? För att använda
            Bo Lundgrens ord: Ni har väl gjort beräkningar? Ni har väl gjort
            bedömningar av hur energisystemet skulle utvecklas utan en kärnkraftsavveckling?
            Framför allt: Hur har
          </note>
          <note>
            Bo Lundgren bedömt priserna? Vilken bedömning gör Bo Lundgren
            av att terminspriserna på el för den första perioden efter avvecklingen
            tycks sjunka? Hur uppfattar Bo Lundgren den marknadssignalen?
            Jag väntar med spänning, herr talman.
          </note>
          <note type="speaker">
            Anf. 44 LENNART BEIJER (v):
          </note>
          <note>
            Herr talman! Jag tycker naturligtvis att både det som näringsministern
            sagt och det som Lennart
          </note>
          <note>
            Daléus sagt är riktigt. Det är bara att konstatera att Bo
          </note>
          <note>
            Lundgren och Moderaterna helt har ställt sig vid sidan av det
            nödvändiga arbetet att i grunden förändra det svenska energisystemet.
            Uppiggade av hyfsade opinionssiffror utnyttjar man situationen
            maximalt.
          </note>
          <note>
            Visserligen anser också Moderaterna att samtliga kärnkraftsreaktorer
            skall ställas av, men man vill inte göra någonting just nu. Vi
            som står för uppgörelsen tycker att Moderaterna tar en väldigt
            stor risk. Inom
          </note>
          <note>
            7-10 år, om vi tar i litet extra, kommer sannolikt åtminstone
            hälften av reaktorerna att behöva genomgå en ordentlig renovering.
            Har vi då inte minskat vårt beroende av kärnkraftsel blir det
            stora och kostsamma problem med elförsörjningen, främst i industrin,
            men också för hushållen om dessa inte har konverterat från el
            till annan uppvärmning. Jag menar att Moderaterna därmed är ett
            långsiktigt hot mot svensk industris utveckling.
          </note>
          <note>
            I energidebatten framförs många överdrifter, även om de verkar
            ha tonats ned litet grand nu när det har gått några veckor. Ändå
            hör man fortfarande, kanske framför allt från moderata debattörer,
            att vi riskerar tre- och fyradubblade elpriser, att den svenska
            basindustrin flyttar utomlands och att koldioxidutsläppen skall
            öka i kolossal omfattning.
          </note>
          <note>
            Är Bo Lundgren beredd att tona ned dessa överdrifter, denna skrämseltaktik,
            i dagens debatt? Jag vill också koppla på Lennart Daléus anförande
            och fråga hur Bo Lundgren tolkar det faktum att elpriserna är
            på väg ned och att de svenska skogsaktierna är på väg upp.
          </note>
          <note type="speaker">
            Anf. 45 PER UNCKEL (m):
          </note>
          <note>
            Herr talman! Det finns någonting av hokuspokuspolitik över inte
            minst Lennart Daléus och numera också energiministerns resonemang
            om kostnaderna för kärnkraftsavvecklingen. Några av oss har varit
            med rätt länge - Lennart Daléus och jag från denna cirkus allra
            första början. Jag kan inte avhålla mig från att minnas att det
            redan 1980 enligt Lennart
          </note>
          <note>
            Daléus var en lysande ekonomisk affär att stänga av all kärnkraft
            redan till 1990. Gud ske tack och lov och pris att Lennart Daléus
            inte fick igenom sin politik!
          </note>
          <note>
            Då stod industriministern på rätt barrikad. Nu har industriministern
            klättrat över till den andra barrikaden och har därmed blivit
            lika orealistisk och lika mycket för hokuspokus som någonsin Lennart
            Daléus.
          </note>
          <note>
            När det gäller kostnaderna finns en mycket enkel utgångspunkt
            som skingrar dimmorna. Det är att fråga sig om det är lönsamt
            eller olönsamt att stänga av företag som fungerar och producerar
            elektrisk ström.
          </note>
          <note>
            De flesta kommer till den alldeles naturliga slutsatsen att det
            kostar någonting när man stänger butiken. Det kostar någonting
            när man stänger Barsebäck.
          </note>
          <note>
            Vad det lider kommer industriministern att få plågsamma erfarenheter
            av vilka krav som kommer att riktas mot honom.
          </note>
          <note>
            Man kan också räkna på det sätt som Bo Lundgren gjorde för en
            stund sedan. När människor skall riva ut sina direktverkande elvärmeelement
            i sina villor kommer de om inte annat att upptäcka att det inte
            var gratis, och inte heller roligt. Detta kommer också industriministern
            att upptäcka när dessa människor skickar en del av räkningen till
            honom därför att de inte vill betala alltihop. Det är ett annat
            sätt att räkna på ekonomin.
          </note>
          <note>
            Sedan kommer jag till något som är litet svårare.
          </note>
          <note>
            Det är kanske det allvarligaste. Det handlar om att försöka beräkna
            den förtroendeförlust som ligger i omvärldens betraktande av Sverige.
            En och annan kan
          </note>
          <note>
            - liksom 101 kvinnor gjorde i Aftonbladet i går -
          </note>
          <note>
            säga att det är avantgardistiskt och framtidsinriktat.
          </note>
          <note>
            Den uppfattningen delar de inte med många av dem som funderar
            på i vilket land de i framtiden skall investera.
          </note>
          <note>
            Det kostar alltså någonting. Det kostar förmodligen rätt mycket
            att stänga av effektiv elproduktion.
          </note>
          <note>
            De som tycker att det här är en lysande uppgörelse säger att
            vi någon gång måste stänga av: varför inte göra det tidigt i stället
            för sent? Det är naturligtvis nonsens. Någon gång skall vi stänga
            av, när kärnkraftverken är ekonomiskt och säkerhetsmässigt slut.
          </note>
          <note>
            Det ligger redan i kalkylerna. Den kostnaden har vi känt till
            sedan urminnes tider. Den kostnad som vi nu diskuterar är den
            extrabelastning som vi tar på oss när vi nu - som ni uppenbarligen
            så gärna vill - stänger av dessa trots att det inte finns vare
            sig säkerhetsmässiga eller ekonomiska motiv för det.
          </note>
          <note>
            Man säger att Moderaterna inte har velat ställa upp på en ansvarsfull
            energiöverenskommelse. Jo, vi hade gärna ställt upp på en ansvarsfull
            sådan, men inte på det som ni har kokat ihop.
          </note>
          <note>
            Herr talman! Slutsatsen är att de närvarande partierna nu uppenbarligen
            har bestämt sig för att genomföra detta. Då säger man medvetet
            att det är mera betydelsefullt att dra på sig den kostnad som
            det här kommer att föra med sig för folkhushållet och skattebetalarna
            än en lång rad andra saker som människor kanske värderar högre.
          </note>
          <note>
            Det har demonstrerats i veckor mot vad regeringen gör gentemot
            landets änkor. Det finns ett bokstavligt förhållningssätt mellan
            den kostnad som ni nu lägger på kärnkraftsavveckling och att ni
            inte kan ge äldre människor anständiga villkor.
          </note>
          <note>
            För en stund sedan diskuterade vi kostnaderna för att man skall
            lägga ned flygflottiljen i Söderhamn och rycka upp 300 människor
            med rötterna från Stockholm. Det är en kostnad som ni nu tvingas
            att ta därför att ni tycker att det är viktigare att stänga av
            kärnkraftverk. Så här kan vi gå igenom listan. Ni väljer medvetet
            att lägga statens pengar på att stänga av eltillförseln snarare
            än att säkerställa att människor som är intresserade av sin trygghet,
            vård och omsorg kan få dessa primära behov tillgodosedda. Så ser
            det ut när man har skingrat dimmorna kring hokus-pokuspolitiken.
          </note>
          <note>
            Anf. 46 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Jag känner mig glad och stolt över att inte ha deltagit
            i denna cirkus. Jag sysslar med mycket allvarligare saker än att
            uppträda på en cirkusarena.
          </note>
          <note>
            Jag skall först ta upp frågorna. Jag börjar med elpriset. I och
            med överenskommelsen tar vi på en öppen marknad bort produktionskapacitet
            motsvarande 8 terawattimmar, och genom statliga stimulanser tillför
            vi produktionskapacitet motsvarande 8 terawattimmar, dvs. drygt
            1 % av Nordens elmarknad.
          </note>
          <note>
            Min fråga till Bo Lundgren blir därför: På vilket sätt påverkar
            detta elpriset på denna marknad? Staten tar bort 8 terawattimmar
            och för tillbaka 8 terawattimmar och finansierar mellanskillnaden.
            Detta skulle vara intressant att få belyst.
          </note>
          <note>
            Sedan vill jag ta upp dessa skräckscenarion om priset. Karl-Axel
            Edin nämns ofta. Han skrev i en rapport - Kärnkraftavveckling
            - till nytta för vem? -
          </note>
          <note>
            som han gav ut i juni 1996 på Industriförbundets uppdrag om hur
            avstängning av en eller ett par reaktorer skulle påverka elpriset:
            "Detta skulle inte få någon större påverkan på elpriset och på
            den elintensiva industrins konkurrenskraft". Detta var i juni
            1996. Det kan vara intressant att komma ihåg. Det var alltså
          </note>
          <note>
            Industriförbundets rapport. Det var vad jag ville säga om marknad
            och pris.
          </note>
          <note>
            Sedan gäller det ett resonemang om statsfinanserna. Det är sant
            att vi i statsfinanserna prioriterar investeringar för att bygga
            ett nytt energisystem. Vi tror att det är viktigt för industrin
            att vi förnyar energisystemet. Det är sant att Bo Lundgren och
            Per Unckel i stället prioriterar att sänka förmögenhetsskatten
            med tre och en halv miljarder kronor per år. De tycker att det
            är viktigare. Att hålla ett antal flygplan flygande i luften ovanför
            Söderhamn under några år är tydligen också viktigare. Det var
            Per Unckels bidrag till den här debatten.
          </note>
          <note>
            Jag måste fråga svenska folket: Är det viktigare att de där flygplanen
            snurrar ovanför Söderhamn med
          </note>
          <note>
            "lede fi" som snart anfaller oss? Eller är det viktigare att
            vi investerar i ny elproduktionskapacitet för att se till att
            människor, ungdomar, skall kunna ha jobb också efter den tidpunkt
            när dessa reaktorer som nu går har förbrukats? Jag tror att svenska
            folket faktiskt tycker att det är viktigare att investera i alternativen
            än att ha helikoptrar och flygplan ovanför Söderhamn.
          </note>
          <note>
            Jag menar alltså att den här regeringen har en oerhörd trovärdighet
            när det gäller att hålla ordning på statsfinanserna. Det är litet
            tveksamt med Bo Lundgren och Per Unckel.
          </note>
          <note>
            Sedan vill jag fråga om alternativet. Vad är ert alternativ?
            Ni vill faktiskt stänga tolv reaktorer. Hur skall det gå till?
            Vilka effekter får det på elpriset, statsfinanserna och samhällsekonomin?
            Det skulle vara oerhört intressant att få veta detta. Hur ser
            den politiska majoriteten i riksdagen ut när det gäller att skapa
            denna stabilitet och uthållighet i en ny energipolitik? Bo Lundgren
            är faktiskt skyldig svenska folket att svara på den frågan.
          </note>
          <note type="speaker">
            Anf. 47 BO LUNDGREN (m):
          </note>
          <note>
            Herr talman! Om det är någon som är cirkusartist i den här debatten
            är det snarast Anders Sundström.
          </note>
          <note>
            Vad det är för konst han ägnar sig åt kan alltid diskuteras.
          </note>
          <note>
            När jag har följt debatten har jag konstaterat att
          </note>
          <note>
            Anders Sundström far med osanning. En sak som kommer upp många
            gånger i debatten är att folkomröstningen 1980 innebar ett antal
            saker som den faktiskt inte gjorde. Vi kan titta på röstsedlarna
            för linje
          </note>
          <note>
            1 och linje 2 - som en majoritet valde. Vad är det med dem, när
            det gäller det säkerhetsmässiga och ekonomiska, som gör att man
            i förtid skulle avveckla kärnkraften? Det skulle vara intressant
            att höra Anders Sundström svara på den frågan. Det rör sig alltså
            om en förtida avveckling.
          </note>
          <note>
            Anders Sundström säger att man skall avveckla elproduktion motsvarande
            8 terawattimmar och att man sedan skall ge statliga stimulanser,
            subventioner, så att det produceras lika mycket. Han försöker
            säga att det blir plus minus noll. Men vem finansierar staten,
            Anders Sundström? Det är medborgarna som finansierar staten. Då
            är nästa fråga: Vad händer i det andra skedet om nu staten skall
            ta hela kostnaden i ett första skede? Vem skall finansiera staten?
            Skall det göras via elskatter eller på något annat sätt? Det påverkar
            också elpriset.
          </note>
          <note>
            Anders Sundström ställer en massa frågor till mig.
          </note>
          <note>
            Interpellationen är faktiskt ett kontrollinstitut för riksdagen.
            Vi skall fråga regeringen om regeringens olika förslag och om
            inriktningen på åtgärder. Den rätten tänker jag förbehålla mig.
          </note>
          <note>
            Ni prioriterar en förtida avveckling av kärnkraften. Det leder
            till ett antal saker som kostar medborgarna i ekonomiska termer.
            Återigen vill jag fråga:
          </note>
          <note>
            Vad kommer det att kosta, Anders Sundström?
          </note>
          <note>
            Anders Sundström erkänner att detta kommer att kosta jobb. Just
            nu här i kammaren säger Anders
          </note>
          <note>
            Sundström till oss alla att en liten del av kostnaden för den
            förtida kärnkraftsavvecklingen gör att man lägger ned Söderhamns
            flygflottilj och förlorar ett antal jobb.
          </note>
          <note>
            Sedan blir det en diskussion om ett antal människor som nu arbetar
            i Stockholm skall flytta till Söderhamn därför att Anders Sundström
            skall avveckla kärnkraften innan den behöver avvecklas.
          </note>
          <note>
            Anders Sundström säger här i kammaren att det blir den effekten
            av den politik som han och regeringen för. Det är i och för sig
            ett erkännande.
          </note>
          <note>
            Sedan frågar Anders Sundström: Hur skall vi klara det åtagande
            som gjordes av linje 1 och linje 2, det som var det egentliga
            åtagandet? Ja, det finns ju inte i dag någon politisk majoritet
            för detta. Ni har valt att göra upp med två andra partier om det
            som kommer att kosta. Vi kan diskutera, Lennart Daléus, hur mycket
            det kostar. Lennart Daléus för ett resonemang som går ut på att
            det egentligen inte kostar någonting därför att vi i stället importerar
            el i motsvarande mån.
          </note>
          <note>
            Men det stämmer inte med vad Anders Sundström sade. Han sade:
            Vi skall subventionera anläggningar som ger 8 TWh. Då blir det
            en kostnad.
          </note>
          <note>
            Visst kan vi fundera på om man kan importera el i stället. Men
            hur produceras den då? Jag bor i norra
          </note>
          <note>
            Skåne, Lennart Daléus. Jag vill inte se att de nordskånska, småländska
            och blekingska skogarna försuras mer än vad som skett, genom import
            av el från Danmark som kan komma från smutsiga kolkraftverk eller
            på annat sätt. Jag vill inte acceptera det koldioxidutsläpp som
            blir följden, oavsett hur stort eller hur litet det blir. Det
            här är kostnader som är negativa för miljön.
          </note>
          <note>
            Men frågorna ställs till Anders Sundström. Anders
          </note>
          <note>
            Sundström har nu erkänt
          </note>
          <note>
            1. att det är fråga om att tappa jobb
          </note>
          <note>
            2. att det kommer att kosta för skattebetalarna.
          </note>
          <note>
            Hur mycket kommer det att kosta? Vem skall betala?
          </note>
          <note type="speaker">
            Anf. 48 LENNART DALÉUS (c):
          </note>
          <note>
            Herr talman! Bo Lundgren försöker blanda bort de ekonomiska korten.
            Jag talade inte om kostnader. Vad jag diskuterade förut var Bo
            Lundgrens bedömning av prisutvecklingen, och det är ju något annat.
            Nu ser jag, herr talman, att Bo Lundgren nickar instämmande i
            detta. Då kanske han vid nästa tillfälle kan återkomma till att
            diskutera prisutvecklingen, som han faktiskt inledde sitt resonemang
            kring. Blir det en prishöjning på 5 öre/kWh, vilket Bo Lundgren
            åtminstone solidariserade sig med, som en följd av den avveckling
            som initieras genom den här uppgörelsen, eller blir det inte 5
            öre/kWh? Om det blir 5 öre/kWh, vad innebär det i vinstgenerering
            för den nordiska kraftindustrin? Det frågar jag Bo Lundgren, herr
            talman, trots att han inte är statsråd i denna stund.
          </note>
          <note>
            Herr talman! Per Unckel har ju varit med i cirkusen länge, även
            om jag delar energiministerns uppfattning att så mycket cirkus
            har det väl inte handlat om. Ändå frågar han om den här frågan
            är särskilt betydelsefull. Det kan väl inte ha undgått Per Unckel
            att den här frågan är betydelsefull både sakligt och politiskt.
            Naturligtvis är den det, och naturligtvis kräver den stor politisk
            - och, herr talman - demokratisk omsorg. Och ligger det ändå inte
            en viss demokratisk omsorg i att fullfölja ett beslut och ett
            åtagande som - och det är viktigt, herr talman - vidimerats och
            verifierats av tidigare moderata energipolitiska talesmän och
            för den delen - kvinnor? Jag tänker närmast på Margaretha af Ugglas
            här i kammaren omedelbart efter folkomröstningen.
          </note>
          <note>
            Är det klokt, herr talman, att skrota fungerande kärnkraftverk?
            Ja, fungerande och fungerande, kan man ju säga. Men det händer
            ju från tid till annan, herr talman, att vi lägger ned gamla flygplansmodeller
            till förmån för nya i det militära systemet, eller att vi skrotar
            bilar som förvisso rullar på gatorna men som vi vill bli av med
            av aktuella och berättigade miljöomsorgsskäl. De gäller, herr
            talman, även i fråga om kärnkraften.
          </note>
          <note type="speaker">
            Anf. 49 LENNART BEIJER (v):
          </note>
          <note>
            Herr talman! Jag fick inga bra svar från Bo Lundgren. I och för
            sig kanske han inte hade tid att svara på alla frågor. Men såvitt
            man förstår går allting ut på vi inte skall ta kostnaderna för
            kärnkraftens avveckling nu utan skjuta dem framför oss. Problemen
            med kärnkraften skall vi inte ta nu utan skjuta framför oss till
            kommande generationer.
          </note>
          <note>
            Per Unckel kallar hela uppgörelsen för hokuspokus och fortsätter
            att skrämma med att industrin i och med den här uppgörelsen kommer
            att flytta ut ur landet. Då tycker jag ändå att Per Unckel på
            något sätt måste upp till bevis. Om vi nu säger att vi skall garantera
            den elintensiva industrin el till konkurrenskraftiga priser och
            dessutom vidtar åtgärder för att minska elanvändningen i boendet,
            är inte det då ett sätt att ge industrin möjlighet att vara kvar
            i landet? Det kanske t.o.m. blir mycket bra att vara kvar i Sverige.
          </note>
          <note>
            Jag förstår att Bo Lundgren och Moderaterna är kritiska mot uppgörelsen
            och på olika sätt skulle vilja göra det här annorlunda eller helt
            enkelt ha allting ogjort. Men det vore ändå bra om man kunde vara
            seriös nog att erkänna att det kan finnas delar i uppgörelsen
            som man tycker är okej eller t.o.m. bra. Är det t.ex. inte väldigt
            bra, oavsett hur vi ser på frågan om kärnkraftens avveckling,
            att vi nu minskar beroendet av kärnkraftsel genom att minska eluppvärmningen
            i boendet? Det tycker jag ändå att Moderaterna kunde kosta på
            sig att erkänna.
          </note>
          <note>
            Dessutom undrar jag: På vilket sätt skall ni klara avvecklingen?
            På vilket sätt kan ni i dag garantera att vi om 10-15 år har tillräckligt
            med el för vår industri om vi inte påbörjar en omställning redan
            nu?
          </note>
          <note type="speaker">
            Anf. 50 PER UNCKEL (m):
          </note>
          <note>
            Herr talman! Industriministern hade en mycket tydlig formulering
            i ett av sina inlägg. Han sade: Vi tar bort produktionskapacitet,
            och sedan stimulerar vi fram ny. Innebörden av detta är att man
            tar bort produktionskapacitet som fungerar lönsamt och ber skattebetalarna
            hjälpa till att bygga upp det nya. Detta är precis Bo Lundgrens
            och min poäng.
          </note>
          <note>
            Vad vi nu försöker utröna är: Vad kostar detta?
          </note>
          <note>
            Industriministern är uppenbarligen ändå medveten om att det kostar
            någonting. Då är det mycket bättre att lägga ned en flygflottilj
            i Söderhamn, säger ministern, eftersom flygplanen där uppe inte
            gör någon nytta i alla fall. Med den analysen är det väl lika
            bra att stänga av tre reaktorer och lägga ned alla flygflottiljer,
            men det är en parentes i sammanhanget.
          </note>
          <note>
            Industriministern medger nu att det finns ett avgörande när det
            gäller var vi skall lägga statens pengar, dvs. de pengar som industriministern
            disponerar i dag.
          </note>
          <note>
            Då kommer Lennart Beijer och andra och säger: Moderaterna kommer
            också att få de här kostnaderna.
          </note>
          <note>
            Nej, det är just det vi inte får! Vi kommer alla att behöva betala
            ny produktionskapacitet - visst. Där är vi alla lika. Men ni skiljer
            er från oss övriga i så måtto att ni skall betala för att stänga
            av de fungerande reaktorerna nu. Den kostnad denna debatt handlar
            om är: Hur mycket större påfrestningar tar ni på er, och vad måste
            vi avstå från att göra därför att ni tycker att det är viktigare
            att stänga av strömmen?
          </note>
          <note>
            Då är vi tillbaka vid utgångspunkten. Ni gör valet att det är
            viktigare att stänga av strömmen nu än att säkerställa att de
            sociala behov som människor i dag med all rätt åberopar kan tillgodoses.
            Ni tycker att det är viktigare att stänga av strömmen i dag än
            att säkerställa att vi har ett försvar som duger någonting till
            och trygghet på de orter som hotas av arbetslöshet -
          </note>
          <note>
            etc. etc. Ni kommer att få stå där inför historien och tala om
            att ni åsamkade människor påtagliga bekymmer bara därför att ni
            skulle stänga av strömmen för tidigt. Det finns ingen rim och
            reson, industriministern, i den typen av politik. Det borde inte
            göra det, rättare sagt, om man står för klassiska socialdemokratiska
            ideal.
          </note>
          <note type="speaker">
            Anf. 51 DAN ERICSSON (kd):
          </note>
          <note>
            Herr talman! Jag kunde inte avhålla mig från att gå in i den
            här debatten.
          </note>
          <note>
            Först vill jag ta fasta på något som ministern säger i interpellationssvaret.
            Han efterlyser en sansad debatt om energipolitiken, och det tycker
            jag att det finns ett värde i att understryka. Till Moderaterna
            vill jag säga att också för er del kommer ju sanningens minut.
          </note>
          <note>
            Kärnkraften skall fasas ut; det är också Moderaterna överens
            om. På något sätt måste det då redovisas hur den skall ersättas,
            vilka produktionsresurser som då skall till.
          </note>
          <note>
            Sedan, herr talman, vill jag rikta mig till näringsministern
            och säga att jag beklagar att regeringen inte fullföljde det upplägg
            som fanns i energiförhandlingarna och ansträngde sig för att göra
            en bredare överenskommelse där också vi kristdemokrater hade haft
            möjlighet att vara med.
          </note>
          <note>
            Nu blir resultatet - och det är ju det denna debatt handlar om
            - en kostnad för avvecklingen som inte hade varit nödvändig. Men
            framför allt blir det en miljömässig kostnad, och det var den
            som vi kristdemokrater inte var beredda att betala.
          </note>
          <note>
            Det ges faktiskt ett rätt intressant och tydligt besked i det
            här interpellationssvaret. Det talas inte längre om att man skall
            kompensera bortfallet av el från förnybara energikällor, utan
            nu skriver man mycket tydligt andra energikällor. Det är ju det
            som är avvikelsen mot den diskussion som tidigare fanns i överläggningarna.
          </note>
          <note>
            Man byter ordet "förnybara" mot "andra". Vi vet vad detta innebär.
            Det innebär att det blir ökad fossilbränsleanvändning, olja, kol
            och fossilgas.
          </note>
          <note>
            Längre ned i sitt svar skriver också ministern att den energipolitiska
            överenskommelsen innebär att omläggningen får ta den tid som behövs
            för att alternativen skall komma fram. Det här hänger inte ihop.
          </note>
          <note>
            Det vet näringsministern. Det går inte att klara detta på ett
            år. Det blir olja, kol och fossilgas. Det blir en kostnad, rent
            ekonomiskt, för landet, men framför allt blir det en miljökostnad.
            Det var framför allt den kostnaden som vi kristdemokrater inte
            kunde acceptera.
          </note>
          <note>
            Jag beklagar att den här situationen har uppstått.
          </note>
          <note>
            Det är uppenbart att överenskommelsen splittrar nationen i dag.
            Ambitionen var en annan, att samla nationen kring en energipolitik
            som skulle ha trovärdighet i det politiska systemet och på marknaden.
            Nu har en annan situation uppstått, och ansvaret för det bär näringsministern.
          </note>
          <note>
            Anf. 52 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Låt mig först konstatera att Per
          </note>
          <note>
            Unckel, som deltog i debatten, redan har lämnat kammaren. Det
            tycker jag är litet märkligt. Det är verkligen cirkus.
          </note>
          <note>
            När det gäller elpriset vill jag säga till Bo Lundgren att vi
            satsar en och en halv miljard. - Välkommen tillbaka, Per Unckel.
            Jag tycker faktiskt att man kan delta hela tiden, inte bara göra
            ett inlägg och sedan springa i väg. - Vi tillför åtta terawattimmar.
          </note>
          <note>
            Ja, vi investerar i det. Vi investerar en och en halv miljard
            kronor per år under en period för att ta fram nya alternativ för
            elproduktion. Det är ett val som vi gör. Vi gör det därför att
            vi anser att vi skall ta ansvar för det beslut som Bo Lundgren
            och jag uppmanade svenska folket att fatta 1980, nämligen att
            stänga av kärnkraften. Det uppmanade Bo Lundgren och det uppmanade
            jag det svenska folket att göra. Det skall vi ta ansvar för. Därför
            behövs det pengar för att utveckla det nya. Det kostar en och
            en halv miljard per år. Det är naturligtvis en prioritering som
            vi gör.
          </note>
          <note>
            Ni gör en annan prioritering. Ni gör prioriteringen att vi hellre
            skall satsa mer på försvarsanslagen, att vi skall investera mer
            när det gäller att sänka förmögenhetsskatterna. Men som näringsminister
            vill jag säga att jag anser att det är oerhört väsentligt att
            vi investerar i ny energiproduktion. Om vi inte gör det tar vi
            faktiskt inte ansvar för det beslut som vi rådde svenska folket
            att rekommendera oss att fatta 1980. Det var vad jag ville säga
            om elpriset och statsfinanserna.
          </note>
          <note>
            Om statsfinanserna vill jag säga en sak till. Vi har som ambition
            - och vi kommer att leva upp till det -
          </note>
          <note>
            att när vi går till val 1998 skall vi ha statsfinanser i balans.
            Det är någonting helt annat än Bo Lundgren gjorde när han lämnade
            över sina statsfinanser till oss.
          </note>
          <note>
            Han hade inte ens någon ambition att åstadkomma statsfinanser
            i balans till 1998.
          </note>
          <note>
            I folkomröstningen fick linje 2 flest antal röster.
          </note>
          <note>
            Om man tittar på det utslaget kan man konstatera att det bakom
            linje 2 fanns en avvecklingsplan som angav 2010 som bortre gräns.
            Om man tittar på valsedeln finner man att det också på valsedeln
            sägs att man skall avveckla när man får fram alternativ. Nu har
            vi fått fram alternativ för att påbörja omställningen, inte för
            att avsluta den. Dessutom följdes folkomröstningsbeslutet upp
            av ett ställningstagande i riksdagen, att vi till år 2010 skulle
            ha avvecklat kärnkraften. På den punkten går vi nu till riksdagen
            och säger att vi vill frångå just det beslutet, för vi bedömer
            inte att det är möjligt att klara detta till år 2010.
          </note>
          <note>
            Även om ett statsråd inte får fråga, måste jag för det svenska
            folket få tala om att det saknas ett alternativ i det förslag
            som de här tre partierna har lagt fram. Det finns inget alternativ.
            Svenska folket får verkligen leva i mörker om Moderaterna får
            styra.
          </note>
          <note>
            Moderaterna har inte tänkt berätta hur kärnkraften skall ersättas.
            Hur den kärnkraft som Moderaterna har bestämt sig för att avveckla
            skall ersättas vill man inte berätta. Det om något är att leva
            i ett mörker.
          </note>
          <note type="speaker">
            Anf. 53 BO LUNDGREN (m):
          </note>
          <note>
            Herr talman! Till skillnad från Anders Sundström, som för kammaren
            har medgett att han inte står för det han gick ut med i folkomröstningen
            1980, står vi fortfarande för det vi ställde oss bakom, nämligen
            linje 1. Vi stod för det 1980, vi står för det nu. Det var ett
            realistiskt alternativ, som kan genomföras.
          </note>
          <note>
            Det gläder mig att Lennart Daléus och Lennart
          </note>
          <note>
            Beijer ställer frågor till mig. Det är väl en försmak av vad
            som händer efter ett riksdagsval. Det är väl en förhoppning som
            Lennart Beijer har i alla fall, så att det blir en bättre utveckling
            i många avseenden.
          </note>
          <note>
            Jag skall bara ta upp två frågor. Lennart Daléus, som står någonstans
            i kammaren, talade om prisutvecklingen. Jag refererade Nordbankens
            bedömning,
          </note>
          <note>
            6-7 öre, Edin 2-5 öre. Det finns många bedömningar.
          </note>
          <note>
            Men det var jag som ställde frågan till den näringsminister som
            inte vill svara. Den som är ansvarig för ett förslag skall rimligen
            försöka tala om vad det förslaget innebär. Det skall inte jag
            göra. Det skall rimligen han göra, eller möjligtvis Lennart Daléus,
            för den delen.
          </note>
          <note>
            Skogsaktierna går bra nu, liksom många aktier.
          </note>
          <note>
            Dollaruppgången har stor betydelse i det sammanhanget. Det är
            ganska bra för dem som har skogsaktier. Vi kan diskutera mycket
            om aktiekursernas förändringar, om vi skulle vilja det, Lennart
            Beijer.
          </note>
          <note>
            Men, näringsministern, försöker hela tiden blanda bort korten.
            Den här debatten gäller inte kostnaderna för en realistisk avveckling
            i enlighet med vad som åtminstone vi stod för 1980 och fortfarande
            står för.
          </note>
          <note>
            Den gäller kostnaderna för att bryta ut och avveckla innan det
            behövs. Det kostar pengar. Numera erkänner näringsministern att
            det kommer att kosta. Måhända tar staten allt i form av extra
            kostnader. Låt oss säga det. Men det är skattebetalarna som finansierar
            staten. Det är skattebetalarna som får stå för kostnaden. Återigen,
            lägg uppgifterna på bordet: Vad kommer det att kosta skattebetalarna?
            Ge det beskedet!
          </note>
          <note>
            Att vi prioriterar sänkt skatt för låginkomsttagare, att änkor
            skall kunna få sina bidrag på det sätt som vi har lovat dem och
            att handikappade skall få assistansersättning är vår prioritering.
            Men, Anders Sundström, vad kommer det att kosta, och hur skall
            skattebetalarna betala?
          </note>
          <note type="speaker">
            Anf. 54 DAN ERICSSON (kd):
          </note>
          <note>
            Herr talman! Jag hade en debatt med Anna Lindh i går kväll, som
            herr talmannen minns, i frågan om energipolitiken och koldioxidutsläppen.
            Hon vägrade att kommentera uppgifterna om olja, kol och gas, som
            blir följden av den energiuppgörelse som föreligger.
          </note>
          <note>
            Inte heller Anders Sundström - han kanske hade ont om tid i sin
            förra replik - kommenterade den som jag ser det stora miljökostnaden
            av att vi nu får ökade koldioxidutsläpp på grund av ökad fossilbränsleanvändning.
          </note>
          <note>
            Herr talman! När jag tittar närmare på interpellationssvaret
            finner jag det som ministern säger längst ned på s. 1 rätt uppseendeväckande.
            "Den energipolitiska överenskommelsen innebär att omläggningen
            får ta den tid som behövs för att alternativen skall komma fram."
            Men det är ju inte så. Överenskommelsen bygger på att en reaktor
            skall stängas av om ett år. Det är inte med alternativen den skall
            ersättas, det är med olja, kol och gas.
          </note>
          <note>
            Anders Sundström har många gånger tidigare sagt att vi skall
            stänga av en reaktor när vi har ersatt den.
          </note>
          <note>
            Då handlade det om förnybara bränslen eller sparande, där vi
            ersatte kilowattimme för kilowattimme. Nu handlar det inte om
            kilowattimmar utan om ungefär fyra terawattimmar. Min fråga är
            då, om ministern skall leva upp till det han säger i svaret, att
            det får ta den tid som behövs för att alternativen skall komma
            fram: Vad skall man ersätta med det här året? Det är liksom ett
            nytt besked. Är det med det vi känner till, olja, kol och gas,
            eller finns det någon annan tanke som är dold för mig?
          </note>
          <note>
            Anf. 55 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Först vill jag bara göra en kort kommentar till
            Dan Ericsson. Dan Ericsson röstade för att vi skulle ha stängt
            av all kärnkraft till 1990. Nu framstår det för Dan Ericsson som
            omöjligt att under 18 år få fram alternativ motsvarande en reaktor
            i Barsebäck.
          </note>
          <note>
            Det är faktiskt inte en speciellt trovärdig argumentation, Dan
            Ericsson.
          </note>
          <note>
            Sedan vänder jag mig till Bo Lundgren. Bo Lundgren började den
            här interpellationsdebatten med att säga att jag far med osanning
            när det gäller linje 2. Nu slutade han debatten med att säga att
            jag står kvar vid linje 2 och han vid linje 1, men att jag överger
            linje 2
          </note>
          <note>
            när det gäller år 2010. Jag tror inte att det var det som folket
            uppfattade som en osanning, som Bo Lundgren menade.
          </note>
          <note>
            Det är riktigt att vi på en punkt faktiskt kompromissar med det
            vi sade 1980 i folkomröstningen. Då sade vi att vi skulle ha avvecklat
            kärnkraften till 2010.
          </note>
          <note>
            Det är sant att vi nu går fram till svenska folket och säger
            att vi tror att det blir mycket svårt att klara det och att vi
            nu vill påbörja omställningen på det sätt som vi har kommit överens
            om i energiöverenskommelsen, nämligen stänga av i den takt som
            vi tar fram alternativen, och alltså gå ifrån 2010. Det är sant
            att det är en eftergift i förhållande till folkomröstningen
          </note>
          <note>
            1980. Men det är inte en eftergift på det sätt som Bo
          </note>
          <note>
            Lundgren beskriver det utanför den här salen, nämligen att vi
            tidigarelägger avvecklingen. Det som är sant är att vi går från
            linje 2 i den meningen att vi senarelägger avvecklingen av kärnkraften.
            Det är sant.
          </note>
          <note>
            Jag vill också kort kommentera kostnaden. För att vi skall få
            pengar till vård och omsorg, Bo Lundgren, måste vi faktiskt ta
            fram ny energiproduktion när kärnkraften fasas ut. Bo Lundgrens
            problem är att
          </note>
          <note>
            Moderaterna inte redovisar något alternativ till denna avveckling.
            De står kvar där, i mörkret, och pekar inte på något nytt alternativ
            till kärnkraften.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1996/97:203 om bättre näringslivsklimat
          </note>
          <note>
            Anf. 56 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Dan Ericsson har frågat hur regeringen avser agera
            för att skapa ett förtroende hos näringslivet om ett positivt
            och långsiktigt näringslivsklimat för att stärka såväl stora som
            små företags motivation till investering för tillväxt i Sverige.
          </note>
          <note>
            När den socialdemokratiska regeringen tillträdde hösten 1994
            var det svenska näringslivet mitt inne i en period av omfattande
            rationaliseringar och effektiviseringar. Detta avspeglades exempelvis
            i att takten på produktivitetsutvecklingen inom tillverkningsindustrin
            svängde från en bottenposition inom industrivärlden i slutet av
            1980-talet till den absoluta världstoppen i mitten av 1990-talet.
          </note>
          <note>
            En motsvarande utveckling pågick och pågår inom andra samhällssektorer.
            Detta är av mycket stor betydelse för ekonomins långsiktiga utveckling.
            Men i ett första skede har den snabba produktivitetstillväxten
            emellertid bidragit till en minskad efterfrågan på arbetskraft.
            I synnerhet gäller detta lågutbildad arbetskraft.
          </note>
          <note>
            Produktivitetstillväxtens positiva effekt på sysselsättningen
            uppkommer först när vinsterna omsätts i nya investeringar. Men
            med den reala räntenivå på över 10 % och de stora svängningar
            i valutakursen som rådde under den borgerliga regeringsperioden
            är det omöjligt att skapa någon uthållig tillväxt. Investeringskostnaderna
            i produktiv verksamhet var alldeles för höga. Problemet förstärktes
            av den goda alternativavkastningen på riskfria statspapper.
          </note>
          <note>
            Regeringens första prioriterade åtgärd för att förbättra det
            svenska näringslivsklimatet var att sanera statsfinanserna. Detta
            har gått betydligt snabbare än vad någon bedömare kunnat förutspå.
            År 1993 hade
          </note>
          <note>
            Sverige ett av de största underskotten bland OECD-
          </note>
          <note>
            länderna, motsvarande drygt 12 % av BNP. Underskottet beräknas
            sjunka till under 3 % år 1997. Prognosen pekar mot att underskottet
            kommer att vara helt eliminerat 1998. Denna utveckling har stärkt
            förtroendet för den svenska ekonomin och den ekonomiska politiken
            både i Sverige och internationellt.
          </note>
          <note>
            Räntenivåerna har nästan halverats.
          </note>
          <note>
            I dag ser vi en rad konkreta tecken på att tillväxtklimatet förbättrats
            radikalt under de tre senaste åren. Trots att år 1996 var ett
            lågkonjunkturår låg industriinvesteringarna detta år 115 % över
            1993 års nivå, industrisysselsättningen hade ökat med 40 000
          </note>
          <note>
            personer, industriproduktionen med 29 %, bruttoinvesteringarna
            med 20 % och exporten med 36 %.
          </note>
          <note>
            Samtidigt har det skett ett betydande tillflöde av utlandsinvesteringar
            till Sverige.
          </note>
          <note>
            Statens årliga lånebehov har sjunkit från
          </note>
          <note>
            242 miljarder kronor till 31 miljarder kronor och inflationstakten
            från 4,7 % till 0,8 % i årstakt. Sedan början av 1990-talet finns
            ett starkt växande lokalt engagemang för näringslivs- och sysselsättningsfrågor.
            Det pågår också en värdeförskjutning i samhället när det gäller
            synen på företagande och entreprenörer.
          </note>
          <note>
            Riskkapitaltillgången har förbättrats radikalt.
          </note>
          <note>
            För regeringen finns det ingen som helst anledning att blåsa
            "faran över". En öppen arbetslöshet på
          </note>
          <note>
            350 000 personer och ytterligare nästan 200 000 i olika åtgärder
            talar sitt tydliga språk. Räknat i kronor har dock sysselsättningen
            ökat med 4 % under de tre senaste åren.
          </note>
          <note>
            En strukturpolitik för att påskynda framväxten av kunskapssamhället
            är i dag den mest effektiva vägen till en starkare ekonomi och
            ökad sysselsättning. Sedan år 1980 har de s.k. kunskapsintensiva
            branscherna i ekonomin vuxit tre gånger så snabbt som övriga verksamheter.
            Majoriteten av alla nya jobb i dag har en kunskapsinriktning i
            någon form. Detta överensstämmer också väl med den internationella
            utvecklingen, där sju-åtta av tio nya jobb kan karakteriseras
            som kunskapsarbeten. Under de senaste åren har regeringen tagit
            flera viktiga initiativ för att bredda kunskapsbasen i samhället.
            Hit hör bl.a. det s.k. kunskapslyftet med 100 000 utbildningsplatser
            för vuxna och 30 000 nya högskoleplatser med betoning på teknik
            och naturvetenskap.
          </note>
          <note>
            Sverige har en viktig konkurrensfördel när det gäller kunskapstillförsel
            i ekonomin. FoU-
          </note>
          <note>
            investeringar i relation till BNP är högre än i något annat land
            i världen. Detta beror i första hand på ett tiotal mycket FoU-intensiva
            multinationella företag, men också på betydande statliga FoU-satsningar
            via universitet och högskolor, forskningsinstitut och stiftelser.
            I dag är det en högprioriterad fråga att bättre integrera de små
            och medelstora företagen i landets
          </note>
          <note>
            FoU-system. Det handlar om att öka samverkan inom näringslivet.
            Här pågår en mycket intressant och viktig nätverksutbyggnad. De
            s.k. industriella utvecklingscentrum som nu finns på ett tiotal
            platser kan bli en viktig del i dessa nätverk. Det handlar också
            om att stärka samarbetet mellan högskolan och näringslivet.
          </note>
          <note>
            Regeringens stöd till samarbetet mellan högskola och näringsliv
            genom den s.k. tredje uppgiften är ett viktigt steg för att öka
            kunskapsspridningen till mindre och medelstora företag.
          </note>
          <note>
            I dag kan vi tydligt se att EU-medlemskapet har haft en mycket
            positiv betydelse för svensk ekonomi.
          </note>
          <note>
            Mellan 1992 och 1996 ökade exportandelen i svensk ekonomi, och
            i denna process har de mindre företagens ökade möjligheter till
            närvaro på Europamarknaden haft en viktig roll. Detta kan bl.a.
            avläsas i att de mindre företagens andel av svensk ekonomi ökat
            under de senaste åren. De mindre företagens ökade betydelse för
            ekonomins dynamik kan också avläsas i den aktuella statistiken
            över de s.k. tillväxtföretagen.
          </note>
          <note>
            De mindre företagens ökade betydelse för ekonomins dynamik kan
            också spåras bland landets ca 2 000
          </note>
          <note>
            tillväxtföretag. Majoriteten av dessa företag, som tillsammans
            ökat antalet sysselsatta med 326 000
          </note>
          <note>
            personer under de senaste fyra åren, har färre än 50
          </note>
          <note>
            anställda.
          </note>
          <note>
            Fortfarande har de mindre företagen en rad olika konkurrensnackdelar
            gentemot de större företagen. Vi behöver få fler företag, och
            vi behöver få fler tillväxtföretag. Från regeringens sida har
            vi därför tillsatt en småföretagsdelegation för att undanröja
            onödiga hinder för etablering och tillväxt.
          </note>
          <note>
            Sammantaget råder det ingen tvekan om att näringslivets tillväxtförutsättningar
            har förbättrats radikalt sedan 1994. Regeringens politik syftar
            till att stärka denna utveckling. Breda samarbetsformer är av
            största vikt i detta sammanhang.
          </note>
          <note type="speaker">
            Anf. 57 DAN ERICSSON (kd):
          </note>
          <note>
            Herr talman! Jag vill först tacka näringsministern för svaret.
          </note>
          <note>
            Det var litet ovanligt att ministern inledningsvis ändå gav något
            erkännande av att det fanns positiva drag i den förra regeringens
            politik som bidrog till produktivitetsutvecklingen inom tillverkningsindustrin.
            Det var bra, trots att ministern sedan på nytt hemföll åt en icke-komplett
            historieskrivning.
          </note>
          <note>
            Jag skulle i och för sig gärna vilja skicka med en lista på åtgärder
            som högst avsevärt skulle tina upp företagsklimatet för att därmed
            ge fler jobb. Jag har en sådan lista, där det står exempelvis
            att beslutet om förlängd arbetsgivarperiod i sjukförsäkringen
            borde rivas upp.
          </note>
          <note>
            Jag skall i stället koncentrera diskussionen till situationen
            för Ericssons verksamhet i Norrköping.
          </note>
          <note>
            Detta är också utgångspunkten för min interpellation.
          </note>
          <note>
            Intresset för information via elektroniska medier har fått alltfler
            att inse vilka enorma möjligheter som ligger i att sälja och förmedla
            information samt länka samman informationsföretagen och informationsflödena
            med kunderna. En metod i företagens förändringsprocesser är att
            koncentrera sin verksamhet till de strategiskt viktiga funktionerna
            eller produkterna och avyttra eller avveckla de övriga delarna.
            Hela affärsfunktioner kan på detta sätt läggas ut på entreprenad,
            s.k. outsourcing, eller inköpas inom ramen för ett nära leverantörsförhållande.
            Den förändringsprocess som nu pågår inom Ericsson i Norrköping
            utgår i mycket hög grad från en insikt att utvecklingen inom det
            produktionstekniska området för exempelvis kretskortsproduktion
            kräver samverkan med leverantörer av världsklass.
          </note>
          <note>
            Näringslivet i Norrköpingsregionen, innefattande ett område med
            en radie på tre-fem mil och kommuner i både Östergötlands och
            Södermanlands län har en för svensk del mycket hög koncentration
            av verksamhet inom elektronik och elektromekanik. Likartad produktionsteknik
            leder till verksamheter och produkter inom så skilda sektorer
            som telefon och kommunikationsteknik, fordonselektronik, produkter
            för administrativ datahantering och elektronik för styr- och reglerområdet
            inom energiproduktion.
          </note>
          <note>
            Inom området industriell elektronik finns ett omfattande behov
            av kontinuerlig ny kunskap, flexibilitet i resursanvändning samt
            utnyttjande av skalfördelar vid produktion. För närvarande pågår
            ett intensivt arbete inom Linköpings universitet inför höstens
            uppstart i Norrköping av ett speciellt civilingenjörsprogram inom
            industriell elektronik omfattande bl.a. produktionsteknik samt
            ett motsvarande program inom elektroniska medier. Denna satsning
            kan möta regionens behov av ny kunskap.
          </note>
          <note>
            Herr talman! Vad kan vi då göra för att skapa ett så gynnsamt
            klimat som möjligt för fortsatt produktion och satsning i Norrköping.
            Detta har inte ministern berört i sitt svar. Förutom Kristdemokraternas
            grundläggande förslag för tillväxt och företagande vill jag peka
            på något som direkt berör Ericsson i Norrköping.
          </note>
          <note>
            Ett första steg för att få ett mildare företagsklimat inom den
            sektor som Ericsson verkar kan vara att snabbt etablera ett forum
            för analys och diskussion kring samverkan mellan Näringsdepartementet
            och näringslivet inom bl.a. elektronikproduktion, kommunikation
            och informationsteknik. Samverkan är ju faktiskt något som ministern
            understryker i sitt svar.
          </note>
          <note>
            Ett fortsatt steg kan vara att tillsammans med näringslivet avdela
            särskilda samhällsresurser för att etablera ett kvalificerat utvecklings-
            och produktionscentrum på elektronikområdet i Norrköping, detta
            för att säkerställa internationell konkurrenskraft och kompetens
            i den enormt snabba förändringsprocess som nu har påbörjats inom
            informationsområdet.
          </note>
          <note>
            Min fråga till näringsministern är om han är beredd att etablera
            ett forum av det slag som jag har skisserat och om han är beredd
            att ta initiativ till att i
          </note>
          <note>
            Norrköping få till stånd ett utvecklings- och produktionscentrum
            på elektronikområdet.
          </note>
          <note type="speaker">
            Anf. 58 LENNART BEIJER (v):
          </note>
          <note>
            Herr talman! Om Dan Ericssons interpellation hade handlat om
            det som han nu talade om när det gäller
          </note>
          <note>
            Norrköping hade jag nog inte tagit någon tid i anspråk utan tyckt
            att det var ganska okej. Men i interpellationen är Dan Ericsson
            genomgående oroad framför allt över det svenska näringslivsklimatet.
            Något överraskande stöttar han sig på de 101 företagsledarna.
            Sedan de 101 företagsledarna publicerade sin artikel har flera
            av undertecknarna nyanserat sina uppfattningar avsevärt. De erkänner
            nu att det naturligtvis är viktigt att regering och riksdag har
            sanerat ekonomin och fått ordning på budget, inflation och räntor.
            De anser även i andra avseenden att det nog trots allt inte är
            så dåligt i Sverige.
          </note>
          <note>
            Men det som förvånade mig när jag läste interpellationen är att
            Dan Ericsson fortsätter att sprida myter om det osäkra näringslivsklimatet,
            detta trots att internationella bedömare säger att Sverige har
            ett av de bättre företagsklimaten i världen. Varför gör Dan
          </note>
          <note>
            Ericsson denna förfalskning av verkligheten?
          </note>
          <note>
            För att de små företagen också skall få en positiv utveckling
            anser jag, vilket har sagts många gånger tidigare, att det är
            efterfrågan på hemmamarknaden som är den stora och viktiga. De
            cirka två miljoner underkonsumerande medborgarna måste alltså
            få större resurser.
          </note>
          <note>
            En annan verkligt viktig fråga för de små företagen är naturligtvis
            arbetsgivarinträdet vid sjukdom.
          </note>
          <note>
            Jag tror att det är en riktig kritik att nuvarande regler hindrar
            nyanställningar i de små företagen. Ju mindre företag, desto hårdare
            slår naturligtvis dessa regler.
          </note>
          <note>
            Jag tror att större företag klarar av att kompensera dessa problem.
            Jag vill därför fråga både näringsministern och Dan Ericsson om
            de vill verka för att arbetsgivarinträdet vid sjukdom tas bort
            helt för företag med mindre än fem anställda.
          </note>
          <note>
            Anf. 59 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Jag blev litet förvånad över vändningen av denna
            interpellationsdebatt. Jag har läst interpellationen och utifrån
            den försökt formulera ett svar. Interpellationen handlade inte
            om ett produktionscentrum som skulle etableras i Norrköping. Interpellationen
            handlade ju om hur regeringen avser att agera för att skapa ett
            förtroende hos näringslivet om ett positivt och långsiktigt näringslivsklimat
            för att stärka såväl stora som små företags motivation till investering
            för tillväxt i Sverige. Detta föregås av ett resonemang där Dan
            Ericsson är rätt frän mot regeringen rent allmänt.
          </note>
          <note>
            Jag vill gärna återkomma till frågan om hur vi skall hantera
            situationen i Norrköping i en särskild interpellation eller fråga.
            Men innan vi lämnar den verkliga frågan som Dan Ericsson har ställt
            om näringslivsklimatet, är det riktigt att mitt interpellationssvar
            innehåller en del erkännanden av det som hände under perioden
            1991-1994. Däremot tycker jag att det var mycket fult gjort av
            Dan Ericsson att på slutet säga att jag sedan faller tillbaka
            i något slags argumentation. Jag undrar vem som egentligen föll
            tillbaka.
          </note>
          <note>
            Jag hävdar nämligen att vi har ett bra näringslivsklimat i Sverige.
            En del av detta skapades under
          </note>
          <note>
            1991-1994. En hel del skapades under 1994-1996
          </note>
          <note>
            och 1997. Det finns väldigt mycket hårda fakta att ta fasta på.
            Jag nämnde en hel del av detta i mitt interpellationssvar som
            jag försökte utveckla rätt ordentligt om produktiviteten, tillväxten,
            kunskapsintensiva företag, osv. Jag kan fortsätta på den basen
            och se på antalet privata företag, och det sker en kontinuerlig
            tillväxt av privata företag sedan 1993. Vi är nu uppe i drygt
            en halv miljon privata företag i Sverige. Det sker en ökning varje
            år med omkring 20 000-30 000.
          </note>
          <note>
            Sedan 1993 har det skett en ökning med drygt 80 000
          </note>
          <note>
            privata företag. Det är en mycket kraftig förändring av det faktiska
            nyföretagandet. Nettotillskottet av nyföretagandet är mycket högt
            i Sverige. Vi får gå tillbaka till de bästa åren på 80-talet i
            högkonjunkturens extrema position 1988 för att hitta något liknande.
          </note>
          <note>
            Vi har också börjat få utländska direktinvesteringar av stora
            mått är också något positivt. Det har varit en stor obalans i
            Sverige i den meningen att stora delar av de vinster som har gjorts
            i Sverige har använts till att investera och köpa företag utomlands.
          </note>
          <note>
            Detta är något som är bra men också negativt, dvs. att vi inte
            har ett motsvarande inflöde av kapital som genereras i form av
            vinster utomlands och investeras i
          </note>
          <note>
            Sverige. Nu är vi på väg att få en bättre situation.
          </note>
          <note>
            Fortfarande har svenska företag dubbelt så många anställda utomlands
            som utländska företag har i Sverige. Det är inte så att de utländska
            företagen håller på att ta över Sverige, utan Sverige är fortfarande
            ett land som har mycket fler anställda utomlands än utländska
            företag har i Sverige. Men vi har en bättre utveckling. Utländska
            företag är intresserade av att investera i vårt land. Och vi är
            ett av de mest intressanta investeringsländerna i Europa. Det
            tycker jag är oerhört positivt.
          </note>
          <note>
            En tredje sak som jag vill ta fram är näringslivets investeringar
            i forskning och utveckling i vårt land.
          </note>
          <note>
            Ericsson och många andra ligger rekordhögt. Sverige är kanske
            det land i världen som har den största andelen forskning och utveckling
            i sin ekonomi. Det beror till stor del på att de stora företagen,
            de multinationella företagen i Sverige, faktiskt investerar i
            forskning och utveckling i Sverige.
          </note>
          <note>
            Jag tror vi att har väldigt mycket att vinna på att beskriva
            Sverige på ett korrekt sätt. Vi har ett bra näringslivsklimat.
            Jag tycker faktiskt att jag den senaste veckan har märkt en vilja
            hos näringslivets företrädare att försöka komma tillbaks till
            ett sådant tonläge. Jag hoppas att också Dan Ericsson är intresserad
            av det.
          </note>
          <note type="speaker">
            Anf. 60 DAN ERICSSON (kd):
          </note>
          <note>
            Herr talman! Jag förstår kanske inte riktigt förvåningen över
            mitt inlägg. Interpellationen bottnar i den situation som har
            uppstått i Norrköping. Det står faktiskt i interpellationen. Det
            finns en oro i Norrköping i dag över hur Ericsson tänker agera
            framdeles.
          </note>
          <note>
            Jag vet att chefen för Ericsson själv har varit uppe hos näringsministern
            och diskuterat detta. Det har i alla fall framgått av medierna.
            Det var därför jag ställde dessa frågor om hur näringsministern
            ser på den här branschen och vilka samverkansformer som finns
            för att underlätta klimatet för att vi skall kunna få en fortsatt
            verksamhet i Norrköping. Detta är den akuta situationen.
          </note>
          <note>
            Jag läste en intervju med Ramqvist i dag. Han säger så här om
            sitt företag: Omställningstrycket är fruktansvärt hårt. Vi måste
            helt förnya våra produkter på mindre än tre år. Gör vi fel kan
            Ericsson vara borta om tre år, och det vill varken politiker eller
            allmänheten inse.
          </note>
          <note>
            Det är en akut situation. Det finns ett oerhört omvandlingstryck.
            Det är därför jag undrar om det finns några tankar om samverkansformer
            eller andra åtgärder som kan underlätta för den här branschen
            att fortsätta utveckla sin verksamhet i Sverige så att vi får
            ha kvar de här industrierna i t.ex. Norrköping och får ha kvar
            jobben där.
          </note>
          <note>
            Jag kan fortsätta att läsa ur den här intervjun. Det anspelar
            litet på det ministern sade sist om FoU-
          </note>
          <note>
            satsningarna. Så här säger Ramqvist: En skattepolitik som gör
            att unga begåvade svenskar hellre jobbar utomlands gör mig djupt
            orolig. Värnskatten premierar inte utbildning och forskning och
            påverkar därför industrin negativt. För Ericsson spelar det inte
            någon större roll var de arbetar, men för Sverige är utvecklingen
            synnerligen allvarlig. För varje FoU-anställd som lämnar Sverige
            riskerar tio andra jobb att försvinna.
          </note>
          <note>
            Detta är den bistra verkligheten. Det är utifrån den verkligheten
            jag ställer mina frågor.
          </note>
          <note>
            Sedan säger ministern att tillväxtklimatet radikalt har förbättrats.
            Men med vilket resultat? Vi fick ju ett kvitto i går genom den
            senaste arbetslöshetsstatistiken. Den visar att vi nu har 32 000
            fler personer öppet arbetslösa än när regeringen Persson tillträdde
            för ett år sedan. Ministern säger att tillväxtklimatet radikalt
            har förbättrats. Resultatet är mycket tydligt. Detta är hårdfakta,
            Lennart Beijer. Det är ingen myt. Det är
          </note>
          <note>
            32 000 fler personer öppet arbetslösa. Det går inte riktigt ihop
            med att tillväxtklimatet radikalt har förbättrats.
          </note>
          <note>
            Ministern väljer att ta en litet mer principiell debatt om hur
            näringslivet satsar och vill satsa. Ministern säger också i sitt
            svar att breda samarbetsformer är av största vikt för att stärka
            näringslivets tillväxtförutsättningar. Då måste jag fråga hur
            ministern ser på att t.ex. chefen för Ericsson, Lars Ramqvist,
            skrivit att landets politiska ledning förstört sitt förtroendekapital.
            Han har också sagt, det framgår av dagens intervju, att det svenska
            näringslivsklimatet är dåligt och att det är svårt att rekrytera
            välutbildad arbetskraft. Allt detta kan leda till att Ericsson
            tvingas flytta verksamhet från Sverige. Viftar Sundström bara
            bort det här på samma sätt som statsministern tidigare har gjort?
            Det är väl inte på det sättet man söker breda samarbetsformer
            för att stärka näringslivets tillväxtförutsättningar? Jag ser
            detta som en allvarlig signal.
          </note>
          <note>
            Jag tycker att regeringen tar alltför lättvindigt på detta.
          </note>
          <note type="speaker">
            Anf. 61 LENNART BEIJER (v):
          </note>
          <note>
            Herr talman! Det är litet konstigt att många experter ändå påstår
            och försöker bevisa att företagsklimatet i Sverige faktiskt är
            mycket bra samtidigt som en del av våra industriföretagare säger
            tvärtom. Men under de senaste veckorna har jag uppfattat att det
            ändå är en uppmjukning på gång i den här diskussionen.
          </note>
          <note>
            Men det är riktigt att vi måste ha ett näringslivsklimat som
            skapar arbete. Av den anledningen ställde jag en fråga till både
            Dan Ericsson och näringsministern. Jag tror nämligen att det vore
            en verksam åtgärd om man lät småföretagen komma undan arbetsgivarinträdet
            vid sjukdom. Jag tror faktiskt att det skulle få en avsevärd påverkan
            på arbetslösheten åt rätt håll. Därför skulle det vara bra om
            ni svarade på den.
          </note>
          <note>
            I andra stycket i Dan Ericssons interpellation står det så här:
            "Genom velighet, reträtter, handlingsförlamning och en icke trovärdig
            energipolitik har nuvarande regering skapat ett näringslivsklimat
            som blir till men för Sveriges utveckling och tillväxt."
          </note>
          <note>
            Det är ganska hårt skrivet. Då tänker jag så här.
          </note>
          <note>
            Dan Ericsson har tillhört ett linje-3-parti i många
          </note>
          <note>
            Herrans år. Han har, såvitt jag kan förstå, haft kongressbeslut
            i sitt eget parti flera gånger om att kärnkraften skall avvecklas
            till år 2010. Han har deltagit i
          </note>
          <note>
            Energikommissionens arbete där man sade att det är möjligt att
            avställa en reaktor inom mandatperioden, och han har deltagit
            i merparten av partidiskussionerna om energin. Nu säger han att
            energipolitiken inte är trovärdig. En mycket stor del av den uppgörelse
            som ligger på riksdagens bord om någon vecka har i alla fall påverkats
            till en del av Dan Ericsson. Jag tycker att han tar i väl mycket
            när han skriver på det här sättet. Skulle någon läsa detta och
            inte förstå hur
          </note>
          <note>
            Sverige ser ut, är det risk för att de också skulle kunna påverkas
            i negativ riktning.
          </note>
          <note>
            Anf. 62 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Jag skulle kunna fortsätta Lennart
          </note>
          <note>
            Beijers resonemang och säga att med anledning av interpellationen
            är det kanske litet veligt av Dan
          </note>
          <note>
            Ericsson att inta de olika positioner som han gör.
          </note>
          <note>
            Låt mig gå tillbaks till interpellationen. Jag tycker att det
            är en principiellt viktig interpellation. Jag har försökt svara
            på frågan. Jag måste få säga en sak till
          </note>
          <note>
            Dan Ericsson en gång till. Jag tycker inte att Dan
          </note>
          <note>
            Ericsson frågar om Norrköping i interpellationen. Jag har läst
            den flera gånger, och jag tycker inte det. Dan
          </note>
          <note>
            Ericsson för ett principiellt resonemang, och jag har svarat
            på det.
          </note>
          <note>
            Jag anser att vi har ett bra näringslivsklimat i Sverige. Vid
            en internationell jämförelse har vi ett bra näringslivsklimat,
            och vi har det i förhållande till historien. Då kan man fråga
            om den höga arbetslösheten är ett resultat av att Sverige har
            ett internationellt sett dåligt näringslivsklimat. Mitt svar på
            den frågan är nej.
          </note>
          <note>
            Jag anser att huvudorsaken till den höga arbetslösheten i Sverige
            är att vi har gått igenom en mycket svår och djup kris. Den djupa
            krisen inträffade i samband med att näringslivet starkt förbättrat
            sin produktivitet och åstadkommit en mycket högre produktion för
            mycket mindre insatta kronor eller mantimmar.
          </note>
          <note>
            Det som i dag håller tillbaks en sysselsättningsökning finns
            framför allt att söka i den svaga efterfrågan på hemmamarknaden.
            Tittar man på de olika analyser som görs av svensk sysselsättning
            ser man att bekymret är bristen på efterfrågan på hemmamarknaden.
            Vi har en stark tillväxt av investeringar i näringslivet, en stark
            tillväxt av exporten i näringslivet och en stark tillväxt av den
            kunskapsintensiva verksamheten. Däremot har vi en fortsatt svag
            efterfrågan på hemmamarknaden.
          </note>
          <note>
            Låt mig sedan gå över till frågorna om hur de stora företagen
            ser på näringslivsklimatet. Där tycker jag att Ericsson självt
            är ett bra exempel på att man faktiskt i handling gillar Sverige.
            Ericsson har ju vuxit snabbt som företag och många av jobben har
            lagts i
          </note>
          <note>
            Sverige. Väldigt mycket av forskningen och utvecklingen har lagts
            i Sverige. Sverige är det land där storindustrin faktiskt lägger
            mest resurser på forskning och utveckling. Det innebär ju inte
            att Lars
          </note>
          <note>
            Ramqvist är nöjd på alla punkter. Lars Ramqvist har naturligtvis
            synpunkter på både mig och regeringen på ett antal punkter. Men
            det viktiga är att konstatera att
          </note>
          <note>
            Lars Ramqvist och andra storindustriledare huvudsakligen satsar
            på Sverige. Det är jag glad för. Jag tycker att de skall vara
            stolta över det och att vi skall vara stolta över det. Men det
            innebär inte att de alltid är nöjda. Jag vill alltså peka på att
            den höga arbetslösheten framför allt beror på ett problem med
            efterfrågan.
          </note>
          <note>
            Som svar på Lennart Beijers fråga om arbetsgivarinträdet kan
            jag säga att regeringen kommer att ge i uppdrag till Riksförsäkringsverket
            att se på vilket sätt vi kan göra det enklare för de små företagen
            att klara kostnaderna för sjuklöneperioden. Jag tycker inte att
            man skall gå så långt att man helt befriar de små företagen från
            sjuklönekostnader - det tycker jag är att vara onödigt generös.
            Det finns nämligen ändå en koppling mellan arbetsmiljö och kostnader
            för sjukfrånvaro som också arbetsgivaren skall vara med och ta
            ett ansvar för. Det gäller också det lilla företaget.
          </note>
          <note>
            Jag är alltså inte beredd att gå så långt. Men jag är beredd
            att se över om vi kan hitta en bättre lösning än den vi har i
            dag.
          </note>
          <note type="speaker">
            Anf. 63 DAN ERICSSON (kd):
          </note>
          <note>
            Herr talman! Debatten om velighet kanske vi skall ta vid ett
            annat tillfälle. Man kan alltid uttrycka sig på flera olika sätt,
            och vi kanske kan tävla i vissa avseenden också på det området.
            Vi kan kanske dela på det, och i alla fall inte ta den diskussionen
            nu.
          </note>
          <note>
            Anders Sundström säger att problemet med arbetslösheten är att
            regeringen riktat in sig på att sanera statsfinanserna. Men vad
            har hindrat regeringen från att jobba också med tillväxtåtgärder?
            Man behöver inte ta en sak i taget, utan man kan faktiskt arbeta
            med båda de här delarna. Det är det vi har saknat under hela den
            socialdemokratiska regeringsperioden sedan
          </note>
          <note>
            1994. Regeringen har inte förmått sätta in de åtgärder som är
            nödvändiga för att få tillväxt och därmed en ökad sysselsättning.
          </note>
          <note>
            Som svar på Lennart Beijers fråga har jag en lång lista med förslag
            om att förbättra näringslivsklimatet.
          </note>
          <note>
            Jag nämnde detta tidigare också. Man skall ta tillbaka beslutet
            om den förlängda arbetsgivarperioden i sjukförsäkringen. Det är
            roligt att också Vänsterpartiet nu sedan partiet fått en småföretagare
            i leden ställt in sig på det förslaget. Vi kristdemokrater har
            hävdat detta hela tiden.
          </note>
          <note>
            Tillbakadragandet av den förtida momsinbetalningen, att få bort
            skattekilarna i tjänstesektorn och riskkapitalfrågan är ytterligare
            exempel. I riskkapitalfrågan kan man förresten tala om en mycket
            tydlig velighet. Riskkapitalavdraget har införts och återtagits
            om och om igen. Vi har också byråkratin för företagandet och reglerna
            för fåmansföretagen osv. Jag behöver inte gå igenom hela listan,
            men vi kristdemokrater har en rad tillväxtförslag som vi har saknat
            från regeringens sida under mandatperioden.
          </note>
          <note>
            Herr talman! Jag tycker att Anders Sundström alltför lättvindigt
            bara viftar undan den tunga kritik som riktats mot regeringen
            från näringslivets sida. Man säger faktiskt att man saknar förtroende
            för regeringens politik. Det måste väl ändå vara allvarligt? Det
            kan ju alltid förekomma övertoner i debatten, men det verkar som
            att regeringen inte tar till sig detta och inte tar det på allvar.
            Det sänder en oroande signal till mig. Lyssnar inte regeringen
            på vad näringslivet säger? Det är ju näringslivets villkor det
            handlar om för att kunna skapa förutsättningar för nya jobb.
          </note>
          <note>
            Anf. 64 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Först och främst tycker jag att statsfinanser och
            tillväxt verkligen hör ihop. Jag hävdar att de viktigaste delarna
            för att åstadkomma tillväxt har en väldigt stark koppling till
            statsfinanserna. Halveringen av räntan är naturligtvis ett resultat
            av att statsfinanserna nu börjar komma i ordning. Det är ett exempel.
          </note>
          <note>
            Att vi har haft möjlighet att bygga ut utbildningssamhället är
            naturligtvis också en del i statsfinanserna. Hur konstigt det
            än kan låta för Dan Ericsson är det faktum att vi tagit kontroll
            över forskningsstiftelserna faktiskt också ett sätt att öka möjligheten
            till att få ut mer FoU för pengarna. När jag nu får se in i systemet
            ordentligt är det ingen tvekan om att våra forskningsråd, våra
            industriforskningsinstitut och de gamla löntagarfondstiftelserna
            på många områden har bedrivit ett dubbelarbete som inte har varit
            effektivt och som har lett till att resurser använts på ett ineffektivt
            sätt. Detta har vi nu möjlighet att hantera bättre och effektivare.
          </note>
          <note>
            Detta var några exempel, men det finns också många andra områden
            som vi måste jobba vidare med för att bli ännu mer tillväxtorienterade.
            Det är inte så att statsfinanserna i sig har lett till sämre tillväxt
            -
          </note>
          <note>
            utan snarare till bättre.
          </note>
          <note>
            Dan Ericsson frågar om vi i regeringen lyssnar. Ja, vi lyssnar.
            Inom näringslivet tyckte man förstås inte om t.ex. de skattehöjningar
            som lagts på näringslivet, på samma sätt som löntagarorganisationerna,
            pensionärerna, de handikappade och kommunerna inte har tyckt om
            de minskade intäkter de har fått. Men en regerings uppgift är
            att ta helhetsvansvaret, och jag tycker att den här regeringen
            gör det på ett bra sätt.
          </note>
          <note>
            Det är en bra avvägning. Den innebär ibland att näringslivet
            inte får precis som det vill, och ibland att
          </note>
          <note>
            LO och TCO inte får som de vill. Men det gäller att göra en avvägning,
            och jag tycker att det är den här regeringens styrka. Om jag skall
            kritisera den regering som Dan Ericsson stödde tidigare, mellan
            1991 och
          </note>
          <note>
            1994, är det för bristen på helhetsperspektiv - att ta ansvar
            åt bägge hållen och lösa frågorna på ett konstruktivt sätt.
          </note>
          <note>
            Överläggningen var härmed avslutad.
          </note>
          <note>
            8 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen meddelade att följande faktapromemoria
            inkommit och delats ut till kammarens ledamöter:
          </note>
          <note>
            Förslag till beslut om ett flerårigt program "Europeisk volontärtjänst
            för Ungdomar" COM (96) 610
          </note>
          <note>
            9 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            1996/97:71 till näringsutskottet
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1996/97:87 Dublinkonventionen
          </note>
          <note>
            1996/97:135 Ändring i brottsbalken. Skärpning av straff för övergrepp
            i rättssak
          </note>
          <note>
            Konstitutionsutskottets betänkanden
          </note>
          <note>
            1996/97:KU14 Fri- och rättigheter
          </note>
          <note>
            1996/97:KU15 Vissa tryck- och yttrandefrihetsrättsliga frågor
          </note>
          <note>
            Justitieutskottets betänkanden
          </note>
          <note>
            1996/97:JuU7 Straffrättsliga frågor
          </note>
          <note>
            1996/97:JuU8 Processrättsliga frågor
          </note>
          <note>
            1996/97:JuU9 Vapenbrott
          </note>
          <note>
            Lagutskottets betänkande
          </note>
          <note>
            1996/97:LU6 Tillämpningen av skuldsaneringslagen
          </note>
          <note>
            Kulturutskottets betänkande
          </note>
          <note>
            1996/97:KrU7 Kasinospel enligt internationella regler
          </note>
          <note>
            Jordbruksutskottets betänkanden
          </note>
          <note>
            1996/97:JoU19 Alternativ till traditionell burhållning av höns
          </note>
          <note>
            1996/97:JoU14 Livsmedelskontroll
          </note>
          <note>
            11 § Anmälan om interpellationer
          </note>
          <note>
            Anmäldes att följande interpellationer framställts den 7 mars
          </note>
          <note>
            1996/97:224 av Sten Andersson (m) till statsministern
          </note>
          <note>
            Regeringens förslag till nedskärningar m.m.
          </note>
          <note>
            1996/97:225 av Göran Magnusson (s) till näringsministern
          </note>
          <note>
            Stödområde i västra Västmanland
          </note>
          <note>
            1996/97:226 av Stig Sandström (v) till socialministern
          </note>
          <note>
            EU och svensk alkoholförsäljning
          </note>
          <note>
            1996/97:227 av Sten Tolgfors (m) till statsrådet Ylva
          </note>
          <note>
            Johansson
          </note>
          <note>
            Villkoren för barn i enskilda och offentliga skolor
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 11 mars.
          </note>
          <note>
            12 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
            den 6 mars
          </note>
          <note>
            1996/97:349 av Nils Fredrik Aurelius (m) till näringsministern
          </note>
          <note>
            IT och företagen
          </note>
          <note>
            1996/97:350 av Inger René (m) till miljöministern
          </note>
          <note>
            Försurande nedfall
          </note>
          <note>
            1996/97:351 av Ann-Kristine Johansson (s) till arbetsmarknadsministern
          </note>
          <note>
            Sysselsättningsskapande åtgärder
          </note>
          <note>
            1996/97:352 av Christin Nilsson (s) till försvarsministern
          </note>
          <note>
            Försvarets policy vid värvning av medlemmar till hemvärnet
          </note>
          <note>
            1996/97:353 av Annika Nordgren (mp) till statsrådet
          </note>
          <note>
            Ylva Johansson
          </note>
          <note>
            Vegetarisk skolmat
          </note>
          <note>
            1996/97:354 av Annika Nordgren (mp) till jordbruksministern
          </note>
          <note>
            Djuretiska frågor
          </note>
          <note>
            1996/97:355 av Annika Nordgren (mp) till utbildningsministern
          </note>
          <note>
            Djurförsök i utbildningen
          </note>
          <note>
            1996/97:356 av Elisa Abascal Reyes (mp) till statsrådet Leif
            Blomberg
          </note>
          <note>
            Minoriteters representation i kommittéer
          </note>
          <note>
            1996/97:357 av Åke Carnerö (kd) till försvarsministern
          </note>
          <note>
            Totalförsvarspliktigas personalskadeskydd
          </note>
          <note>
            1996/97:358 av Åke Carnerö (kd) till statsrådet Maj-
          </note>
          <note>
            Inger Klingvall
          </note>
          <note>
            Änkepensionen
          </note>
          <note>
            1996/97:359 av Åke Carnerö (kd) till försvarsministern
          </note>
          <note>
            Kustbevakningens resurser
          </note>
          <note>
            1996/97:360 av Bertil Persson (m) till statsrådet Leif
          </note>
          <note>
            Pagrotsky
          </note>
          <note>
            Skåne och Invest in Sweden
          </note>
          <note>
            1996/97:361 av Owe Hellberg (v) till statsrådet Thomas Östros
          </note>
          <note>
            Rätten till bostadsbidrag vid gemensam vårdnad av barn
          </note>
          <note>
            1996/97:362 av Owe Hellberg (v) till statsrådet Maj-
          </note>
          <note>
            Inger Klingvall
          </note>
          <note>
            Rätten till bostadsbidrag vid gemensam vårdnad av barn
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 11 mars.
          </note>
          <note>
            13 § Kammaren åtskildes kl. 12.28.
          </note>
          <note>
            Förhandlingarna leddes av talmannen från sammanträdets början
            t.o.m. 5 §
          </note>
          <note>
            anf. 39 (delvis) och av förste vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
