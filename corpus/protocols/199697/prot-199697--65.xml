<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199697</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199697</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--65</head>
          <docDate when="1997-02-13">1997-02-13</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 7 februari.
          </note>
          <note>
            2 § Meddelande om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1996/97:153
          </note>
          <note>
            Till riksdagen
          </note>
          <note>
            Interpellation 1996/97:153 av Lars-Erik Lövdén
          </note>
          <note>
            (s) om sysselsättningen på Kockums i Malmö.
          </note>
          <note>
            Interpellationen kommer att besvaras tisdagen den
          </note>
          <note>
            4 mars 1997.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 5 februari 1997
          </note>
          <note>
            Björn von Sydow
          </note>
          <note>
            Interpellation 1996/97:165
          </note>
          <note>
            Till riksdagen
          </note>
          <note>
            Interpellation 1996/97:165 av Maud Ekendahl (m)
          </note>
          <note>
            om räddningshelikopterverksamhet.
          </note>
          <note>
            Interpellationen kommer att besvaras tisdagen den
          </note>
          <note>
            4 mars 1997.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 5 februari 1997
          </note>
          <note>
            Björn von Sydow
          </note>
          <note>
            Interpellation 1996/97:136
          </note>
          <note>
            Till riksdagen
          </note>
          <note>
            Interpellation 1996/97:136 av Eva Björne om biodling.
          </note>
          <note>
            Interpellationen kommer att besvaras tisdagen den
          </note>
          <note>
            25 februari 1997.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 10 februari 1997
          </note>
          <note>
            Annika Åhnberg
          </note>
          <note>
            Interpellation 1996/97:147
          </note>
          <note>
            Till riksdagen
          </note>
          <note>
            Interpellation 1996/97:147 av Leif Carlson om de nya läkemedelsreglerna.
          </note>
          <note>
            Interpellationen kommer att besvaras torsdagen den 6 mars 1997.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 11 februari 1997
          </note>
          <note>
            Margot Wallström
          </note>
          <note>
            Interpellation 1996/97:157
          </note>
          <note>
            Till riksdagen
          </note>
          <note>
            Interpellation 1996/97:157 av Margareta E Nordenvall om hälso-
            och sjukvården.
          </note>
          <note>
            Interpellationen kommer att besvaras torsdagen den 6 mars 1997.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 11 februari 1997
          </note>
          <note>
            Margot Wallström
          </note>
          <note>
            Interpellation 1996/97:168
          </note>
          <note>
            Till riksdagen
          </note>
          <note>
            Interpellation 1996/97:168 av Lena Klevenås om ekologisk ekonomi.
          </note>
          <note>
            Interpellationen kommer att besvaras fredagen den
          </note>
          <note>
            7 mars 1997.
          </note>
          <note>
            Skälet till dröjsmålet är arbetsanhopning och semesterledighet
            vecka 9.
          </note>
          <note>
            Stockholm den 7 februari 1997
          </note>
          <note>
            Erik Åsbrink
          </note>
          <note>
            Interpellation 1996/97:169
          </note>
          <note>
            Till riksdagen
          </note>
          <note>
            Interpellation 1996/97:169 av Torsten Gavelin
          </note>
          <note>
            (fp) om Svensk Bilprovnings verksamhet.
          </note>
          <note>
            Interpellationen kommer att besvaras tisdagen den
          </note>
          <note>
            25 februari 1997.
          </note>
          <note>
            Skälet till dröjsmålet är att vecka 8 är en plenifri vecka.
          </note>
          <note>
            Stockholm den 10 februari 1997
          </note>
          <note>
            Ines Uusmann
          </note>
          <note>
            Interpellationerna 1996/97:174 och 175
          </note>
          <note>
            Till riksdagen
          </note>
          <note>
            Interpellation 1996/97:174 av Gudrun Lindvall om ny teknikprovning
            för värphöns.
          </note>
          <note>
            Interpellation 1996/97:175 av Gudrun Lindvall om jakt på stjärtand.
          </note>
          <note>
            Interpellationerna kommer att besvaras torsdagen den 6 mars 1997.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 10 februari 1997
          </note>
          <note>
            Annika Åhnberg
          </note>
          <note>
            Interpellation 1996/97:176
          </note>
          <note>
            Till riksdagen
          </note>
          <note>
            Interpellation 1996/97:176 av Alice Åström om besparingar inom
            kriminalvården.
          </note>
          <note>
            Interpellationen kommer att bevaras tisdagen den
          </note>
          <note>
            4 mars 1997.
          </note>
          <note>
            Skälet till dröjsmålet är plenumfri vecka i riksdagen och semester.
          </note>
          <note>
            Stockholm den 10 februari 1997
          </note>
          <note>
            Laila Freivalds
          </note>
          <note>
            Interpellation 1996/97:141
          </note>
          <note>
            Till riksdagen
          </note>
          <note>
            Interpellation 1996/97:141 av Eva Zetterberg (v)
          </note>
          <note>
            om Iran.
          </note>
          <note>
            Interpellationen kommer att besvaras torsdagen den 27 februari
            1997.
          </note>
          <note>
            Skälet till dröjsmålet är resor.
          </note>
          <note>
            Stockholm den 11 februari 1997
          </note>
          <note>
            Lena Hjelm-Wallén
          </note>
          <note>
            3 § Svar på interpellation 1996/97:97 om statens övergripande
            försörjningsansvar för sina invånare
          </note>
          <note type="speaker">
            Anf. 1 Socialminister MARGOT WALLSTRÖM (s):
          </note>
          <note>
            Fru talman! Ragnhild Pohanka har frågat mig om jag avser att
            se över frågan om statens försörjningsansvar för landets invånare
            och att ta initiativ till att staten skall ta ett ökat ekonomiskt
            ansvar för invånarna vad gäller fördelning av medel till kommunerna.
          </note>
          <note>
            Vidare frågar Ragnhild Pohanka om jag avser att se över behovet
            av försörjning för ensamstående föräldrar, långtidsarbetslösa
            och ungdomar, eftersom dessa enligt Ragnhild Pohanka är tre grupper
            som i dag genom statens minskade ansvarstagande i stor utsträckning
            hamnar i socialbidragsberoende.
          </note>
          <note>
            Socialbidragssystemet har utsatts för stora påfrestningar främst
            med anledning av den höga arbetslösheten. Socialbidraget har till
            viss del kommit att få en funktion som inte har varit avsedd.
            Socialbidragets syfte är inte att fungera som en långvarig försörjningskälla
            utan det skall endast behöva träda in tillfällighetsvis vid perioder
            av försörjningsproblem när andra möjligheter är uttömda.
          </note>
          <note>
            Ansvaret för socialtjänsten ligger på kommunerna även när det
            gäller de direkta kostnaderna för socialbidrag. Statens ekonomiska
            åtagande sker indirekt genom det generella statsbidraget till
            kommunerna.
          </note>
          <note>
            Dessutom utgår statlig ersättning för mottagandet av flyktingar
            och andra utlänningar som omfattas av flyktingmottagandet. Som
            grund för fördelningen av det generella statsbidraget ligger bl.a.
            arbetslöshetstalet i respektive kommun, men även kriterier som
            är relaterade till kommunernas kostnader för socialbidrag.
          </note>
          <note>
            Det förslag som regeringen nu bereder angående ändringar av socialtjänstlagen
            omfattar bl.a. nya regler för socialbidragssystemet. Avsikten
            med dessa förslag är bl.a. att få till stånd mer enhetliga bedömningar
            om försörjningsstöd. När det gäller ekonomiskt stöd utanför det
            direkta försörjningsstödet kan det finnas skäl att öka det kommunala
            inflytandet. I regeringens förslag betonas också vikten av att
            socialtjänsten arbetar med aktiva åtgärder och i samverkan med
            andra berörda myndigheter för att korta hjälptidens längd. Det
            är särskilt viktigt att socialtjänsten samverkar med arbetsförmedlingen,
            försäkringskassan och andra arbetsrehabiliterande organ.
          </note>
          <note>
            Regeringen avser också att senare under året återkomma till riksdagen
            med förslag till andra åtgärder som medför att belastningen på
            socialbidragssystemet minskar. I det sammanhanget vill jag särskilt
            peka på gruppen ungdomar under 25 år som har svårt att komma ut
            på arbetsmarknaden och har rätt till socialbidrag.
          </note>
          <note>
            Jag vill nämna att regeringen den 23 januari i år har gett Socialstyrelsen
            och Arbetsmarknadsstyrelsen i uppdrag att utreda och lämna förslag
            till åtgärder som syftar till att öka dessa arbetslösa ungdomars
            förutsättningar att ta sig in på den reguljära arbetsmarknaden
            eller i utbildningssystemet. Förslaget skall avse ungdomar från
            20 år upp till 24 år som står till arbetsmarknadens förfogande
            och som är berättigade till ekonomiskt bistånd enligt socialtjänstlagen.
          </note>
          <note>
            Kommunerna skall ges möjlighet att i stället för socialbidrag
            erbjuda ungdomarna en meningsfull sysselsättning i form av arbete,
            arbetsträning, utbildning eller annan kompetensutveckling. En
            försöksverksamhet bör kunna genomföras redan under detta år.
          </note>
          <note>
            Uppdraget skall vara slutfört den 15 juni i år.
          </note>
          <note>
            Vid Inrikesdepartementet pågår ett beredningsarbete för en kommande
            proposition om invandrares introduktion och integration i det
            svenska samhället. I
          </note>
          <note>
            denna beredning behandlas bl.a. förslag från Invandrarpolitiska
            kommittén om ett särskilt försörjningsstöd i stället för socialbidrag
            för flyktingar och andra nyanlända invandrare som deltar i introduktionsprogram.
          </note>
          <note>
            Vidare behandlas ansvars- och kostnadsfördelningen mellan stat
            och kommun för försörjningsstödet under introduktionstiden. Regeringen
            har för avsikt att överlämna förslag till riksdagen under hösten
            1997.
          </note>
          <note>
            Avslutningsvis vill jag också slå fast vikten av att det svenska
            välfärdssystemet ses som en helhet. Det är då viktigt att de olika
            delarna samordnas i ett väl fungerande system. Det är möjligt
            att vi måste överväga vissa förändringar för att systemen skall
            fungera på ett väl sammanhållet och funktionellt sätt.
          </note>
          <note type="speaker">
            Anf. 2 RAGNHILD POHANKA (mp):
          </note>
          <note>
            Fru talman! Jag vill först tacka för svaret. Jag framställde
            en liknande interpellation till statsrådet
          </note>
          <note>
            Blomberg för två veckor sedan. Den handlade om introduktionsstödet
            och en eventuell fortsättning för invandrare. Jag förstår att
            det är någonting på gång på det området och även på andra områden.
            Det var ett uttömmande svar.
          </note>
          <note>
            Långtidsarbetslösa hör egentligen inte till socialminister Wallströms
            område, men jag tog med också dem i min interpellation.
          </note>
          <note>
            Jag håller helt med om att socialbidragets syfte är att det skall
            vara en utväg när ingenting annat står till buds. Men det har
            nu tenderat att bli en försörjningskälla, och det är fel.
          </note>
          <note>
            Det talas i svaret på s. 2 om försörjningsstöd, men jag vet inte
            vad det innebär. Hur stort är det och vad skall det omfatta? Socialbidragen
            minskas nu i vissa kommuner till långt under 2 000 kr. Då är frågan
            vad som skall ingå i bidraget och om man skall behöva stå med
            mössan i hand. Hur mycket skall man få till t.ex.
          </note>
          <note>
            skor, sjukvård och sådant?
          </note>
          <note>
            Också jag tycker att socialtjänsten skall arbeta aktivt, men
            det är väldigt svårt med de personalnedskärningar som har skett
            ute i kommunerna på bl.a.
          </note>
          <note>
            försäkringskassorna. Rehabiliteringsinsatserna har också minskat.
            Det är svårt att arbeta för dessa frågor hur behjärtansvärda de
            än är om det inte finns tillräckligt med personal.
          </note>
          <note>
            Socialministern säger i svaret att hon skall återkomma med andra
            åtgärder för att kostnaderna för socialbidragen skall minska.
            Det är verkligen önskvärt. När statens ekonomi saneras förs mycket
            av den saneringen över på kommunerna, men några pengar tillförs
            inte.
          </note>
          <note>
            När människor blir utstämplade och av andra skäl inte passar
            in i systemet hamnar de på socialkontoret.
          </note>
          <note>
            Därför har kommunerna fått en orimligt stor pengabörda att bära.
          </note>
          <note>
            Arbete och arbetsträning för ungdomar är också viktigt och bra.
            Ungdomar lider om möjligt ännu mera om de inte kommer in på arbetsmarknaden
            och blir vana att sköta ett arbete. Det är vi säkert överens om
            allihop.
          </note>
          <note>
            Vem skall betala det försörjningsstöd som planeras enligt Invandrarpolitiska
            kommitténs förslag? Är det staten eller kommunerna? Det växer
            fram en hel del rasism i de kommuner som har ett stort antal invandrare
            och där den största delen av socialbidraget går till invandrare.
            Jag vet att dessa kommuner har fått 400 miljoner kronor sammanlagt,
            men det kanske inte räcker.
          </note>
          <note>
            Det är viktigt att det svenska välfärdssystemet ses som en helhet.
            Det är därför jag har framställt denna interpellation. Jag tycker
            att staten måste ha ett större försörjningsansvar. Situationen
            blir annars olika i olika kommuner. Alla invånare i Sverige bör
            väl ha ungefär samma förutsättningar att klara sig. Varken människorna
            själva, kommunen eller staten är betjänta av att stora delar av
            folket med mössan i hand ber om bidrag. Ungefär 40 % i Sverige
            lever i dag på en nivå som ligger runt socialbidragsnormen - en
            siffra som jag har fått som jag hoppas är riktig, och jag har
            försökt att få den bekräftad. Det är oerhört många.
          </note>
          <note>
            Människor behöver självförtroende och stolthet för att klara
            att komma in i samhället igen.
          </note>
          <note>
            Hur stort blir försörjningsstödet, vad innehåller det och hur
            blir det med ungdomar och KAS? Är det någon förändring på gång
            här?
          </note>
          <note type="speaker">
            Anf. 3 Socialminister MARGOT WALLSTRÖM (s):
          </note>
          <note>
            Fru talman! Jag är glad att det är här i riksdagen som jag allra
            först kan beskriva huvuddelen i den nya socialtjänstlagen. Vi
            är i stort färdiga med den. Därför kan jag berätta litet om den
            just nu.
          </note>
          <note>
            Nu har jag levt med socialtjänstlagen och diskussionerna kring
            denna under en längre tid. Först måste man bestämma vilken roll
            socialbidraget skall spela.
          </note>
          <note>
            Jag tror att vi är helt överens om att det skall vara den yttersta
            hjälpen när ingen annan möjlighet finns och att det skall tillfredsställa
            människors behov av rättssäkerhet och likabehandling. Därför kommer
            vi att föreslå att rätten till bistånd delas upp i försörjningsstöd
            och annat bistånd och att försörjningsstödet preciseras i lag.
            Det innebär att man gör en schabloniserad del och en annan del,
            som innebär ersättning för skäliga kostnader för ett antal behovsposter.
            Då blir kostnadsnivån ungefär densamma som Socialstyrelsen rekommenderar
            i dag. Här är det egentligen inte fråga om så stora förändringar
            utan mer om den tekniska konstruktionen. Nu blir det en lag, försörjningsstödet
            blir preciserat, utrymmet för domstolarna att gå in tala om hur
            det skall vara blir faktiskt mindre och det blir helt tydligt
            vad den enskilde har rätt att få.
          </note>
          <note>
            Efter att ha tagit ställning till socialbidragets roll måste
            man också fundera på strukturförändringar. Det har då fallit sig
            naturligt att titta närmare på stora grupper som i dag är överrepresenterade
            bland socialbidragstagarna, och dit hör ungdomarna. Det är naturligtvis
            inte riktigt att så många ungdomar under så lång tid skall leva
            på socialbidrag. Det är inte den start de behöver och skall ha
            i livet. Därför ses detta över av en särskild grupp, som i juni
            skall komma med ett förslag. Möjlighet skall finnas att ställa
            krav på motprestation från ungdomarna. De måste ställa upp på
            kraven för att få sitt försörjningsstöd. På samma sätt utreds
            invandrargruppen för att man skall kunna ordna det som i dag är
            ett problem, nämligen att så många äldre invandrarkvinnor som
            egentligen borde ha en pension i stället år ut och år in lever
            på socialbidrag. Denna fråga behandlas för sig. Jag kan i dag
            inte exakt säga hur lösningen kommer att bli, men det är under
            utredning. På samma sätt är det med ungdomsgruppen.
          </note>
          <note>
            Vad vi i övrigt betonar i den nya socialtjänstlagen är att man
            skall arbeta långsiktigt på ett sådant sätt att man kan lösa människors
            problem med att försörja sig själva. T.ex. för gruppen ensamma
            mammor skall man se till att få till stånd en långsiktig, tillfredsställande
            lösning.
          </note>
          <note>
            Vi är glada att kunna säga att vi är helt eniga om det nya förslaget,
            där basen är den enskildes rättssäkerhet och försörjningsstödet,
            som nu är väl preciserat.
          </note>
          <note type="speaker">
            Anf. 4 RAGNHILD POHANKA (mp):
          </note>
          <note>
            Fru talman! Detta var ju en del av det som jag gärna ville ha
            till svar. När jag framställde min interpellation hade man inte
            kommit så långt. Vi har ju fått skjuta upp interpellationsdebatten,
            mest på grund av mig, tror jag. Jag framställde interpellationen
            före jul och skulle ha fått den besvarad redan i januari, men
            då var jag bortrest.
          </note>
          <note>
            Kommunerna måste garanteras att pengar så att säga följer med.
            Jag har inte riktigt fått klart för mig om försörjningsstödet
            skall betalas av staten eller av kommunerna. Hur det är med detta
            vill jag få bekräftat. Jag tycker att alla invånare så långt det
            är möjligt skall ha samma ekonomiska förutsättningar, i någon
            mån kanske anpassat efter var man bor. Det kan ju vara fråga om
            skilda behov. Man kanske måste ha fria resor etc.
          </note>
          <note>
            Bidrag är naturligtvis inte en lika bra lösning som arbete. Det
            tycker naturligtvis inte någon här. Det allra viktigaste är ju
            att lösa arbetslösheten, vilket ju sägs från alla håll hela tiden.
            Men när situationen ser ut som den gör i dag måste det finnas
            en generell spärr mot utslagning - en spärr som gör att man inte
            behöver "klä av sig naken" på socialbyrån för att få socialbidrag.
          </note>
          <note>
            Vi vet ju också att bostadsbidragen har blivit ett problem, men
            det kanske inte skall tas upp i det här sammanhanget. Nedskärningarna
            var för sig kanske inte är så stora att de flesta människor inte
            skulle kunna klara dem. Men totalt sett har ekonomin blivit förödande
            dålig för många familjer. Vi har fått brev från familjer som har
            barn som utestängts från dagis därför att man inte kan betala
            avgiften. 7 000 personer
          </note>
          <note>
            - familjer och ensamstående - blev vräkta under 1995
          </note>
          <note>
            eller 1994, och antalet har säkert inte minskat. 700 av dessa
            människor försvann spårlöst. Vi vet inte var de är, om de är bostadslösa
            eller vart de har tagit vägen.
          </note>
          <note>
            Det är ett problem att människor knäcks, som kanske skulle kunna
            vara viktiga samhällsmedborgare. Antalet hemlösa har ökat ganska
            mycket, framför allt kvinnor. Varför är det så?
          </note>
          <note>
            Det är ju så att den politiska eliten är litet i otakt med folkets
            vilja på dessa områden. Jag träffar väldigt många människor som
            är förtvivlade. Säkert har också ministern varit i kontakt med
            dem. De säger: Snart slås jag ut. Vart skall jag och min dotter
            eller min man och jag med våra barn ta vägen? Vi har skuld på
            hyran och skulder till dagis. Vart skall vi ta vägen? Jag menar
            att man måste gå in och hjälpa dessa människor innan det har gått
            så långt. På något sätt borde ju dagis och hyresvärdarna känna
            till att de ligger efter med betalningarna. Man borde då kunna
            gå in och rädda dem, för det är viktigt att se till att människor
            inte ramlar utanför.
          </note>
          <note>
            En stor offentlig sektor förmår att ändra våra livsmönster. Kanske
            behöver vi en större offentlig sektor. Tänk på vad barnomsorgen
            har betytt för kvinnor i Sverige - även för män men ännu mer för
            kvinnor. Det finns en risk för att vår marknadsekonomi gör att
            vi fastnar i invanda könsrollsmönster.
          </note>
          <note>
            Det blir en tryckvåg mot offentlig sektor, vilket inte är bra
            för friheten och självförtroendet.
          </note>
          <note type="speaker">
            Anf. 5 Socialminister MARGOT WALLSTRÖM (s):
          </note>
          <note>
            Fru talman! Jag väljer att ta fasta på en sak som
          </note>
          <note>
            Ragnhild Pohanka sade, nämligen att man inte skall behöva "klä
            av sig naken". Det är nästan en våg av förtvivlan, som man kan
            mötas av från väldigt många människor, över känslan av att bli
            kränkt, känslan av skam och skuld över att tvingas anlita socialtjänsten
            i hemkommunen.
          </note>
          <note>
            Jag tror inte att problemet går att undvika helt och hållet,
            men det är mycket viktigt att vi lägger fast att människor inte
            får kränkas, att människor måste behandlas med respekt för sin
            integritet på ett sådant sätt att de inte känner sig kränkta och
            orättfärdigt behandlade. Detta har vi betonat mycket starkt i
            våra skrivningar i den nya socialtjänstlagen. Vi ändrar inte finansieringen
            i socialtjänstlagen på så sätt att staten tar över finansieringen
            av socialbidragen, utan det är kommunerna som betalar även i fortsättningen.
          </note>
          <note>
            Hela arbetet med socialtjänstlagen har varit en fråga om att
            hitta balanser, att för den enskilde hitta balansen mellan rätten
            till stöd och kravet på motprestationer, och för kommunerna hitta
            balansen mellan friheten att besluta, planera och att ha en demokratisk
            process och tvånget att ändå följa lagstiftning. Vi har en målinriktad
            ramlagstiftning där vi i en portalparagraf lägger fast hur vi
            tycker att man skall behandla och betrakta människor och den människosyn
            som skall ligga till grund för lagen.
          </note>
          <note>
            För staten handlar det om att balansera mellan att visa förtroende
            för det lokala beslutsfattandet - alla här i kammaren sitter också
            med i lokala sammanhang
          </note>
          <note>
            - och behovet av en nationell reglering. Just med tanke på att
            detta inte alltid är lätt är jag stolt över att vi har lyckats
            med att komma med ett så bra förslag till ny socialtjänstlag som
            vi har gjort.
          </note>
          <note type="speaker">
            Anf. 6 RAGNHILD POHANKA (mp):
          </note>
          <note>
            Fru talman! Det är svårt det här med helheten.
          </note>
          <note>
            Man kommer in på andra utskotts områden när man ser det i en
            helhet. Det gäller bl.a. bostadsbidrag och sådana saker.
          </note>
          <note>
            Om man skall klara av detta tror jag att reglerna måste ändras.
            Det är väldigt bra att det står tydligt i propositionen när den
            kommer. Det kan hända att människor för att få socialbidrag inte
            får bo kvar i ett litet hus med ganska låg hyra. Flyttar de till
            en lägenhet kan det bli dyrare, men då betalar kommunerna.
          </note>
          <note>
            Detta måste man se över.
          </note>
          <note>
            Självklart är det viktigt att kommunerna får bestämma själva.
            Men de kan inte ta det ansvaret när de inte får bestämma vilken
            skatt de skall ha. Jag är inte för skattehöjningar i sig, men
            skall de ta ett visst ansvar kan det bli följden. Om kommunen
            tycker att man vill höja skatten blir det indragna bidrag.
          </note>
          <note>
            Jag tror att vi måste ändra reglerna. Jag är övertygad om att
            staten måste gå in. Vi har haft en budgetsanering som har gått
            häftigt och fort, och i vissa fall har man fått backa och göra
            om. En stor del av dessa kostnader har fallit på kommunerna. Kommunerna
            får hjälpa till att sanera statens ekonomi väldigt hårt, med de
            olika belastningar man för över till kommunerna.
          </note>
          <note>
            Kommunerna har sedan inte rätt att ekonomiskt tillgodoräkna sig
            egna beslut.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1996/97:122 om ädelreformen
          </note>
          <note type="speaker">
            Anf. 7 Socialminister MARGOT WALLSTRÖM (s):
          </note>
          <note>
            Fru talman! Chatrine Pålsson har frågat mig om jag är beredd
            att initiera en parlamentarisk utvärdering av ädelreformen.
          </note>
          <note>
            Ädelreformen genomfördes för fem år sedan och syftade till att
            ge kommunerna ett sammanhållet ansvar för äldreomsorgen. Reformen
            innebar bl.a. att kommunerna övertog ansvaret för lokala sjukhem
            och andra verksamheter för somatisk långtidssjukvård som numera
            ingår i samlingsbegreppet särskilda boendeformer för service och
            vård. Kommunerna ansvarar för sjukvårdsinsatser i särskilda boendeformer,
            i dagverksamheter och har efter överenskommelse med landstinget
            också ansvaret för hemsjukvård i cirka hälften av landets kommuner.
          </note>
          <note>
            Regeringen uppdrog hösten 1991 åt Socialstyrelsen att under en
            femårsperiod följa upp och utvärdera ädelreformen och anslog 25
            miljoner kronor till detta ändamål. Uppdraget har avrapporterats
            årligen, och en samlad slutredovisning lämnades våren 1996.
          </note>
          <note>
            Reformen och dess konsekvenser har studerats ur olika perspektiv,
            och äldreomsorgen i sin helhet har belysts på ett sätt som inte
            gjorts någonsin tidigare. Ju längre tiden gått har det dock blivit
            allt svårare att särskilja specifika effekter till följd av reformen
            från konsekvenser av andra förändringar i samhället.
          </note>
          <note>
            Enligt regeringens sammanfattande bedömning har ädelreformen
            skapat möjligheter att utveckla bättre kvalitet och effektivare
            resursutnyttjande inom äldreomsorgen och också nya och bättre
            förutsättningar för kommuner och landsting att förbättra vård
            och omsorg. Socialstyrelsens utvärdering visar också på nya gränsdragningsproblem;
            problem som visserligen varit kända tidigare, men som i samband
            med genomförandet av reformen blev mer synliga. Det delade ansvaret
            för rehabilitering och hjälpmedel visade sig leda till nya diskussioner
            mellan huvudmännen, och regeringen tog därför initiativ till särskilda
            utvecklingsmedel på 300 miljoner kronor med syfte att kommuner
            och landsting i samverkan skulle utveckla samarbetet på detta
            område.
          </note>
          <note>
            Ädelutvärderingen har också ökat kunskaperna om kvalitet och
            säkerhet i den medicinska omvårdnaden, och det är på detta område
            som bristerna blivit särskilt uppmärksammade. Socialstyrelsen
            har vidare pekat på läkarnas alltmer perifera roll inom äldrevården
            och på en omfattande förskrivning av läkemedel till äldre. Också
            på detta område tog regeringen tidigt initiativ till särskilda
            utvecklingsmedel - 50 miljoner kronor - för att utveckla kvalitet
            och säkerhet inom den kommunala hälso- och sjukvården.
          </note>
          <note>
            Hösten 1995 tog min företrädare Ingela Thalén initiativ till
            en utredning om bemötandet av äldre -
          </note>
          <note>
            delvis mot bakgrund av de återkommande brister som rapporterats
            när det gäller rättssäkerheten, samarbetet mellan kommuner och
            landsting och i den medicinska omvårdnaden. Efter många år av
            viktiga organisatoriska förändringar ansåg regeringen att man
            också skulle belysa innehållet i äldreomsorgsarbetet och sådana
            frågor som rör respekten för äldres självbestämmande, integritet,
            trygghet och värdighet. Slutligen vill jag nämna att regeringen
            i höstas beslutade att ge Socialstyrelsen ett nytt treårigt uppdrag
            att aktivt följa och utvärdera situationen inom äldreomsorgen.
          </note>
          <note>
            Med denna beskrivning av åtgärder och initiativ från regeringens
            sida som en direkt följd av Socialstyrelsen mycket ambitiösa utvärderingsarbete,
            vill jag hävda att det nu är kommunernas och landstingens ansvar
            att åtgärda de brister som finns och gemensamt utveckla vården
            och omsorgen om de äldre. Att uppmärksamma brister i kvalitet
            och bemötande är också en viktig fråga för tillsynsmyndigheterna.
            Jag har också för avsikt att ta initiativ till överläggningar
            med de båda kommunförbunden, bl.a. kring de frågor om läkarmedverkan,
            medicinförskrivning och rehabilitering som Chatrine Pålsson tar
            upp i sin fråga. Som svar på frågan finnar jag inte anledning
            att initiera en parlamentarisk utvärdering av ädelreformen.
          </note>
          <note type="speaker">
            Anf. 8 CHATRINE PÅLSSON (kd):
          </note>
          <note>
            Fru talman! Jag vill börja med att tacka Margot
          </note>
          <note>
            Wallström för svaret. Jag ser i slutet att socialministern är
            beredd att vidta en del åtgärder med överläggningar. Det är alltid
            välkommet.
          </note>
          <note>
            Ädelreformen är en av vår tids allra största organisatoriska
            förändringar. Den har inneburit en förändring för väldigt många
            människor. Det är väldigt mycket jag har saknat. Man har talat
            mer om organisatoriska utvärderingar och har kanske mindre sett
            till hur det blev för den enskilda människan. Hur ädel blev ädelreformen?
            Det är ändå en huvudfråga i allt sådant arbete.
          </note>
          <note>
            Jag vill också ställa en principiell fråga till socialministern.
            Varför har man just i den här förändringen inte velat ha en parlamentarisk
            utredning, en utredning där olika politiska företrädare funnits
            med?
          </note>
          <note>
            Det finns en rad exempel på att vi har haft sådana utredningar,
            och vi har tyckt att det har varit angeläget. Man kan undra vad
            det finns för skäl att man inte skall ha det nu.
          </note>
          <note>
            Naturligtvis är Socialstyrelsens rapporter värdefulla. De har
            pekat på många brister. Men det är tråkigt att konstatera att
            det är ungefär samma brister som man har påpekat varje gång, och
            det har inte blivit någon förbättring eller förändring. Olika
            rapporter har inget värde i en bokhylla. De har bara ett värde
            om innehållet bidrar till förändring för enskilda människor.
          </note>
          <note>
            Det är klart att kommuner och landsting här har ett ansvar. Men
            att människor har haft dålig tillgång till medicinska insatser,
            inte minst läkarinsatser, är ett nationellt problem. Det har varit
            ett problem i stort sett överallt, även om man kanske har byggt
            upp det litet annorlunda. Efter fem olika rapporter och en slutrapport
            har det inte hänt någonting. Det har inte räckt med Socialstyrelsens
            utvärdering. Vad har socialministern mer för krut i fickan, eller
            förslag, för att de skall bli verklighet?
          </note>
          <note>
            Vi var i går tillsammans på en mycket intressant hearing på Rosenbad
            där företrädare betonade att utvärderingen på många sätt är usel
            inom den svenska hälso- och sjukvården och äldrevården. Man ville
            poängtera att det var en viktigt del för att få en förändring
            till stånd. Jag skulle vilja ha svar på frågorna.
          </note>
          <note>
            Varför har man inte ansett att detta är viktigt? Samtidigt kanske
            jag får fråga: Vad har alla de pengar som nu har satsats - 300
            miljoner, 50 miljoner och 25
          </note>
          <note>
            miljoner - bidragit till mer är en massa skrivna papper?
          </note>
          <note type="speaker">
            Anf. 9 Socialminister MARGOT WALLSTRÖM (s):
          </note>
          <note>
            Fru talman! Det är inte första gången som Chatrine Pålsson och
            jag diskuterar den här saken. Jag vill alltid så långt det över
            huvud taget är möjligt gå
          </note>
          <note>
            Chatrine Pålsson till mötes, eftersom jag vet att viljan är god.
            Jag tror att vi har samma utgångspunkter så till vida att vi är
            till för de enskilda människorna och deras behov av vård, omsorg,
            hjälp och stöd vid ålderdom och sjukdom. Det måste man ständigt
            återkomma till och påminna sig om. Från den utgångspunkten möts
            vi förstås.
          </note>
          <note>
            Däremot tycker jag inte att det är riktigt att säga att det inte
            har hänt någonting. Väldigt mycket händer faktiskt, och saker
            händer snabbt också inom äldreomsorgen. Men också sådant som är
            mindre bra händer, t.ex. att man fortsätter med att strida om
            hur reviren skall se ut. Man bevakar sina revir och försvarar
            sin prestige, exempelvis mellan kommuner och landsting.
          </note>
          <note>
            Frågan är då om rätta sättet är att säga att en parlamentarisk
            grupp skall tillsättas som får titta på detta.
          </note>
          <note>
            Jag är rädd att det skulle få motsatt effekt och stoppa upp och
            faktiskt hindra oss från att ställa krav - man skall leva upp
            till kraven där vi nu vet att det finns brister när det gäller
            ädeluppföljningen. Ingen kan säga annat än att ädeluppföljningen
            har varit mycket kvalificerad. Den har utförts på ett alldeles
            utomordentligt sätt, och det skall vi vara glada för. Det har
            gett oss ett antal mycket konkreta punkter där det går att vidta
            åtgärder och där vi kan ställa landsting och kommuner till svars.
            Jag tycker att det är där vi skall lägga krutet. Vi skall ägna
            energi åt att se till att det händer någonting på de här punkterna.
            Jag är rädd att en parlamentarisk ny grupp bara försenar hela
            proceduren. Jag tror alltså inte att det är rätta sättet att komma
            till rätta med saker här.
          </note>
          <note>
            Däremot skall vi fortsätta med att ha en politisk debatt. Vi
            skall se till, precis som på hearingen i går, att parterna ställs
            till svars på de olika punkterna.
          </note>
          <note>
            Varför händer ingenting? Varför fortsätter man med att förskriva
            läkemedel på ett sätt som nästan kan kallas för ansvarslöst? Varför
            strider man fortfarande om revir? Vad tänker ni göra åt detta?
            Den pressen skall vi tillsammans, tycker jag, sätta på de inblandade
            huvudmännen.
          </note>
          <note>
            Ytterligare en risk här är att ansvaret flyttas så att man tänker:
            Jaha, vad bra! Nu tar riksdagsledamöterna över detta och vi kan
            koppla av litet grand. Men då blir det vi som får ta den debatten,
            medan ansvaret i stället ligger på sjukvårdshuvudmänen och kommunerna.
          </note>
          <note>
            Det här är helt kort några, tycker jag, tunga skäl i detta sammanhang.
          </note>
          <note type="speaker">
            Anf. 10 CHATRINE PÅLSSON (kd):
          </note>
          <note>
            Fru talman! Anledningen till att jag gärna ställer både frågor
            och interpellationer till socialministern är just att jag har
            funnit att socialministern har ett varmt hjärta i dessa frågor
            och är beredd att gå mig till mötes så att vi kan enas om saker
            och ting som är bra -
          </note>
          <note>
            inte i första hand för oss utan för enskilda människor.
          </note>
          <note>
            När det gäller människors trygghet kan man väl trots allt säga
            att detta är en riktig trygghetsfråga. Det här ligger på politikernas
            bord. Vi parlamentariker och politiker på kommun- och landstingsnivå
            har ett ansvar här. Enskilda människor har faktiskt rätt att ställa
            sådana krav på oss. Ett problem för alla kommuner och landsting
            har varit den i prioriteringssammanhang ekonomiskt svåra situationen.
            Det har kanske också gjort att det varit litet svårt att veta
            vad som är det ena eller det andra. Men för den enskilde är inte
            det intressanta vad som är orsaken till att det inte fungerar,
            utan den enskilde vill att det fungerar. Det är det som är så
            viktigt.
          </note>
          <note>
            Sedan finns det en hel del som inte är löst. Jag tänker på hemsjukvården.
            Många enskilda kan inte förstå att det i stort sett är avgiftsfritt
            om landstingets hemtjänstpersonal eller hemsjukvård kommer, medan
            man får betala mycket om det är kommunens personal som kommer.
            Den frågan har varit svår för enskilda, eftersom det blir höga
            kostnader. Men det har också varit svårt att förstå varför det
            är så här. Jag undrar om socialministern har något att säga med
            anledning av detta.
          </note>
          <note>
            Kommer det i framtiden att bli så att socialministern föreslår
            att t.ex. Socialstyrelsen får göra en utvärdering av stora förändringar
            i samhället och att det politiska deltagandet försvinner allteftersom
            tiden går?
          </note>
          <note type="speaker">
            Anf. 11 Socialminister MARGOT WALLSTRÖM (s):
          </note>
          <note>
            Fru talman! Nej, nej, Chatrine Pålsson, det politiska inflytandet
            skall inte försvinna. Självklart skall vi hålla ett öga på detta.
            Vi har ju gett Socialstyrelsen i uppdrag att fortsätta med utvärderingen
            av den här reformen och att följa detta mycket noga. Det är så
            vi kan få bränsle för att trycka på. Jag är intresserad av att
            resonera om en mängd olika former för att gå vidare här, men jag
            tror inte att det då just handlar om utredningsformen eller om
            en parlamentarisk utvärdering. Vi har nämligen redan tillräckligt
            med material. Nu gäller det att få fart på förändringarna. Det
            är mitt intresse.
          </note>
          <note>
            Jag tror att det är till hjälp att de politiska partierna är
            aktiva och debatterar. En träff av det slag som vi hade i går,
            en hearing med alla inblandade parter, tror jag faktiskt också
            sätter fart. Låt oss alltså i stället hitta fler sådana arenor
            där vi kan säga: Vi är tydliga med vad vi tycker och med vart
            vi vill gå och ställer också er till ansvar.
          </note>
          <note type="speaker">
            Anf. 12 CHATRINE PÅLSSON (kd):
          </note>
          <note>
            Fru talman! Jag tror också att det är viktigt. Jag tror även
            att det är viktigt att alla från sina egna utgångspunkter ärligt
            och uppriktigt vågar lyfta frågan.
          </note>
          <note>
            Som politiker måste man av och till vara beredd att erkänna att
            alla saker inte fungerar exakt lika bra, men att man är beredd
            att vidta åtgärder.
          </note>
          <note>
            Jag ser verkligen fram emot att vi fortsättningsvis kan hitta
            många lösningar för människors bästa.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1996/97:124 om tandvårdsförsäkringen
          </note>
          <note type="speaker">
            Anf. 13 Socialminister MARGOT WALLSTRÖM (s):
          </note>
          <note>
            Fru talman! Liselotte Wågö har ställt tre frågor till mig med
            anledning av att regeringen aviserat införandet av en omstrukturerad
            tandvårdsförsäkring fr.o.m.
          </note>
          <note>
            år 1998. Frågorna ställs mot bakgrund av att en arbetsgrupp inom
            Socialdepartementet skulle ha avlämnat ett konkret förslag om
            en sådan försäkring till den 1 februari. Med anledning härav får
            jag framföra följande.
          </note>
          <note>
            Arbetsgruppen, som påbörjade sitt arbete i oktober förra året,
            kommer att avlämna sin rapport till mig vid månadsskiftet februari-mars.
            Rapporten skall därefter remissbehandlas i sedvanlig ordning.
            Med hänsyn härtill är jag inte beredd att föregripa det fortsatta
            beredningsarbetet genom att nu svara på de tre frågor som Liselotte
            Wågö har ställt. Avslutningsvis kan jag meddela att ett förslag
            om en förändrad tandvårdsförsäkring kan föreläggas riksdagen tidigast
            i juni.
          </note>
          <note type="speaker">
            Anf. 14 LISELOTTE WÅGÖ (m):
          </note>
          <note>
            Fru talman! Inte med bästa vilja i världen kan jag tacka socialministern
            för svaret - möjligtvis för upplysningen.
          </note>
          <note>
            Det är inte av okynne, socialministern, som jag har väckt interpellationen,
            utan den grundas på att jag hyser mycket stor oro för vad som
            framöver kommer att hända med svenskarnas tandhälsa. Det är inte
            bara jag som är orolig. Bland allmänheten är det många som är
            oroliga, framför allt de som har behov av stora tandvårdsinsatser.
            Det finns också en stor oro bland vårdgivarna.
          </note>
          <note>
            Jag fäste mig vid socialministerns första interpellationssvar
            i dag. Jag utgår från att många frågor i den interpellationen
            fortfarande är föremål för beredning.
          </note>
          <note>
            Det hindrade ändå inte socialministern från att ganska detaljrikt
            ge svar på den interpellationen. I tandvårdsfrågan däremot är
            socialministern inte beredd att svara. Jag tycker inte att jag
            har ställt konstiga frågor.
          </note>
          <note>
            Jag har frågat statsrådet hur det ekonomiska stödet till särskilda
            patientgrupper skall utformas, om det skall bli ett generellt
            eller ett selektivt system. Jag har frågat om statsrådet är beredd
            att införa nya särskilda subventioner riktade till unga vuxna
            patienter. Jag har frågat om statsrådet avser att göra skillnader
            i tandvårdslagen som innebär att landstingen får nya arbetsuppgifter.
            Det här är inget konstigt. Frågorna är befogade med anledning
            av de direktiv som arbetsgruppen har arbetat efter. Detta med
            särskilda subventioner till unga t.ex. finns inte med i direktiven.
          </note>
          <note>
            Redan i direktiven sätter socialministern stora grupper utanför
            det generella stödet. Det innebär -
          </note>
          <note>
            något som socialministern sade i sitt första interpellationssvar
            - att rättssäkerhet och likabehandling sätts ur spel i tandvården.
            Det står också i direktiven att man skall pröva möjligheten att
            eventuellt baka in någon typ av stöd till tandvård för behövande
            i den nya socialtjänstlagen. Jag erinrar socialministern om vad
            som sades i det första interpellationssvaret, att man inte skall
            behöva "klä av sig naken" och uppleva skam och skuld för att anlita
            socialvården. Är socialtjänsten ett instrument för att se till
            att människor får sitt tandvårdsbehov tillgodosett?
          </note>
          <note>
            Jag känner mycket stor oro för hur utredningsarbetet har bedrivits.
            Jag är starkt kritisk till att man i den här infekterade frågan,
            som debatterats så ofta i Sveriges riksdag och där förslaget gång
            på gång fått tas tillbaka därför att det inte haft en parlamentarisk
            förankring, trots allt väljer en utredningsmetod som sätter hela
            parlamentet utanför utredningsarbetet och stora delar av de vårdgivare
            som finns. För mig är det fullständigt obegripligt att man kan
            bedriva ett arbete på det sättet. Dessutom skulle arbetsgruppen
            ha avlämnat sitt förslag den 1 februari. Det är delvis också mot
            den bakgrunden som jag ställt mina frågor.
          </note>
          <note>
            Jag vill fråga socialministern om hon när det gäller tandvården
            övergivit den generella välfärdstanken? Anser socialministern
            att det är rimligt att man för att få del av den knappa miljarden
            måste vara ung och sjuk eller också ligga på ett sjukhem? Vad
            skall i så fall fattigpensionärerna göra när de får behov av tandvård?
          </note>
          <note type="speaker">
            Anf. 15 SIGGE GODIN (fp):
          </note>
          <note>
            Fru talman! Jag skulle vilja vända på resonemanget litet grand
            i det svar som lämnades. Som socialministern vet skapades tandvårdsförsäkringen
          </note>
          <note>
            1974 för att ge hela svenska folket en god tandhälsa och en bättre
            folkhälsa. År efter år har kvalificerad tandvårdspersonal i samverkan
            skapat världens bästa tandhälsa för hela svenska folket, vilket
            är fantastiskt.
          </note>
          <note>
            I stort sett alla har jättebra tänder i dag, inte minst barn
            och ungdomar. Tandproteser, som tidigare var vanliga, är sällsynta
            i dag. Det är ovanligt att sådana förekommer.
          </note>
          <note>
            Jag skulle vilja fråga statsrådet hur många miljarder hon tror
            att samhället har satsat på denna fantastiskt fina reform. Jag
            vet inte, men jag tror att det är jättemånga miljarder. Ingen
            har ifrågasatt den tandvårdsreformen. Alla har tyckt att det var
            en naturlig del av den sociala välfärden. Då är min fråga: Väger
            regeringen in alla de investeringar som under årtionden gjorts
            för en god tandhälsa vid utformningen av det nya tandvårdssystemet,
            eller lämnar man dessa och tycker att de pengarna är borta?
          </note>
          <note>
            Fru talman! Jag blir litet bestört över att man med alexanderhugg
            avskaffar tandvårdsförsäkringen och att regeringen gör det i samverkan
            med Centern. Min fråga blir: Skall Sverige återgå till ett tandprotessamhälle?
            Tandvårdsförsäkringen var inte viktigare för regeringen än att
            den med alexanderhugg kunde avföras från dagordningen. Tror socialministern
            att svenska folket har bättre råd i dag att avstå från en bra
            tandvårdsförsäkring?
          </note>
          <note>
            Från Folkpartiets sida krävde vi en parlamentarisk utredning.
            Vi tyckte att det här var en stor och intressant folkhälsofråga.
            Det blev en ensamutredare. Vad vi tyckte var över huvud taget
            inte intressant. Frågan är vad regeringen vill med detta. Hur
            skall parlamentet, som också Liselotte Wågö frågade, kunna bli
            delaktigt av utredningen och förslaget och kunna hantera det på
            ett sätt som är värdigt med tanke på att det här är så viktigt?
          </note>
          <note>
            Jag vill vidare fråga om socialministern tror att tandvårdsförsäkringen
            kan avskaffas utan att tandhälsan försämras. Det finns ett antal
            viktiga frågor som jag gång efter gång tagit upp här: konkurrensneutraliteten
            mellan tandläkarna, om det skall vara ett rimligt högkostnadsskydd,
            hur barn och ungdomar skall kunna välja tandläkare. Det finns
            många frågor som jag har diskuterat med många socialministrar
            under de senaste åren, bl.a. landstingen skattesubvention av tandvården.
            Vad gör regeringen med vissa landstings krav på att man skall
            ta hand om ungdomar upp till närmare 30 år?
          </note>
          <note>
            Jag tycker att det är ofattbart att vi inte har fått ett svar
            som går att diskutera i kammaren. För att återgå till tidigare
            interpellationer måste jag säga att det känns, även om det nu
            inte är socialministern som myntat detta, som att socialministern
            inte har något gott hjärta när det gäller tandvården. Vi kanske
            kunde se till att det förändras.
          </note>
          <note type="speaker">
            Anf. 16 Andre vice talman GÖREL THURDIN (c):
          </note>
          <note>
            Fru talman! Jag har bett att få gå upp i den här debatten därför
            att för mig är det inte systemen som är det viktiga utan funktionen
            över huvud taget av det vi har för att åtgärda det vi vill åtgärda,
            nämligen att människor skall må bra. Dit hör tandvården. Målet
            kan inte bara vara att man effektivt får en tand lagad eller så,
            utan målet måste vara att se till att människor verkligen mår
            bättre. Vi vet att det har blivit ett komplext område från att
            det förut betraktades som ett ganska enkelt område. Jag tycker
            att det är väldigt bra att en utredning har tillsatts och att
            vi nu får resultatet.
          </note>
          <note>
            Görs det i gruppen en helhetssyn vid den kommande utformningen
            så att man t.ex. även tittar på frågan om tandvårdskostnadsersättning?
            Det kan vara kopplat till det Liselotte Wågö var inne på, att
            vissa personer inte har råd att åtgärda saker i sin mun som man
            har blivit ordinerad att åtgärda.
          </note>
          <note>
            Vi vet också att förändringar över huvud taget i munhålan kan
            påverka vårt hälsotillstånd. Då tänker jag inte bara på tandvårdsmaterial,
            utan totalt. Ser man alltså detta i ett helhetsperspektiv där
            tandvårdsersättningen tas med, förhoppningsvis kopplad till sjukförsäkringen.
            Det är ju kommunicerande kärl. Får man inte rätt tandvård mår
            man inte bra och behöver sjukpenning i stället. De hänger ihop.
            Tittar man också på kopplingen till tandvårdsmaterialen? Det måste
            finnas en koppling till åtgärder och de krav som ställs på dessa.
            Tar man hänsyn till försäkringskassans roll när man talar om tandvårdskostnader
            och deras ersättning? Varje gång en tandläkare har en patient
            måste han fråga försäkringskassan om han får utföra en åtgärd
            eller inte. Min fråga blir: Har man det här helhetsperspektivet?
            Jag känner att det finns ett starkt behov av det.
          </note>
          <note type="speaker">
            Anf. 17 Socialminister MARGOT WALLSTRÖM (s):
          </note>
          <note>
            Fru talman! Jag kan förstå att ni inte blev glada över svaret
            därför att det var ett mycket formellt svar.
          </note>
          <note>
            Jag anser att jag är tvingad att lämna ett formellt svar.
          </note>
          <note>
            De frågor som Liselotte Wågö ställer utreder utredaren just nu.
            Det vore fel av mig att gå in och bestämma hur det skall se ut
            eller ge besked på dessa punkter. Jag skall få ett förslag. Detta
            skall beredas i sedvanlig ordning. Det skall skickas ut på remiss,
            och det skall komma ett förslag till riksdagen. Självklart skall
            jag inte gå förbi riksdagen.
          </note>
          <note>
            Jag kan också säga att min avsikt naturligtvis är att handskas
            med de större frågorna och se hur vi långsiktigt skall kunna lösa
            hela frågan. Men jag har ännu så länge inte tillräckligt med underlag
            för det. Detta skall jag skaffa mig. Sedan skall jag skicka ett
            förslag ut på remiss, och därefter skall vi ta ställning. Då återkommer
            vi naturligtvis till riksdagspartierna med förslag och möjlighet
            att diskutera.
          </note>
          <note>
            Som alla vet har frågan en lång förhistoria, som man inte kan
            bortse ifrån. Det har varit en stundtals ganska trist debatt och
            en mycket svårlöst konflikt.
          </note>
          <note>
            Hur skall vi komma till rätta med överetableringen av tandläkare?
            Hur skall vi lösa konflikten mellan privata tandläkare och offentliga
            tandläkare? Hur skall vi klara ut systemen? I dag kan man inte
            ens kalla det för en allmän försäkring. 60 % av människorna här
            i landet får ingenting från försäkringen. De får helt och hållet
            själva betala vad det kostar.
          </note>
          <note>
            Sedan kan vi också fråga oss hur man gör i Norge.
          </note>
          <note>
            Man har inte sämre tandhälsa där, fast man inte ens har en allmän
            försäkring. Hur skall vi utforma ett system som kan hålla långsiktigt,
            och hur skall vi göra det på ett sådant sätt att vi skyddar de
            mest behövande grupperna?
          </note>
          <note>
            Detta vill jag ha förslag och synpunkter på. Jag vill skicka
            det här på remiss och se till att vi har ett gott underlag. Då
            kan jag svara på vilka frågor som helst.
          </note>
          <note type="speaker">
            Anf. 18 LISELOTTE WÅGÖ (m):
          </note>
          <note>
            Fru talman! Jag tror inte att socialministern kommer att få svar
            på dessa frågor från den utredning som är tillsatt. Jag tror också
            att riksdagen kommer att får stora svårigheter att ta ställning
            till ett förslag från departementet med tanke på hur utredningsarbetet
            har bedrivits. Det var ju en arbetsgrupp med olika intressenter
            som satt och arbetade, men efter vad jag nu har erfarit, kommer
            det här att betecknas som en utredning. Vi kommer alltså inte
            att få ta del av de olika uppfattningar som uppenbarligen finns
            i arbetsgruppen. Dessa kommer inte att publiceras i form av särskilda
            yttrande, och vad jag har erfarit är oenigheten i arbetsgruppen
            mycket stor när det gäller det förslag som tydligen arbetades
            fram i går.
          </note>
          <note>
            Jag tycker att det är riktigt att, som regeringen har aviserat,
            avskaffa tandvårdsförsäkringen 1998. Jag tror att nuvarande tandvårdsförsäkring
            har spelat ut sin roll. Men vad jag värnar om, och är oerhört
            angelägen om, är att vi får ett riktigt och väl utarbetat högkostnadsskydd
            som tar hänsyn till det odontologiska behovet, alltså till hur
            mycket tandvårdsbehov man har, och ingenting annat. Vad jag har
            förstått har man i den här utredningen som nu tydligen har arbetat
            färdigt - och säkert får socialministern ta del av detta de närmaste
            dagarna - lagt ett högkostnadsskydd som träder i kraft först vid
            tandvårdskostnader på 20 000
          </note>
          <note>
            kr.
          </note>
          <note>
            Hur skall socialministern, om socialministern skulle ställa sig
            bakom detta, kunna fösvara det inför alla fattigpensionärer som
            knappt har 4 000 kr i månaden och inför pensionärer med liten
            ATP? Hur skall de kunna betala tandvårdskostnader på upp till
            20 000
          </note>
          <note>
            kr innan ett högkostnadsskydd, som förslaget nu ligger, skall
            ersätta med 75 % efter 20 000 kr?
          </note>
          <note>
            Det finns också ett förslag om att man skall subventionera tandvård
            för ungdomar upp till 25 år. Det är en grupp som redan i dag är
            väl skyddad genom den fria barn- och ungdomstandvården. Jag får
            inte prioriteringarna mellan gamla med stort vårdbehov när det
            gäller tänder och ungdomar att gå ihop.
          </note>
          <note>
            Jag är alltså allvarligt oroad för att massor av människor inte
            kommer att ha råd att sköta sina tänder. WHO har ju faktiskt ett
            mål om att vi skall ha tolv tänder nere och tolv tänder uppe.
            Men det kanske inte skall gälla för Sverige. Vi kanske skall ha
            åtta tänder nere och åtta tänder uppe. Jag vill gärna höra socialministerns
            uppfattning om det här. Jag är lika oroad som Sigge Godin att
            vi kommer att rasera något som vi under lång tid har satsat stora
            resurser på. Jag beklagar också att inte socialministern i samband
            med att man tillsatte den här arbetsgruppen ändå tog vara på det
            stora intresse som finns bland parlamentarikerna i riksdagen för
            att försöka lösa den här fråga.
          </note>
          <note>
            Det måste bli en långsiktig lösning. Människor måste veta vilket
            skydd de har om de råkar ut för stora tandvårdskostnader, och
            det måste gälla länge, så att man kan planera sin tillvaro. Detta
            är inte minst av oerhört stor vikt när det gäller vårdgivarna.
            De måste verkligen få veta vilka spelregler som gäller.
          </note>
          <note>
            Jag har också erfarit att man uppenbarligen inte har ägnat sig
            ett dugg åt konkurrensneutraliteten, alltså det som socialministerns
            föregångare Ingela
          </note>
          <note>
            Thalén ägnade sida upp och sida ned åt i det betänkande som i
            och för sig inte fick gehör i Sveriges riksdag. En anledning till
            att man ägnade så mycket tid åt detta var säkert att vi hade haft
            en frisk och bra debatt i parlamentet kring just de här frågorna.
          </note>
          <note type="speaker">
            Anf. 19 SIGGE GODIN (fp):
          </note>
          <note>
            Fru talman! Låt mig ge ett gott råd till socialministern: Tag
            reda på hur det förhåller sig i Norge! Vad är det för material
            man använder där? På vilket sätt hanteras dem som skall betala
            själva? Jag tror att kvaliteten kan vara litet annorlunda där
            i förhållande till Sverige. Jag har i alla fall sådana signaler.
          </note>
          <note>
            Jag skall återgå till de frågor jag ställde. På vilket sätt får
            parlamentet möjlighet att påverka i den här frågan? Det är inte
            bara tandvård det gäller, det här är en folkhälsofråga. Det kommer
            att kosta gigantiska summor pengar om man inte hanterar det här
            på rätt sätt. Jag kan i och för sig förstå att den ena socialministern
            efter denna andra börjar bli litet less på den här frågan. Den
            har ju seglat runt så många gånger.
          </note>
          <note>
            Men det måste ju ändå bli ett slutresultat.
          </note>
          <note>
            Vi har lidit litet här i kammaren, och jag tror att regeringen
            också har gjort det, av de dåliga utredningar som har varit underlag
            för mycket av det sociala arbete som har skett på senaste tiden.
            Konsekvensanalyserna är bristfälliga, ibland undermåliga.
          </note>
          <note>
            På vilket sätt skall konsekvensanalyserna fungera i det här fallet?
            Det skulle vara intressant att veta om man verkligen kommer att
            gå till grunden och se vad som händer med de människor som inte
            skall ha någon tandvårdsförsäkring, kanske inte ens något högkostnadsskydd.
            Vilka friheter och möjligheter har man att välja tandläkare både
            som barn och som äldre? Vilka subventioner skall komma från landstingen
            till folktandvården, och på vilket sätt kommer det att prioriteras?
            Det finns en massa sådana frågor som jag tycker att det är väldigt
            viktigt att vi diskuterar här.
          </note>
          <note>
            När jag såg svaret som Liselotte Wågö hade fått, blev jag så
            klart litet besviken. Jag trodde faktiskt att regeringen tyckte
            att den här frågan var så viktig att den var värd en debatt, i
            varje fall utifrån de direktiv som ensamutredaren har. Tydligen
            var det inte så.
          </note>
          <note type="speaker">
            Anf. 20 Andre vice talman GÖREL THURDIN (c):
          </note>
          <note>
            Fru talman! Ja, nog har vi haft debatter, Liselotte
          </note>
          <note>
            Wågö, om de här sakerna. Om de har varit särskilt friska vet
            jag inte, i varje fall har inte folk blivit särskilt mycket friskare
            av dem. Det är faktiskt det jag förväntar mig av utredningen -
            att man tar itu med de saker vi har debatterat och som har lyfts
            fram. Det är ju ändå det viktiga.
          </note>
          <note>
            Om man ser på skillnaden mellan ungdomar och gamla människor,
            kan man ju förstå att det är den rådgivande rollen till ungdomar,
            till barn och deras föräldrar, som naturligtvis har lett till
            att barnen har en så bra tandstatus i dag. Det gäller kosthållning
            och livsstilar över huvud taget som ju påverkar sådana här saker.
          </note>
          <note>
            Man kan konstatera att det kostar gigantiska summor i dag, Sigge
            Godin, eftersom riksdagens beslut inte följs på det här området.
            Vi har inte heller ett rättssäkert system. Jag hoppas att det
            blir tydliga roller och ett rättssäkert system. De människor som
            cirklar runt och som inte får rätt behandling belastar samhället
            oerhört mycket mer än man kan tro. Våra byråkratier blir neddränkta
            med människor som inte får rätt vård. De blir nästan rättshaverister
            till slut för att de känner sig sjuka men inte får någon förståelse.
          </note>
          <note>
            Det belastar samhället.
          </note>
          <note>
            Jag förväntar mig att vi får ta del av den här utredningen. Antingen
            blir det väl en departementspromemoria eller så blir det något
            annat som kommer ut.
          </note>
          <note>
            Det utgår jag ifrån, för så brukar ju faktiskt alltid vara fallet.
          </note>
          <note type="speaker">
            Anf. 21 Socialminister MARGOT WALLSTRÖM (s):
          </note>
          <note>
            Fru talman! Jag måste ändå lugna er innan ni blir alltför upprörda.
            Det är naturligtvis så att vi bereder den här frågan. Det är ju
            det vi gör. Vi bereder den här frågan, och vi tar fram ett förslag.
            Ni skall få det förslaget. Ni står ju och anklagar mig för saker
            som jag inte ens känner till, eftersom jag inte har sett det färdiga
            förslaget. Det har inte överlämnats. Självklart kommer detta att
            diskuteras. Det skall remissbehandlas, och så småningom kommer
            det ett förslag till riksdagen. Det blir väl förmodligen först
            en departementsskrivelse och så småningom en proposition. Det
            är sedvanlig beredning av detta ärende.
          </note>
          <note type="speaker">
            Anf. 22 LISELOTTE WÅGÖ (m):
          </note>
          <note>
            Fru talman! Jag har först en kommentar till Görel
          </note>
          <note>
            Thurdin. Hur pass friska debatterna har varit mellan henne och
            mig vill jag inte uttala mig om. Däremot tycker jag att vi hade
            väldigt bra debatter med förra socialministern Ingela Thalén i
            de här frågorna. Vi har interpellerat flera gånger, och det har
            varit ett givande och ett tagande. Det har faktiskt funnits en
            stor förståelse för parlamentets synpunkter på de här frågorna.
          </note>
          <note>
            Jag har full förståelse för att socialministern skall bereda
            frågan, men därför borde det väl också vara värdefullt för socialministern
            att få veta vad vi tycker i den här frågan. Men uppenbarligen
            var vi inte önskvärda i utredningen, och med ledning av det svar
            vi har fått vet jag inte heller hur pass intresserad socialministern
            egentligen är av den här debatten.
          </note>
          <note>
            Man skall inte dra för stora växlar på den här utredningen. Det
            jag hittills fått del av bådar inte gott för framtiden. Det innebär
            att en förfärlig massa människor kommer att ramla mellan stolarna.
            Många människor som inte är sjuka eller unga men som har svårt
            att klara sina tandvårdskostnader kommer att hänvisas till socialtjänsten.
            Detta är ovärdigt.
          </note>
          <note>
            Ett högkostnadsskydd skall vara generellt utformat och ta hänsyn
            till det tandvårdsbehov som finns. Ett stort tandvårdsbehov är
            kopplat till kostnader. Då går det inte att hålla på och dutta
            till den ena gruppen efter den andra, att ge litet till varje
            grupp för att få lugn i lägren. Det måste vara fel metod, därför
            att om man använder den metoden ramlar människor emellan
          </note>
          <note>
            - kanske de människor som har störst behov av tandvård. Jag kommer
            aldrig att kunna ställa mig bakom ett sådant förslag.
          </note>
          <note>
            Det är viktigt att vi tar vara på den goda tandhälsa som vi har
            i Sverige i dag. Vi skall inte genomföra reformer där man kanske
            lägger mer vikt vid den administrativa delen och t.ex. splittrar
            resurserna mellan landsting och Riksförsäkringsverket, vilket
            också föreslagits.
          </note>
          <note>
            Och dra inte för stora växlar på Norgemodellen!
          </note>
          <note>
            De håller på att arbeta fram en ny försäkring.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1996/97:132 om rätten att få välja
            läkare
          </note>
          <note type="speaker">
            Anf. 23 Socialminister MARGOT WALLSTRÖM (s):
          </note>
          <note>
            Fru talman! Gullan Lindblad har frågat mig vilka åtgärder jag
            avser att vidta för att Sverige skall kunna följa Världsläkarförbundets
            deklaration om patienträttigheter avseende patienters rätt att
            själva fritt få välja läkare, ha rätt till en second opinion och
            till kontinuitet i vården.
          </note>
          <note>
            Låt mig först konstatera att jag tycker att det är utmärkt att
            läkarna världen över enas om etiska riktlinjer för sin verksamhet
            och värnar om patienternas valfrihet och inflytande. Svenska läkarförbundets
            informationskampanj för att tydliggöra och stärka patienternas
            ställning hälsar jag också med glädje.
          </note>
          <note>
            Frågor som rör patienternas ställning i syfte att stärka den
            är viktiga frågor för mig och regeringen.
          </note>
          <note>
            Det framgår bl.a. av tilläggsdirektiven till Kommittén om hälso-
            och sjukvårdens finansiering och organisation, som regeringen
            beslutade om den 22 december
          </note>
          <note>
            1994.
          </note>
          <note>
            Regeringen har också i den proposition om prioriteringar inom
            hälso- och sjukvården som överlämnades till riksdagen i december
            förra året, diskuterat frågan om patientens ställning i anslutning
            till ett förslag om ett tillägg i hälso- och sjukvårdslagen.
          </note>
          <note>
            Innebörden är att det av lagen skall framgå att vården skall
            fördelas efter behov samt utövas med respekt för alla människors
            lika värde och för den enskilda människans värdighet. Hälso- och
            sjukvården ges också, enligt förslaget, skyldighet att snarast
            bedöma vårdbehovet för den som söker vård. Tillägget innebär att
            den syn på prioriteringar som framgår av förarbetena till hälso-
            och sjukvårdslagen för tydlighets skull kodifieras i lagtexten.
          </note>
          <note>
            För att inte föregripa uppdraget till HSU lade regeringen i samband
            med denna proposition inte fram ytterligare förslag för att stärka
            patientens ställning.
          </note>
          <note>
            HSU har nämligen att överväga såväl vilka åtgärder som staten
            kan vidta, t.ex. genom lagstiftning och tillsyn, som vad sjukvårdshuvudmannen
            respektive vårdgivaren kan göra i detta avseende. Utredningen
            kommer att lämna sina förslag till regeringen under innevarande
            år, och dessa kommer att ligga till grund för regeringens fortsatta
            överväganden om såväl rätten att välja läkare som rätten till
            en second opinion.
          </note>
          <note>
            Vad gäller kontinuitet i vården finns redan i HSL
          </note>
          <note>
            en bestämmelse om att "landstinget skall organisera primärvården
            så att alla som är bosatta inom landstinget får tillgång till
            och kan välja en fast läkarkontakt. En sådan läkare skall ha specialistkompetens
            i allmänmedicin". Detta utesluter förstås inte möjligheten att
            regeringens kommande överväganden om patientens ställning även
            kan beröra frågor om kontinuitet i vården.
          </note>
          <note type="speaker">
            Anf. 24 GULLAN LINDBLAD (m):
          </note>
          <note>
            Fru talman! Jag ber att få tacka för svaret. Jag är inte särdeles
            nöjd med det och blev inte så mycket klokare. Socialministern
            och jag har haft åtskilliga debatter i vårdfrågor. Nu, liksom
            tidigare, kan jag konstatera att svaret är fyllt av välvilja,
            vackra ord, besked om olika utredningar, som jag känner till,
            och positiva uttalanden över huvud taget. Men vad hjälper det
            med vackra ord som uttalas här eller som står i hälso- och sjukvårdslagen
            om det inte stämmer med verkligheten?
          </note>
          <note>
            Hur ser det då ut i verkligheten? Och vad vill socialministern
            egentligen göra för att fylla orden med innehåll? Det är vad jag
            egentligen är ute efter.
          </note>
          <note>
            I det upprop som Sveriges läkarförbund gjorde i maj 1996, sade
            förbundets ordförande Robert Leth att patienternas ställning i
            svensk sjukvård har blivit alltmer utsatt. Ett tydligt exempel
            på detta är, säger han, återigen snabbt ökande väntetider för
            diagnos och behandling. Han säger vidare att vårdgarantin enligt
            tidigare modell gav patienten möjlighet att välja en annan vårdgivare
            än landstingen och att landstingen hade ett betalningsansvar för
            denna vård.
          </note>
          <note>
            Men de nästan helt socialdemokratiskt styrda landstingen har
            nu avskaffat vårdgarantin som infördes under den borgerliga regeringen.
            I stället för att utveckla vårdgarantin till att omfatta fler
            diagnoser -
          </note>
          <note>
            allra helst samtliga - har man ersatt den med vad man kan kalla
            en besöksgaranti. Patienten utlovas ett besök på en vårdcentral
            inom åtta dagar. Det är i princip allt.
          </note>
          <note>
            Sedan får patienten i vissa landsting vänta i månader, kanske
            år, för att få komma till en specialistläkare.
          </note>
          <note>
            Detta är verkligen inte att följa Världsläkarförbundets deklaration
            om patienters rättigheter i vården!
          </note>
          <note>
            Jag har tagit reda på några väntetider. Vid sjukhuset i Östersund
            får man i dag räkna med att en knäoperation dröjer nio månader.
            Vid Karolinska sjukhuset i Stockholm kan man få vänta ett och
            ett halvt år på samma operation. Vid Malmö akademiska sjukhus
            fick man hösten 1996 vänta ett år på en operation för ljumskbråck.
            En god vän till mig, som häromdagen förhörde sig vid Sahlgrenska
            sjukhuset i
          </note>
          <note>
            Göteborg, fick beskedet att väntetiden i vissa fall var två år.
            Detta drabbar människor som betalt många tusen kronor varje år
            till landstingen! Människor har faktiskt rätt till vård när de
            behöver den - utan att stå i kö!
          </note>
          <note>
            Valfriheten i vården sitter trångt, främst därför att regeringen
            ger landstingen ett totalt monopol på vård.
          </note>
          <note>
            I Stockholm står 100 000 patienter utan den kontinuitet i vården
            som man hade tidigare, på grund av regeringens behandling av privatvården.
            Alla läkare och sjukgymnaster senilförklaras vid 65 år, etableringsfriheten
            har avskaffats, ersättningsetableringar har förbjudits och ersättningar
            till specialistläkare i öppen vård har getts så usla avtal att
            de tvingas sluta. Det fria läkarvalet är en chimär. Remisstvång
            med prioritering av landstingens egen vård införs i landsting
            efter landsting.
          </note>
          <note>
            Socialministern säger att regeringen gör fortsatta överväganden,
            men jag skulle gärna vilja höra vad socialministern har för egna
            ambitioner för att vi i
          </note>
          <note>
            Sverige skall kunna följa Världsläkarförbundets deklaration om
            patienters rättigheter i vården.
          </note>
          <note type="speaker">
            Anf. 25 Andre vice talman GÖREL THURDIN (c):
          </note>
          <note>
            Fru talman! Jag har med intresse konstaterat att
          </note>
          <note>
            Gullan Lindblad har ställt den här interpellationen, och jag
            har en känsla av att det just är frihetsbegreppet som är det stora
            underliggande motivet till interpellationen. Men vad är friheten
            att välja läkare värd, om inte läkarnas diagnoser är någonting
            värda?
          </note>
          <note>
            Det börjar komma signaler från läkarkåren. Förtroendeläkarsystemet
            vi har innebär att det sitter en förtroendeläkare som läser journaler,
            som inte har behandlingsuppdrag och inte heller möter patienterna.
          </note>
          <note>
            Denna läkare kan alltså underkänna diagnoser från fem överläkare
            tillsammans, från sex läkare tillsammans och från flera experter
            tillsammans. Därför frågar jag mig om det är någon mening med
            att välja en läkare om inte läkarens diagnoser respekteras och
            ses som seriösa? Jag känner stor oro för detta. Det är på samma
            sätt här som med den föregående frågan:
          </note>
          <note>
            Rättssäkerheten håller på att undermineras därför att det finns
            ett system som ligger vid sidan av det som riksdagen faktiskt
            har beslutat om. Människor får inte hjälp med det som de behöver
            ha hjälp med. I dag finns det sjukdomar som beror på miljöpåverkan
            av olika slag. Arbetsmiljöerna blir mer och mer komplexa. Det
            är svårt att känna till de exakta orsakerna och den exakta verkan.
            Därför måste man bli mer lyhörd för att diagnoserna i dag inte
            riktigt är som diagnoserna var förr. Vi har nämligen andra relationer
            till vår omgivning än vi hade förr.
          </note>
          <note>
            Jag vill ta upp den här frågan, och fråga statsrådet och socialminister
            Margot Wallström om regeringen kommer att se över förtroendeläkarsystemet.
            Detta system innebär ju att patienterna inte har den frihet de
            egentligen borde ha. Vad är second opinion värt om man inte i
            högre grad respekterar vad läkarna som experter uttalar? Finns
            det någonting sådant på gång?
          </note>
          <note type="speaker">
            Anf. 26 Socialminister MARGOT WALLSTRÖM (s):
          </note>
          <note>
            Fru talman! Jag skall svara direkt på Gullan
          </note>
          <note>
            Lindblads fråga - så direkt som det över huvud taget är möjligt.
            Vad är det som jag tror behövs för att patientens ställning i
            sjukvården skall kunna säkras och bli bättre?
          </note>
          <note>
            Jag tror att lagstiftningsinsatser av olika slag kan behövas.
            HSU måste titta på exakt hur de skall se och hur de kan utformas
            så att patientens ställning stärks.
          </note>
          <note>
            För övrigt tror jag att det handlar om en hel räcka av insatser.
            Det gäller bl.a. information till den enskilda patienten och hur
            den ser ut i dag. Med hjälp av ny informationsteknik kan vi säkert
            göra oerhört mycket mer och kanske t.o.m. ligga i fronten för
            utvecklingen på det området. Det handlar också om att ha patienten
            i ett helhetsperspektiv.
          </note>
          <note>
            Jag tror att det också handlar om valfrihet. Det är en viktig
            fråga. Det är viktigt att regeringen kommer med en proposition
            om avvägning och balans mellan privat och offentlig vård och samverkan
            mellan dessa båda. Jag har ju också lovat Gullan Lindblad en sådan
            proposition tidigare. Vi måste kunna tillgodose behovet av valfrihet.
          </note>
          <note>
            Jag tror också att det handlar om tillgänglighet.
          </note>
          <note>
            Där kommer hela diskussionen in om hur verkningsfull vårdgarantin
            är. Var det den som gjorde att man klarade av köerna? Den kösituation
            vi nu befinner oss i är fullkomligt oacceptabel - det är vi överens
            om.
          </note>
          <note>
            Det är självklart att vi inte skall ha köer. Delvis är det säkert
            en fråga om hur man organisatoriskt arbetar, delvis en resursfråga
            och delvis en fråga om patientens eget val. Gullan Lindblad vet
            ju att i Värmland kan det vara så att man kan få plats nästa vecka
            för en operation i Kristinehamn, men att man ändå väljer att vänta
            i fem månader för en plats i Karlstad därför att man vill till
            en speciell läkare. Det är alltså inte så enkelt att tolka all
            denna statistik. Det har att göra med patientens valfrihet.
          </note>
          <note>
            Det handlar också om delaktighet. Hur blir jag delaktig som patient?
            Hur lyssnar man på mig på det sättet att jag känner att jag också
            är min egen läkare i hög grad, och att jag påverkar mitt eget
            hälsotillstånd.
          </note>
          <note>
            I dag har vi sett att t.ex. diabetesvården innebär att läkaren
            i högre grad är rådgivare än den som gör ingrepp eller vårdar
            en patient. Det är viktigt att se att det händer saker oerhört
            snabbt här.
          </note>
          <note>
            På dessa områden tänker jag mig att det kommer ett förslag om
            hur man skall stärka patientens ställning.
          </note>
          <note>
            Jag kan inte svara på Görel Thurdins fråga på rak arm. Jag måste
            ta med mig den. Jag tycker att det är bättre om jag kan få en
            separat fråga om just den saken. Nu blandar vi nämligen många
            olika saker. Jag upplevde att interpellationen handlade om patientens
            ställning, så låt oss prata om det.
          </note>
          <note type="speaker">
            Anf. 27 TALMANNEN:
          </note>
          <note>
            Jag måste bekänna att jag var något tveksam till var den frågan
            hörde. Jag vill alltså gärna understödja socialministerns råd.
          </note>
          <note type="speaker">
            Anf. 28 GULLAN LINDBLAD (m):
          </note>
          <note>
            Fru talman! Det är alldeles riktigt att frågan handlar om patientens
            ställning i vården. Den handlar visserligen också om patientens
            valfrihet, men den handlar över huvud taget om det som utgår från
          </note>
          <note>
            Världsläkarorganisationens deklaration i Lissabon.
          </note>
          <note>
            Det som socialministern spontant säger här nu tilltalar mig betydligt
            mer än det skrivna svar jag fick.
          </note>
          <note>
            Jag tror att vi båda är besjälade av att fylla dessa vackra ord
            med ett bättre innehåll. Det är värdefullt att vi fick dessa upplysningar,
            och jag ser naturligtvis fram emot de förslag som kommer.
          </note>
          <note>
            I deklarationen sägs det att patienten har rätt att fritt välja
            och byta läkare, sjukhus eller annan vårdinstitution oberoende
            av om dessa finns inom den privata vården eller inom den offentliga
            sektorn. I
          </note>
          <note>
            Sverige är vi som patienter faktiskt mer eller mindre livegna
            under landstingen eller kommunerna. Om man går hos en privatläkare
            och denne inte får något vårdavtal med landstinget mister man
            sin läkare och därmed också kontinuiteten och valfriheten, kan
            man säga.
          </note>
          <note>
            Jag är medveten om att väntetiderna i Värmland kanske inte är
            så långa som på många andra håll, men vi har inte allt så väl
            beställt hemma i Värmland heller. När det t.ex. gäller valfriheten
            vill jag erinra om
          </note>
          <note>
            Björkefors sjukhem som nyligen tvingats sluta med sin verksamhet
            därför att vare sig kommunerna eller landstinget i Värmland sände
            några patienter dit trots att vården där var billigare. Hur stor
            valfrihet har då patienten egentligen?
          </note>
          <note>
            Så illa som en del landsting faktiskt sköter sig är det inte
            heller att förundra sig över att patienterna ibland tar saken
            i egna händer och betalar privata vårdförsäkringar. De lever inte
            upp till sina stolta deklarationer. Man skall inte behöva betala
            vården två gånger - det tror jag att socialministern håller med
            mig om.
          </note>
          <note>
            Jag är helt öppen för att man skall kunna teckna egna försäkringar.
            Men då måste vi ha ett annat system med mycket lägre skatter så
            att det blir ett utrymme över för att köpa kompletterade försäkringar.
          </note>
          <note>
            Som socialministern väl vet har vi i Sverige en helt annan modell,
            där vi talar om en allmän obligatorisk hälsoförsäkring som gör
            att det är patienten som sitter på pengarna och inte vi politiker
            i landsting och riksdag.
          </note>
          <note>
            Enligt den andra punkten i deklarationen har patienten alltid
            rätt att begära utlåtande från en annan läkare. Men hur stor är
            denna rättighet i dagens Sverige, med de långa väntetiderna? Hur
            stor är orken över huvud taget för att strida och få till en second
            opinion?
          </note>
          <note>
            Jag ser i alla fall litet mer optimistiskt på socialministerns
            uttalande nu. Ändå måste jag säga att jag misströstar ibland när
            det gäller patientens rätt i vården. Vi kan nog aldrig fylla den
            här deklarationen med ett reellt innehåll så länge vi har en helt
            politikerstyrd och monopoliserad vård. Vi måste få en reell konkurrens
            mellan olika vårdgivare - en mer marknadsanpassad vård helt enkelt.
            Rättigheterna i vården skall ligga hos patienten och inte hos
            mig som politiker. Alltfler börjar nu inse att landstingen inte
            lever upp till sina åligganden. SNS kom häromdagen med ett nytt
            förslag om att detta kanske skall ordnas via staten i stället.
            Det förslaget ligger ganska nära den moderata linjen. Men samtliga
            socialdemokratiska debattörer har sagt nej till förslaget. Lyssna
            i alla fall, utan att bara säga nej, socialministern!
          </note>
          <note type="speaker">
            Anf. 29 Andre vice talman GÖREL THURDIN (c):
          </note>
          <note>
            Fru talman! Jag tänker inte be om ursäkt för att jag ställde
            den där frågan. Jag tycker nämligen att den hör ihop med respekt
            för patienten, delaktighet och även rättigheter. Men jag tackar
            för att fick svar på detta, och jag skall be att få återkomma.
          </note>
          <note>
            Väntetiderna ökar förstås om man inte är lyhörd för behovet av
            att diagnoserna kanske förändras utifrån att samhället förändras.
            Jag tycker att detta hänger samman med lyhördheten för patienten.
            Margot
          </note>
          <note>
            Wallström beskrev delaktigheten mycket fint. Jag tycker att det
            är ett fint begrepp, som visar att patienten är medaktör och skall
            respekteras som en sådan.
          </note>
          <note>
            Det innebär också att jag utgår från att de som skall hantera
            dessa frågor i systemet får väldigt tydliga signaler också i fortsättningen
            från socialministern om detta. Av erfarenhet vet jag att signalverket
            från departementen och från ministrarna i de här frågorna är väldigt
            viktiga. Man behöver inte alltid lagstifta för att man skall få
            igenom saker, utan det kan räcka med att man uttalar sig så tydligt
            som socialministern gjorde just nu.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1996/97:140 om läkemedelskostnaderna
          </note>
          <note type="speaker">
            Anf. 30 Socialminister MARGOT WALLSTRÖM (s):
          </note>
          <note>
            Fru talman! Stig Sandström har, med anledning av den information
            som förmedlades i TV-programmet
          </note>
          <note>
            Reportrarna, frågat mig vilka omedelbara åtgärder regeringen
            kommer att vidta så att orimliga medicinpriser pressas i producentleden
            till gagn för både konsumenten och statsbudgeten.
          </note>
          <note>
            Enligt gällande regler skall Riksförsäkringsverket fastställa
            pris på läkemedel inom läkemedelsförmånen samt fastställa högsta
            rabattgrundande pris för grupper av generiska preparat, s.k. referenspris.
            Det innebär att RFV beslutar om pris på nya läkemedel, pris på
            nya förpackningar och prisändringar på läkemedel som redan har
            ett av verket fastställt pris. Läkemedelsföretagen ansöker om
            pris hos RFV, som skall fatta beslut om det inom 90 dagar. Beslutet
            kan överklagas till regeringen. Vid prissättningen på de läkemedel
            som inte omfattas av referensprissystemet skall verket bedöma
            främst läkemedlets medicinska och hälsoekonomiska värde, försäljningsvolym
            samt pris i företagets hemland. Verket skall också göra internationella
            pris- och kostnadsjämförelser med andra terapier. Verket skall
            i sitt arbete ha regelbundna kontakter med Läkemedelsverket, Apoteksbolaget
          </note>
          <note>
            AB, Socialstyrelsen och från den 1 januari 1997 också med Landstingsförbundet.
          </note>
          <note>
            I HSU 2000:s delbetänkande Reform på recept redovisades prisutvecklingen
            på läkemedel och dess effekt på kostnadsutvecklingen. Slutsatsen
            var därvid att ökande volymer och introduktioner av nya produkter
            har den största inverkan på kostnadsutvecklingen, medan prisförändringarna
            på den befintliga sortimentet har avsevärt mindre betydelse.
          </note>
          <note>
            Stig Sandström tycks tro att den inhemska industrin tillåts ta
            ut priser på en högre nivå än den utländska. Samma regler gäller
            vid prissättningen av läkemedel oberoende av vilket företag som
            tillverkar eller säljer läkemedlet. Prisnivån vad gäller läkemedel
            varierar i Europa. Det innebär att läkemedelsprisindex är lägre
            i exempelvis Italien än i Nordeuropa. Detsamma gäller för Grekland,
            Spanien och Portugal. I
          </note>
          <note>
            Tyskland, Danmark, Nederländerna och Schweiz är priserna högre
            än i Sverige. De svenska priserna är jämförbara med priserna i
            Norge och Finland. Till stor del beror skillnaderna på valutarörelser
            och utformning av socialförsäkringssystemen men naturligtvis också
            på de allmänna prisnivåerna och på vad marknaderna kan bära. Detta
            är bl.a. ett skäl till att priserna i Sydeuropa är generellt lägre
            än i norra
          </note>
          <note>
            Europa.
          </note>
          <note>
            Riksförsäkringsverket har under de senaste åren vidtagit ett
            antal åtgärder för att begränsa kostnadsutvecklingen på läkemedel.
            Bl.a. har priserna sänkts på ett antal produkter, t.ex. Losec,
            Cipramil och Seroxat.
          </note>
          <note>
            Exempelvis uppgår den beräknade kostnadsminskningen för Losec
            till 110 miljoner kronor under år
          </note>
          <note>
            1997. Prisutvecklingen avseende det befintliga sortimentet beräknas
            understiga en halv procent för år
          </note>
          <note>
            1997.
          </note>
          <note>
            Cross Pharma AB är i dag det enda företag som parallellimporterar
            läkemedel till Sverige. Apoteken säljer produkterna när förskrivningen
            tillåter detta. Att parallellimport av läkemedel inte har någon
            större omfattning i Sverige torde bero på dels att möjligheterna
            bara har funnits sedan den 1 januari 1994, dels på att det inte
            finns så stora vinster att göra till följd av de relativt låga
            läkemedelspriserna i Sverige. Jag ser dock en ökad parallellimport
            som ett av flera medel att bringa ned läkemedelsnotan.
          </note>
          <note>
            Överförandet av kostnadsansvaret för läkemedel i öppenvård till
            landstingen kommer också att pressa läkemedelspriserna. Regeringen
            har den 28 november
          </note>
          <note>
            1996 beslutat tillsätta en kommitté med uppdrag att skyndsamt
            utreda och lämna förslag till hur regleringen av priserna på förmånsgrundande
            läkemedel, vissa födelsekontrollerande medel, speciallivsmedel
            och vissa förbrukningsartiklar skall ske när kostnadsansvaret
            för dessa förmåner enligt riksdagsbeslut överförs från den allmänna
            sjukförsäkringen till landstingen fr.o.m. år 1998.
          </note>
          <note>
            Översynen av prisregleringen skall utgå från att läkemedelsförmånen
            även fortsättningsvis skall vara statligt reglerad samtidigt som
            sjukvårdshuvudmännen skall ges stor möjlighet att påverka prissättningen
            och därmed kostnaderna för läkemedelsförmånen.
          </note>
          <note>
            Enhetliga priser i hela landet på läkemedel som förskrivs på
            recept inom ramen för läkemedelsförmånen skall vara en viktig
            utgångspunkt i översynsarbetet.
          </note>
          <note>
            Inom ramen för översynen kommer naturligtvis kommittén att söka
            finna former för att ytterligare effektivisera prissättningen
            av läkemedel.
          </note>
          <note>
            Kommittén skall enligt direktiven avsluta sitt arbete senast
            den 15 maj 1997. Även om jag delar Stig
          </note>
          <note>
            Sandströms vilja att ytterligare pressa priserna på läkemedel
            avser jag inte att föreslå regeringen att vidta någon speciell
            åtgärd innan utredningen har redovisat sina förslag.
          </note>
          <note type="speaker">
            Anf. 31 STIG SANDSTRÖM (v):
          </note>
          <note>
            Fru talman! Jag tackar för svaret. Jag välkomnar utredningen
            som skall komma den 15 maj. Jag visste inte att det skulle ske
            så snabbt. Det är bra.
          </note>
          <note>
            Det är ett par saker som jag har litet invändningar emot. Det
            gäller bl.a. detta med låga läkemedelspriser i Sverige. Jag har
            bett riksdagens utredningstjänst att titta på det. De har jämfört
            producentpriserna och konsumentpriserna under de senaste sex åren.
            Producentpriserna, dvs. läkemedelsföretagens kostnader, har ökat
            med 1,7 % i genomsnitt per år, medan konsumentpriserna har gått
            upp med 17,1 % i genomsnitt per år. Mellanskillnaden kan väl betraktas
            som vinst.
          </note>
          <note>
            Så var frågan ställd.
          </note>
          <note>
            Man kan också titta på Astras vinstutveckling.
          </note>
          <note>
            Vinsten var 3,4 miljarder år 1991, 5,1 miljarder år
          </note>
          <note>
            1992, 7,8 miljarder år 1993, 9,6 miljarder år 1994 och
          </note>
          <note>
            12 miljarder år 1995. Det är klart att det finns ett samband
            här. Det är lätt att förstå allmänhetens upprördhet när de får
            betala mycket högre läkemedelspriser på t.ex. Losec här i Sverige
            jämfört med i Sydeuropa. Man kan ju undra om inte också konsumenterna
            kunde få ta del av de goda vinster som läkemedelsföretaget har
            gjort.
          </note>
          <note>
            Det är något knepigt med den svenska prissättningen på läkemedel.
            Det är ju inte marknaden som styr. Det är ju Riksförsäkringsverket
            som sätter priser efter förhandlingar. Det framgår här att när
            man sätter ett pris på ett läkemedel tar man hänsyn till hälsoekonomiska
            effekter och försäljningsvolym, men man tar inte hänsyn till om
            en medicin blir en succé. I priset ingår också utvecklingskostnader
            för att bolagen skall få tillbaka dessa. Men låt oss anta att
            ett läkemedel blir en stor succé. Då har man ju fått sina kostnader
            betalda redan på den första volymen. Resterande försäljning ger
            ju en ren vinst. Egentligen borde det i prissystemet ingå en obligatorisk
            omförhandling om en viss försäljningsnivå överskrids, dvs. en
            s.k. break even.
          </note>
          <note>
            Det sägs också i svaret att svenska läkemedel inte är gynnade
            jämfört med utländska. Men det vill jag ifrågasätta. Företaget
            fick t.ex. statligt stöd för att över huvud taget komma i gång
            med tillverkningen av
          </note>
          <note>
            Losec. Det var NUTEK som gick in med riskkapital för att detta
            skulle komma i gång.
          </note>
          <note>
            Sedan vet vi också att det finns en viss subjektivitet i prissättningen.
            Det är ju inte marknaden som bestämmer, utan det är svenska läkare
            och experter som sätter priserna. Det har också sin påverkan.
          </note>
          <note>
            En tredje faktor är att nya läkemedel som introduceras just har
            dessa utvecklingskostnader i botten.
          </note>
          <note>
            Svenska läkemedel introduceras på den svenska marknaden. Importerade
            läkemedel är ofta mogna läkemedel som redan har prövats på andra
            marknader.
          </note>
          <note>
            Där kan det sättas ett lägre pris.
          </note>
          <note>
            Det är mycket bra på gång inom läkemedelshanteringen. Det finns
            många åtgärder som kan förväntas genomföras, men jag tycker också
            att det finns en svag punkt som vi borde åtgärda. Jag tycker att
            det är rimligt att konsumenterna får ta del av de stora övervinster
            som läkemedelsföretagen har gjort.
          </note>
          <note type="speaker">
            Anf. 32 Socialminister MARGOT WALLSTRÖM (s):
          </note>
          <note>
            Fru talman! Stig Sandström har ju rätt i många av sina påpekanden.
            Den stora läkemedelsreform som vi har genomfört är ett viktigt
            steg för att komma en bit på vägen och kunna pressa priserna.
            Jag tror att just det faktum att man sammanför förskrivningsansvar
            och kostnadsansvar i sig kommer att betyda att man får en helt
            annan prismedvetenhet och en helt annan press på priserna.
          </note>
          <note>
            Sedan finns det saker som är svåra här. Det är en avvägning av
            hur mycket statlig styrning man skall ha.
          </note>
          <note>
            I de flesta västländer finns det någon form av statlig styrning.
            Det går inte att släppa detta fritt på en marknad och låta det
            få fullt genomslag. Det skulle förmodligen få orimliga konsekvenser
            för den enskilda patienten och möjligheterna att köpa medicin
            i kombination med att Sverige är en liten marknad.
          </note>
          <note>
            Naturligtvis är det så att det förmodligen tar 10 år att utveckla
            ett nytt läkemedel, och det kostar också enorma pengar. I vinsterna
            för Astra ingår förstås också den export som uppstår när man får
            stora framgångar med ett visst läkemedel. Frågan är hur man klarar
            av att säga att man helst skulle vilja dra in alla pengar och
            övervinster när man samtidigt måste investera och se till att
            det finns en långsiktighet. Det är inte något som lätt låter sig
            göras.
          </note>
          <note>
            Det är alltid trist att behöva säga att saken är under utredning.
            Men i det här fallet tittar vi faktiskt på alla de möjligheter
            som Stig Sandström tog upp. Det är riktiga påpekanden. Jag tycker
            att det här med obligatorisk omförhandling efter en tid är en
            intressant idé. Det är just sådant som utredaren skall se på,
            och efter maj har vi därför ännu fler konkreta förslag att diskutera.
          </note>
          <note type="speaker">
            Anf. 33 STIG SANDSTRÖM (v):
          </note>
          <note>
            Fru talman! Jag är nöjd med svaret. Jag tror att vi får återkomma
            till den här frågan. Det är klart att
          </note>
          <note>
            Astra också betalar skatt, det förnekar jag inte. Men i jämförelse
            med de stora vinsterna tycker jag att det skulle vara rimligt
            om de själva kanske tog ett initiativ och sänkte priserna för
            de svenska konsumenterna.
          </note>
          <note>
            Det finns utrymme för det, helt enkelt.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1996/97:135 om mångfald och yttrandefrihet
            i radion
          </note>
          <note type="speaker">
            Anf. 34 Kulturminister MARITA ULVSKOG (s):
          </note>
          <note>
            Fru talman! Ola Karlsson har frågat mig
          </note>
          <note>
            - om jag är beredd att ta intryck av att den privata lokalradion
            har 2 200 000 lyssnare
          </note>
          <note>
            - om lyssnarna genom sina fria val skall avgöra innehållet i
            den privata lokalradion
          </note>
          <note>
            - vilka åtgärder jag är beredd att vidta i syfte att se till
            att intentionerna bakom 3 kap. 2 § yttrandefrihetsgrundlagen uppfylls.
          </note>
          <note>
            Jag har noterat att Ola Karlsson har skrivit 2 kap.
          </note>
          <note>
            3 § i sin fråga, men jag utgår från att det korrekta är det som
            jag har skrivit i mitt svar.
          </note>
          <note>
            Innan jag närmare går in på att besvara dessa frågor vill jag
            kort sammanfatta vad som har hänt sedan den privata lokalradion
            infördes 1993. Under hösten
          </note>
          <note>
            1994 tog konstitutionsutskottet initiativ till en ny lag -
          </note>
          <note>
            den s.k. stopplagen - som innebar att det inte längre fick meddelas
            nya tillstånd att sända lokalradio. En majoritet av Sveriges riksdag
            ställde sig bakom detta förslag som syftade till att hejda den
            fortsatta ägarkoncentrationen samt att uppfylla de ursprungliga
            intentionerna i fråga om mångfald och lokal förankring i den lokala
            radion. En minoritet av Sveriges riksdag - Moderata samlingspartiet
            och Folkpartiet -
          </note>
          <note>
            motsatte sig förslaget. Lagförslaget förklarades därmed vilande
            under ett år med stöd av 2 kap. 12 §
          </note>
          <note>
            regeringsformen.
          </note>
          <note>
            Riksdagen beslutade även under hösten 1994 att en kommitté skulle
            tillkallas med uppgift att föreslå ändrade regler för den privata
            lokalradion. Kommittén lämnade i december 1996 sitt förslag till
            regeringen.
          </note>
          <note>
            Förslaget är nu ute på remiss.
          </note>
          <note>
            Kommittén föreslår bl.a. att auktionerna av tillstånd skall ersättas
            med ett urvalsförfarande där ägarförhållanden och programverksamhetens
            inriktning skall ges betydelse. En nämnd knuten till Radio- och
          </note>
          <note>
            TV-verket föreslås besluta om tillståndsgivningen. En prövning
            av tillstånden skall, enligt förslaget, ske inför år 2001.
          </note>
          <note>
            Ola Karlssons två första frågor syftar på kommitténs förslag.
            Jag vill inte föregripa den kommande beredningen av detta. Därför
            avstår jag från att närmare kommentera frågor kring det framtida
            förfarandet vid tilldelningen av frekvenser.
          </note>
          <note>
            Den tredje frågan handlar om intentionerna i yttrandefrihetsgrundlagen.
            Låt mig därför få kommentera vad Lagrådet yttrade i samband med
            att den s.k.
          </note>
          <note>
            stopplagen prövades.
          </note>
          <note>
            Bestämmelserna i 3 kap. 2 § andra stycket yttrandefrihetsgrundlagen
            har följande lydelse:
          </note>
          <note>
            "Det allmänna skall eftersträva att radiofrekvenserna tas i anspråk
            på ett sätt som leder till vidaste möjliga yttrandefrihet och
            informationsfrihet."
          </note>
          <note>
            Lagrådet avstyrkte förslaget till den s.k. stopplagen med hänvisning
            till den bestämmelse jag just redogjorde för. Lagrådets resonemang
            förtjänar att sammanfattas. Av yttrandet framgår att förslaget
            till stopplag skulle kunna godtas "om det blev utrett att de som
            under lagens giltighetstid kan förväntas få tillstånd till sändningar
            ingår i nätverksbildningar eller är på annat sätt så lierade med
            varandra att den eftersträvade mångfalden och lokala förankringen
            inte uppnås. Något underlag för en sådan bedömning har emellertid
            inte förebragts."
          </note>
          <note>
            Så skrev alltså Lagrådet.
          </note>
          <note>
            Mot bakgrund av detta vill jag besvara Ola Karlssons fråga på
            följande sätt. Lokal- och närradioutredningen anger att av 87
            tillstånd ingår 78 i något av fem olika nätverk. I fyra av nätverken
            är enligt Lokaloch närradiokommittén huvuddelen av innehållet
            centralproducerat. Utredningens beskrivning utgör enligt min bedömning
            just ett sådant underlag som
          </note>
          <note>
            Lagrådet efterlyste när det yttrade sig över den s.k.
          </note>
          <note>
            stopplagen.
          </note>
          <note type="speaker">
            Anf. 35 OLA KARLSSON (m):
          </note>
          <note>
            Fru talman! Jag skall börja med att tacka för svaret, även om
            jag blir litet bekymrad när jag hör det och när jag läser det.
            Det gör mig bekymrad därför att statsrådet inte vill avge en uppfattning
            om lyssnarnas möjlighet att påverka. Det gör mig bekymrad därför
            att statsrådet uppenbarligen väljer att negligera
          </note>
          <note>
            2,2 miljoner lyssnare. Det gör mig också bekymrad därför att
            statsrådet tycks anse att mångfalden, yttrandefriheten och informationsfriheten
            försämras om vi får fler röster i etern.
          </note>
          <note>
            I tisdags besökte jag den privata lokalradiostationen Stella
            i Helsingborg. Där mötte jag tio engagerade medarbetare som deltar
            i en spännande och viktig verksamhet för att informera och vidga
            yttrandefriheten i Helsingborgsregionen. Det var ett engagerat
            gäng jag mötte där. De var fulla av lust att sända en bra och
            professionell radio, och de hade verkligen lyckats i sin uppgift.
            Radio Stella är den radiostation i
          </note>
          <note>
            Helsingborg som har störst antal lyssnare. De har fler lyssnare
            än vad P 4 Radio Malmöhus har i det här sändningsområdet. De har
            fler lyssnare än P 1, fler än
          </note>
          <note>
            P 2 och fler än P 3. Den genomsnittliga lyssnartiden är 44 minuter
            för Radio Stella och 43 minuter för
          </note>
          <note>
            Radio Malmöhus.
          </note>
          <note>
            Jag tycker att det här är ett bra exempel på att en stor etableringsfrihet
            har lett till mångfald och till en radio som uppskattas av de
            många lyssnarna. Här får lyssnarna fälla sin dom över de olika
            radiokanalerna och de väljer den privata lokalradion.
          </note>
          <note>
            Grunden för yttrandefrihetsgrundlagen, att den tillåter lagstiftning
            om tillstånd och villkor att sända radioprogram, ligger i behovet
            av att på något sätt ordna användningen av radiofrekvenserna.
            Yttrandefriheten liksom tryckfriheten grundas hos oss på ett antagande
            om att mångfalden bäst skyddas och stärks av etableringsfrihet.
            Det skall råda stor frihet att ge ut och distribuera medieprodukter
            och pröva deras ekonomiska bärkraft. Inom ramen för dagens tekniska
            begränsningar för etermedierna skall det vara lyssnarna som genom
            sina val avgör vilka program som skall ha förutsättningar att
            distribueras i etern. Det kan inte vara och får inte vara politiskt
            grundat godtycke som avgör vilka begränsningar som skall göras
            av radiosändningar.
          </note>
          <note>
            Den s.k. stopplagen har inneburit att det finns ungefär mellan
            20 och 30 lediga frekvenser som skulle kunna delas ut för att
            ytterligare vidga yttrande- och informationsfriheten och för att
            vidga mångfalden i etern.
          </note>
          <note>
            Jag skulle vilja fråga statsrådet om hon anser att mångfalden
            har förbättrats av att ett tillstånd i Norrköping inte kan nyttjas
            i etern. Har mångfalden förbättrats i Sundsvall av att det står
            ett tillstånd outnyttjat, och har mångfalden främjats i Skellefteå
            när ett tillstånd står outnyttjat?
          </note>
          <note type="speaker">
            Anf. 36 Kulturminister MARITA ULVSKOG (s):
          </note>
          <note>
            Fru talman! Ola Karlsson är bekymrad över att jag inte ville
            svara på frågan varför jag negligerar 2,2
          </note>
          <note>
            miljoner radiolyssnare. Det är ungefär som att säga att han är
            bekymrad över att jag inte talar om varför jag njuter av att slå
            mina barn. Det är den argumentationsnivå som moderater tyvärr
            ofta använder i den här typen av frågor.
          </note>
          <note>
            Jag kan bara säga att regeringens avsikt är att så småningom
            försöka uppfylla de målsättningar som den dåvarande borgerliga
            regeringen beslutade i lokalradiopropositionen, nämligen att öka
            antalet självständiga röster i radion, att varje station skall
            få en oberoende ställning med inriktning mot sitt lokala område,
            att man skall undvika en utveckling där ett fåtal kedjeföretag
            dominerar den privata radion, dvs.
          </note>
          <note>
            öka mångfalden och ersätta de centrala cd-växlarna, som spelar
            samma musik dygnet runt, med verklig mångfald.
          </note>
          <note>
            Även jag skulle kunna hänvisa till siffror. Som exempel kan jag
            nämna P 1 i Sveriges Radio. Den kanalen har ungefär lika många
            lyssnare i dag som när den privata lokalradion etablerade sig
            1993. P 1 erbjuder tydligen ett programutbud som ger en mycket
            stabil lyssnarandel.
          </note>
          <note>
            Det finns många vitala privata lokalradiostationer som börjar
            upptäcka detta och som har intresse av att åstadkomma just det
            som var även den borgerliga regeringens tanke med den privata
            lokalradion, nämligen att den faktiskt skall innehålla något som
            substantiellt bidrar till mångfalden. Just i Norrköping avser
            man att sända fler program med redaktionellt material som har
            en lokal förankring.
          </note>
          <note>
            Den här utvecklingen säger mig att det finns utrymme för ett
            utbud i den privata lokalradion som inte enbart handlar om ett
            material som centralproduceras utan några omfattande redaktionella
            inslag.
          </note>
          <note>
            Ola Karlsson talar sedan om att det som skulle bestämma lokalradion
            i framtiden skulle vara politiskt grundat godtycke. Jag vill göra
            Ola Karlsson uppmärksam på att i den utredning där han själv har
            suttit finns ett förslag om att det skall vara Radio- och TV-
          </note>
          <note>
            verket som skall besluta om tillståndsgivningen. Jag tror att
            de skulle ta mycket illa upp om de uppfattades som politiskt styrda.
          </note>
          <note type="speaker">
            Anf. 37 OLA KARLSSON (m):
          </note>
          <note>
            Fru talman! Statsrådet säger att det skall vara stationer som
            bidrar till mångfalden. Vem skall avgöra om de olika stationerna
            bidrar till mångfalden? Är det så, Marita Ulvskog, att mångfalden
            har blivit bättre i
          </note>
          <note>
            Norrköping med två radiostationer än med tre, som det finns tekniskt
            utrymme för?
          </note>
          <note>
            Stopplagen har inneburit att ett stort antal frekvenser inte
            kan delas ut, att vi inte kan låta lyssnarna avgöra om stationen
            bidrar till mångfald och vidgad yttrandefrihet. Det borde rimligen
            vara så att det är lyssnarna som avgör om stationerna är värda
            att ratta in och om de är värda att lyssna på. Det behöver inte
            vi politiker styra och ställa med i riksdagen. Vi skall låta lyssnarna
            avgöra i den frågan.
          </note>
          <note>
            Jag upprepar min fråga: Ökar eller minskar mångfalden i Norrköping
            om man stryper en av tillgängliga kanaler?
          </note>
          <note>
            Syftet med lokalradion var att vi skulle öka antalet självständiga
            röster med en lokal förankring. I Karlskoga, där jag bor, kan
            jag efter lokalradioreformen ratta in ytterligare fyra radiostationer.
            Mångfalden i etern hos mig har alltså ökat rejält. Det är i det
            perspektivet vi skall se det. På varje ort i vart och ett de
          </note>
          <note>
            39 sändningsområden där det nu sänds privat lokalradio har mångfalden
            ökat. Där finns det lokalt förankrade stationer som sänder program
            till lyssnarnas glädje.
          </note>
          <note>
            Lyssnarsiffrorna visar mycket övertygande att lokalradioreformen
            har blivit en succé. 2,2 miljoner lyssnar regelbundet på den privata
            lokalradion. Varför kan vi inte låta de lyssnarna fälla avgörandet
            om vilka stationer som skall få fortsätta att sända i framtiden?
          </note>
          <note type="speaker">
            Anf. 38 Kulturminister MARITA ULVSKOG (s):
          </note>
          <note>
            Fru talman! Vilka skall besluta vilken typ av programverksamhet
            som skall förekomma? Vilka skall sätta ribban för kvaliteten?
            Jag svarade på det i mitt skriftliga svar på interpellationen.
            Det kommer, precis som ni föreslagit i den utredning där Ola Karlsson
            själv har suttit, sannolikt att bli en nämnd som är knuten till
            Radio- och TV-verket, om inte remissinstanserna har andra bättre
            förslag. Det kommer alltså att vara något som inga politiska partier
            skall styra och ställa om.
          </note>
          <note>
            Ola Karlsson är fast i föreställningen att ett massivt utbud
            av likformighet skulle bidra till ökad mångfald. Om man kör ut
            ett mycket stort antal radiokanaler med i stort sett identiskt
            innehåll, hur bidrar det till mångfalden, Ola Karlsson?
          </note>
          <note>
            Det är just detta som avspeglar sig bl.a. i nätverksbildningen
            där det är några stora centralt placerade producenter som står
            för det som skickas ut i etern. Det gör att det inte blir så mycket
            mångfald som det var tänkt från början, det blir en hel del enfald
            också. Det finns naturligtvis lokalradiostationer som är alldeles
            utmärkta. De kanske finns i Karlskoga; de finns säkert på många
            andra håll också. De står för ett bra utbud både när det gäller
            att inte bara sända musik, eller att sända mycket speciellt nischad
            musik.
          </note>
          <note>
            Man har kanske samtidigt en mycket lokal förankring.
          </note>
          <note>
            Det finns alltså mycket som är bra. Men huvudsidan har ändå blivit
            för litet av mångfald.
          </note>
          <note>
            Jag upptäcker till min förvåning att Ola Karlsson i praktiken
            står mot regeringens ambitioner att åstadkomma ökad mångfald på
            detta område.
          </note>
          <note type="speaker">
            Anf. 39 OLA KARLSSON (m):
          </note>
          <note>
            Fru talman! Jag har fortfarande inte fått svar på min fråga:
            Ökar eller minskar mångfalden i Norrköping om man begränsar antalet
            kanaler från tre, som är tekniskt möjligt, till två, som i dag?
            Detta är en effekt av stopplagen.
          </note>
          <note>
            Vi skulle kunna ha 20-30 fler lokalradiostationer i
          </note>
          <note>
            Sverige i dag om vi avvecklar stopplagen. Jag vill gärna ha svar
            på frågan: Ökar eller minskar mångfalden om man begränsar antalet
            stationer?
          </note>
          <note>
            Marita Ulvskog säger att mångfalden inte ökar när vi får ett
            massivt utbud av likformighet. Vi skulle kunna översätta detta
            till tidningsbranschen: En minister som sade att vi skall ha en
            statlig nämnd som skall avgöra vilka produkter som skall ges ut
            för att det är vi politiker som bäst kan avgöra vad som gagnar
            mångfalden.
          </note>
          <note>
            Jag tror att alla skulle rygga bakåt om vi hade en sådan situation,
            men på radioområdet är det möjligt att politiker säger att det
            är politiker som skall avgöra vad som gagnar mångfalden för radiolyssnarna.
          </note>
          <note>
            Jag tycker att vi skall låta lyssnarna avgöra med utgångspunkt
            i det antal stationer som tekniken tillåter. Det skall vara en
            fri etableringsrätt inom ramen för det tekniska utrymmet. Sedan
            kan vi låta lyssnarna själva avgöra vilka stationer som är värda
            att lyssna på. Det behövs inga ytterligare politiska pekfingrar
            på radiomarknaden.
          </note>
          <note>
            Den tekniska utvecklingen går rasande fort. Låt oss bejaka utvecklingen,
            öppna för mångfald och vidga yttrandefriheten!
          </note>
          <note type="speaker">
            Anf. 40 Kulturminister MARITA ULVSKOG (s):
          </note>
          <note>
            Fru talman! Ola Karlsson biter sig fast vid Norrköpingsexemplet.
            Jag är inte beredd att komma med några statliga pekpinnar vad
            gäller lokalradiosituationen i Norrköping. Jag har inte lyssnat
            till utbudet i
          </note>
          <note>
            Norrköping.
          </note>
          <note>
            Det är min övertygelse att det finns många bra lokalradiostationer
            som gör ett jättejobb, som är lokalt förankrade och som inte spelar
            bara samma sorts musik som i alla andra kanaler. Jag har lyssnat
            på flera av dem. Jag kan inte svara på om det är så i
          </note>
          <note>
            Norrköping och på frågan om ytterligare en kanal i
          </note>
          <note>
            Norrköping hade betytt bara mer av samma saker.
          </note>
          <note>
            Det viktiga är att en borgerlig regering föreslog att vi skulle
            introducera en privat kommersiell lokalradio som skulle sträva
            efter en reell mångfald. Det skulle vara lokalt förankrade radiostationer,
            som skulle bidra till mångfalden och som skulle syssla med sådant
            som en betydande del av dagens lokalradiostationer icke sysslar
            med. Vi tänker se till att man faktiskt lever upp till de ursprungliga
            intentionerna på detta område.
          </note>
          <note>
            Jag tycker att detta är vår skyldighet, särskilt om vi vill verka
            för reell yttrandefrihet och mångfald. Det är just den typ av
            ambitioner som staten har att verka för. Den har verka för allmänintresset,
            inte för särintresset.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 13.54 att ajournera förhandlingarna till
            kl. 14.00 då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            9 § Frågestund
          </note>
          <note type="speaker">
            Anf. 41 TREDJE VICE TALMANNEN:
          </note>
          <note>
            Jag hälsar statsråden välkomna till veckans frågestund. Det är
            näringsminister Anders Sundström, justitieminister Laila Freivalds,
            statsrådet Leif Blomberg, kulturminister Marita Ulvskog, statsrådet
            Maj-
          </note>
          <note>
            Inger Klingvall och statsrådet Thomas Östros.
          </note>
          <note>
            Näringsminister Anders Sundström besvarar såväl allmänpolitiska
            frågor som frågor inom sitt eget ansvarsområde inom regeringen.
            Frågorna till övriga statsråd förutsätts beröra deras ansvarsområden
            inom regeringen.
          </note>
          <note>
            Den vanliga uppmaningen är att det skall vara korta frågor och
            korta svar.
          </note>
          <note>
            Bostadsbidragen
          </note>
          <note type="speaker">
            Anf. 42 GUDRUN SCHYMAN (v):
          </note>
          <note>
            Herr talman! Jag skulle vilja ställa en fråga till statsrådet
            Maj-Inger Klingvall. Det gäller en fråga som åtminstone jag och
            många i Vänsterpartiet, och säkert många med oss, har blivit nedringda
            om den senaste tiden, och det är de nya bostadsbidragen.
          </note>
          <note>
            Vi har också i dag på morgonen fått höra i Rapport att den utvärdering
            som nu har gjorts inom Socialdepartementet visar att ungefär 45
            000 hushåll har blivit av med mellan 500 och 2 000 kr per månad.
          </note>
          <note>
            Den konsekvensen kände man till när man drev igenom de här förändringarna,
            de s.k. besparingarna. Jag tycker inte att det är att ta i att
            säga att det är oansvarigt att utsätta människor för en så stor
            förändring av deras familjeekonomi så snabbt.
          </note>
          <note>
            Jag undrar naturligtvis: Vad tänker regeringen göra åt det här?
            Det behövs verkligen en brandkårsutryckning.
          </note>
          <note type="speaker">
            Anf. 43 Statsrådet MAJ-INGER KLINGVALL (s):
          </note>
          <note>
            Herr talman! Som svar på Gudrun Schymans fråga vill jag börja
            med att säga att vad vi nu arbetar med är att utvärdera och följa
            upp konsekvenserna av det nya systemet när det har trätt i kraft.
            Vi går alltså igenom alla beviljade ansökningar om bostadsbidrag
            för att få den här bilden. Detta arbete beräknas vara klart i
            slutet av denna månad.
          </note>
          <note>
            Det jag vill säga till Gudrun Schyman är att de preliminära uppgifter
            som vi hittills har fått fram i denna genomgång av 285 000 hushåll
            - det fattas ungefär 100 000 hushåll för att vi skall ha en fullständig
            bild - visar att 180 000 inte har fått någon förändring alls beroende
            på de nya reglerna. Det är
          </note>
          <note>
            85 % av bidragshushållen som har fått en minskning med högst
            500 kr per månad. Det som nu händer är att vi skaffar oss en fullständig
            bild av utfallet av det nya systemet.
          </note>
          <note type="speaker">
            Anf. 44 GUDRUN SCHYMAN (v):
          </note>
          <note>
            Herr talman! Visst är det välmenande att man gör utvärderingar
            och utredningar, men situationen för människor som sitter där
            med minus 500, 1 000 eller
          </note>
          <note>
            2 000 kr i månaden är att de måste gå ifrån hus och hem och kanske
            sätta sig i nyproduktion, som är ännu dyrare. Det är ju en absurd
            situation som har uppkommit. Det är inte rimligt att tänka sig
            att människor skall vänta på ytterligare utvärderingar och utredningar
            i den här frågan. Vi kan inte vänta på att det skall komma fram
            någonting i höst eller vid nyår, utan det behöver göras någonting
            snabbt.
          </note>
          <note>
            Jag undrar vad regeringen har i beredskap för snabba åtgärder.
            Socialdepartementet har, såvitt jag förstår, uppfattningen att
            det inte går att göra en omfördelning i systemet, utan här måste
            det till nya pengar, och de måste till väldigt fort.
          </note>
          <note type="speaker">
            Anf. 45 Statsrådet MAJ-INGER KLINGVALL (s):
          </note>
          <note>
            Herr talman! Vi måste naturligtvis skaffa oss en bild av vad
            det här har betytt, och det är det vi nu gör.
          </note>
          <note>
            Om vi nu bedömer att vi skall göra förändringar är det snabbaste
            sättet att lägga det i vårbudgeten. Det skulle betyda att vi kan
            få ett ikraftträdande i mitten av detta år.
          </note>
          <note>
            Det jag vill lägga till, som är viktigt att ha med i helheten,
            är också vad den ekonomiska politiken har betytt för barnfamiljerna.
            Vi har fått ned räntor och inflation, och det har betytt effekter
            både på matkostnader och matpriser och på hyreskostnader och bostadskostnader.
            Den helhetsbilden är viktig att ha när vi skall ta ställning till
            helheten.
          </note>
          <note type="speaker">
            Anf. 46 INGER DAVIDSON (kd):
          </note>
          <note>
            Herr talman! Jag skall börja med det som statsrådet sade sist.
            Om vi skall göra helhetsbilden fullständig måste vi också ta med
            taxeringsvärden och fastighetsskatt, som har drabbat de familjer
            som det nu handlar om, nämligen de som bor i egna hem.
          </note>
          <note>
            Jag vill verkligen instämma i det som Gudrun
          </note>
          <note>
            Schyman tidigare har sagt när det gäller den situation som vi
            nu har försatt ett stort antal barnfamiljer i och som vi visste
            att de skulle hamna i. Det fanns redan före nyår beräkningar gjorda
            som visade att det skulle bli de konsekvenser som det har blivit.
          </note>
          <note>
            Jag vill ha en annan vinkling på det här. När ni nu går in och
            ser över och eventuellt ändrar bidragssystemet - vilket jag verkligen
            hoppas att ni kommer att göra - kan ni då tänka er att ändra utformningen
            av systemet? Det gäller den förändring som har införts när det
            gäller att man inte längre räknar hushållens samlade inkomster
            som underlag för hur stort bostadsbidraget skall vara utan har
            ett rent styrande system. Föräldrar som inte tjänar så mycket
            vardera får lägre bostadsbidrag än de föräldrar som tjänar betydligt
            mer på bara en inkomst. Det här systemet är, enligt min mening,
            fullständigt absurt. Det borde vara hushållens samlade inkomster
            som räknas som underlag och inte inkomsternas fördelning mellan
            föräldrarna.
          </note>
          <note type="speaker">
            Anf. 47 Statsrådet MAJ-INGER KLINGVALL (s):
          </note>
          <note>
            Herr talman! Man kan naturligtvis alltid tvista om vem som har
            försatt vem i en svår situation. Vi hade att hantera ett besvärligt
            ekonomiskt läge, och den här förändringen av bostadsbidragen är
            naturligtvis ett led i saneringen av statens dåliga finanser.
          </note>
          <note>
            Det jag vill återkomma till är att 180 000 av bidragshushållen
            inte har fått någon förändring på grund av de nya reglerna. Vi
            vet att det i den gruppen finns väldigt många lågavlönade ensamstående
            kvinnor i hyresrätt. De har alltså inte drabbats av några förändringar
            på grund av de nya reglerna.
          </note>
          <note>
            Jag vill också säga till Inger Davidson att jag i dag inte kan
            ge besked om vilka förändringar som kommer, om det nu blir några.
            Jag väntar nu på att få en fullständig redovisning av läget, och
            den kommer så fort som det går, nämligen under denna månad.
          </note>
          <note type="speaker">
            Anf. 48 INGER DAVIDSON (kd):
          </note>
          <note>
            Herr talman! Jag vill då fråga statsrådet om hon anser att det
            är en bra utformning av systemet när man inte ser till hushållens
            samlade inkomster och utifrån den gör bedömningen hur stort bostadsbidraget
            skall vara utan i stället ser på hur inkomsterna är fördelade.
          </note>
          <note type="speaker">
            Anf. 49 Statsrådet MAJ-INGER KLINGVALL (s):
          </note>
          <note>
            Herr talman! Det som är ett stående problem med bostadsbidragen
            är att de är behovsprövade, inkomstprövade. Det ger alltid gränsdragningsproblem.
            Vi riskerar alltid att människor hamnar på fel sida om en sådan
            gräns. Det ger också marginaleffekter. Det innebär att det med
            det nya systemet lönar sig litet bättre att gå ut och arbeta än
            vad det gjorde med det gamla systemet. Och vi är många i riksdagen
            som hävdar arbetslinjen.
          </note>
          <note type="speaker">
            Anf. 50 OWE HELLBERG (v):
          </note>
          <note>
            Herr talman! Jag har en följdfråga till skatteministern.
          </note>
          <note>
            Skattereformen innebar att medel- och höginkomsttagarna fick
            reella skattesänkningar, och förlusten i statskassan skulle betalas
            bl.a. med höjda boendekostnader för alla hushåll. Boendekostnaderna
            i hyresrätt har ökat med 80 % sedan 1989. Låginkomsttagarna skulle
            kompenseras med höjda bostadsbidrag.
          </note>
          <note>
            I budgetsaneringen har kostnaderna för bostadsbidragen reducerats
            med ca 30 %.
          </note>
          <note>
            Min fråga till ministern är då: Är inte detta ett brott mot skattereformens
            intentioner? Vad tänker skatteministern göra åt det problemet?
          </note>
          <note type="speaker">
            Anf. 51 Statsrådet THOMAS ÖSTROS (s):
          </note>
          <note>
            Herr talman! Owe Hellbergs fråga rör skattereformen, en reform
            som hade ett antal bärande principer. Det skulle bl.a. handla
            om ett enklare system, ett system som inte uppmuntrade skatteplanering
            så mycket som det gamla. Men det skulle fortfarande vara en rättvis
            fördelning med det nya systemet.
          </note>
          <note>
            Nu har skattereformen utvärderats. En statlig utredning kom för
            drygt ett år sedan med sin rapport.
          </note>
          <note>
            Den visade att skattereformen var fördelningspolitiskt ganska
            bra. Utfallet var ganska nära det som man ville ha.
          </note>
          <note>
            Owe Hellberg nämner att det i skattereformen också fanns delar
            som gällde bidragssystemen, för att vi skulle få en bra fördelningspolitik.
            Den informationen finns med när regeringen nu fortsätter att analysera
            skattereformens utfall.
          </note>
          <note>
            Vi har en värnskatt som gäller 1997 och 1998. I
          </note>
          <note>
            god tid innan valet -98 kommer socialdemokratin att ge besked
            om vilken typ av reformer som behövs på skatteområdet för att
            skattereformens målsättningar skall uppfyllas.
          </note>
          <note type="speaker">
            Anf. 52 OWE HELLBERG (v):
          </note>
          <note>
            Herr talman! Klart är att ni när det gäller bostadsbidragen har
            avvikit från skattereformen. Ni har gjort det på andra sätt också,
            t.ex. genom att höja skatten för höginkomsttagarna - värnskatten.
            Är ministern beredd att behålla värnskatten, med tanke på diskussionerna
            om bidrag kontra skatter? Om inte ser man till att medel- och
            höginkomsttagarna får tillbaks sina gamla villkor, medan låginkomsttagarna
            får hålla till godo med resten.
          </note>
          <note type="speaker">
            Anf. 53 Statsrådet THOMAS ÖSTROS (s):
          </note>
          <note>
            Herr talman! Frågan om värnskatten har jag redan besvarat. Vi
            kommer i god tid före valet ge besked om vilken typ av skattepolitik
            som skall bedrivas efter
          </note>
          <note>
            -98.
          </note>
          <note>
            Owe Hellberg ställer frågor om bidragssystemen och de försämringar
            som vi har varit tvungna att göra.
          </note>
          <note>
            Det kan han göra mot bakgrund av att han inte orkar ta ansvar
            för statsfinanserna. Det är klart att man kan säga att vi inte
            skulle ha sparat på ett antal bidragssystem. Samtidigt säger Vänsterpartiet
            allt oftare att vi också borde sänka en del skatter. Sådan politik
            driver upp räntor. Vi har upplevt vad höga räntor betyder, inte
            minst för boendekostnaderna, ganska ordentligt i
          </note>
          <note>
            Sverige. Det skarpa räntefallet har betytt att boendekostnaderna
            har blivit mycket lägre än vad de hade varit om man hade fört
            den politik som Vänsterpartiet står för. Det är klart att allting
            hänger ihop.
          </note>
          <note type="speaker">
            Anf. 54 PER LAGER (mp):
          </note>
          <note>
            Herr talman! Jag skulle vilja ställa en följdfråga till Maj-Inger
            Klingvall angående den utvärdering som nu sker och som skulle
            bli klar i slutet av månaden.
          </note>
          <note>
            Maj-Inger Klingvall säger att bostadsbidragen kanske blir en
            fråga för propositionen i vår om systemet visar sig vara oerhört
            fel och oerhört snett. Skulle man då kunna tänka sig att justera
            beloppen retroaktivt, t.ex. fr.o.m. den 1 januari, eller måste
            det ske från den 1 juli?
          </note>
          <note type="speaker">
            Anf. 55 Statsrådet MAJ-INGER KLINGVALL (s):
          </note>
          <note>
            Herr talman! Efter den preliminära genomgång som jag kortfattat
            har redovisat ser det ut som att vi har träffat ganska så rätt
            när det gäller den fördelningspolitiska inriktningen, som ju har
            varit väldigt viktig när vi har gjort denna stora besparing på
            över 2
          </note>
          <note>
            miljarder. Jag vill inte ha någon slutlig uppfattning eftersom
            jag ännu inte har fått någon slutlig genomgång av resultatet.
            Jag vill vänta med det.
          </note>
          <note>
            Även frågan om vi skall komma med förslag till förändringar är
            det för tidigt för mig att uttala mig om i dag.
          </note>
          <note type="speaker">
            Anf. 56 PER LAGER (mp):
          </note>
          <note>
            Herr talman! Om systemet slår väldigt snett och folk får gå från
            hus och hem av denna anledning är det en bra signal att säga att
            man kan tänka sig en retroaktiv justering.
          </note>
          <note type="speaker">
            Anf. 57 Statsrådet MAJ-INGER KLINGVALL (s):
          </note>
          <note>
            Herr talman! Jag vill i dag inte gå längre i min bedömning av
            läget än vad jag har gjort. Jag tror att det är viktigt att vi
            inte ser detta svartare än vad det är.
          </note>
          <note>
            Det är problem för en hel rad människor. Jag har fått många brev
            och samtal från sådana som känner sig ytterst drabbade av förändringarna,
            men jag vill ändå understryka att det preliminära resultatet faktiskt
            visar att 180 000 av de 285 000 som har ansökt som vi hittills
            har tittat på inte har fått några förändringar.
          </note>
          <note>
            Det är också viktigt att se helheten. Vad har andra delar i den
            ekonomiska politiken betytt för boendet för barnfamiljer i vårt
            land?
          </note>
          <note>
            Våld mot kvinnor
          </note>
          <note type="speaker">
            Anf. 58 LENNART DALÉUS (c):
          </note>
          <note>
            Herr talman! Ungefär en kvinna i veckan i Sverige plågas ihjäl
            av sin man eller sin sambo. Man kan fundera över varför frågan
            inte debatteras förrän det är invandrare det gäller. Ändå utförs
            80 %, eller åtminstone en mycket stor majoritet, av våldet av
            svenska män. Det är alltså inte kulturellt betingat.
          </note>
          <note>
            Man kan säga att det inte är kulturer eller religioner som på
            detta sätt slår ihjäl kvinnor, utan just deras män.
          </note>
          <note>
            Ett extra problem är att dessa kvinnor i många fall har besökt
            offentliga institutioner och inrättningar inklusive polismyndigheter
            med anledning av sina problem. I flera fall har ingen ingripit
            förrän mannen har slagit ihjäl kvinnan. Man frågar sig om det
            är fel på rättssystemet eller om det snarare är attityden hos
            dem som kvinnan möter i det offentliga samhället som måste ändras.
          </note>
          <note>
            Jag vill fråga justitieministern vilka tydliga, kraftfulla eller
            skyndsamma åtgärder hon tänker vidta för att se till att de offentliga
            institutioner som hon har att hantera förstår problemet, tar det
            till sig och ser till att ingripa innan det är för sent. Varje
            fall där detta sker måste ju vara oacceptabelt.
          </note>
          <note type="speaker">
            Anf. 59 Justitieminister LAILA FREIVALDS (s):
          </note>
          <note>
            Herr talman! För det första vill jag säga till Lennart Daléus
            att han är ganska ensam om att tycka att denna fråga har kommit
            upp till debatt först när några invandrarkvinnor har drabbats
            av det grova våldet. Vi har haft en debatt om våldet mot kvinnor
            och våldet i hemmen åtminstone under den tid jag har varit justitieminister.
            Det har varit en omfattande debatt som också har lett till en
            särskild kvinnovåldskommission, som tillsattes för att utifrån
            det breda perspektivet se över hur denna problematik hanteras
            i vårt samhälle.
          </note>
          <note>
            Det är en bred problematik. Det handlar om de yttersta konsekvenserna
            av ett förtryck riktat mot kvinnor.
          </note>
          <note>
            Det är i genomsnitt 16 kvinnor per år som blir dödade av män
            som de har en nära relation till. Det är helt oacceptabelt i vårt
            samhälle. Bakom den siffran finns det sedan hundratals eller tusentals
            kvinnor som är förtryckta i sitt eget hem och berövade en stor
            del av den frihet som vi anser vara självklar. Det är en jämställdhetsfråga.
            Det är en maktfråga. Det har att göra med attityder; det har Lennart
            Daléus helt rätt i.
          </note>
          <note>
            Det vore mycket olyckligt om vi trodde att denna fråga var isolerad
            till kulturföreteelser kopplade till invandrare. Så är det icke.
            De flesta kvinnor som misshandlas i Sverige är svenska och misshandlas
            av svenska män.
          </note>
          <note>
            Denna fråga har alltså tagits på största allvar. Frågan är aktuell
            i flera departement i regeringen. I Justitiedepartementet har
            vi ansvaret för att föra vidare de frågor som gäller lagstiftningen
            som Kvinnovåldskommissionen föreslog. Justitiedepartementet har
            dessutom ansvar för att se till att de rättsvårdande myndigheterna
            får betydligt bättre kunskap och kompetens än i dag när det gäller
            att hantera frågan. Ett grundläggande problem vi har i dag inom
            polisverksamheten är att man inte har tillräcklig insikt om arten
            av denna typ av övergrepp och inte förmågan att säkra bevisning,
            vilket ofta leder till att det inte blir åtal eller att det inte
            blir fällande dom när det blir åtal.
          </note>
          <note>
            Det pågår en rad olika utvecklingsprojekt inom polismyndigheterna
            för att säkerställa metoder som gör att man får en bättre bevissituation.
            Detta är en fråga som tas upp i vidareutbildningen av poliser
            och även åklagare och domare. Vi måste få en bättre kunskap och
            en ökad insikt för att göra rättsväsendet effektivare. Därutöver
            pågår det ett arbete med att få fram bättre forskningsresultat
            och en attitydförändring, och där är Brottsoffermyndigheten en
            pådrivande kraft i sammanhanget.
          </note>
          <note type="speaker">
            Anf. 60 LENNART DALÉUS (c):
          </note>
          <note>
            Herr talman! Tanken var väl inte att statsrådet skulle läxa upp
            mig för att jag tycker att debatten är otillräcklig. Om det är
            så att debatten är otillräcklig kan jag fortsätta med att säga
            att problemet uppenbarligen kvarstår. Då är det någonting som
            är otillräckligt. Någonting måste uppenbarligen göras, eftersom
            problemet fortfarande existerar i en omfattning som vi inte vill
            acceptera.
          </note>
          <note>
            Statsrådet redovisar ett antal åtgärder, men det måste uppenbarligen
            till något ner operativt gentemot de organ som statsrådet har
            att arbeta med. Det är riktigt att Kvinnovåldskommissionens arbete
            är slutfört, men det bör skyndsamt resultera i ett förslag till
            riksdagen, som också gör det möjligt för riksdagen att ta ställning
            till konkreta tydliga förslag med vilka man förmår att ändra på
            situationen.
          </note>
          <note>
            Laila Freivalds! Jag har själv deltagit i debatterna i kammaren
            kring den här frågan under många år.
          </note>
          <note>
            Detta måste resultera i något konkret som förhindrar den här
            situationen. Inte minst gäller det att förhindra den snedvridning
            av debatten som jag inte tror att jag är ensam om att ha iakttagit
            under de gångna veckorna.
          </note>
          <note type="speaker">
            Anf. 61 Justitieminister LAILA FREIVALDS (s):
          </note>
          <note>
            Herr talman! Jag beklagar om Lennart Daléus uppfattade det som
            att jag läxade upp honom. Jag reagerade på att frågan togs upp
            utifrån ett invandrarperspektiv. Det tror jag är en olycklig vinkling
            när det gäller en oerhört allvarlig frågeställning som är mycket
            gammal i vårt land.
          </note>
          <note>
            Den här frågan har också varit aktuell länge. Riksdagen har haft
            anledning att ta ställning till den ett flertal gånger, inte minst
            i samband med att riksdagen har tagit ställning till budgetpropositionerna.
            Där lägger vi nämligen fast vilka prioriteringar våra myndigheter
            skall ha. Kvinnovåldet är en mycket prioriterad fråga. Det framgår
            bl.a. av budgetpropositionen på vilket sätt vi kräver att våra
            myndigheter skall fokusera det här. Det pågår ett mycket konkret
            arbete.
          </note>
          <note>
            Men det är ett arbete som inte kan resultera i att vi från den
            ena dagen till den andra kan avskaffa förtrycket och förföljelsen
            av kvinnor i vårt land.
          </note>
          <note>
            Vi har haft det här arbetet på gång i olika former i över hundra
            år. Vi har kommit en bit på väg. Vi har en lång väg kvar att gå.
          </note>
          <note>
            Jag delar helt uppfattningen att vi fortfarande inte på något
            sätt kan acceptera att kunskapen, metoden och förmågan när det
            gäller att skydda kvinnor mot den här typen av våld är alldeles
            för dåliga. Det är detta som vi inriktar vårt arbete på.
          </note>
          <note type="speaker">
            Anf. 62 GUSTAF VON ESSEN (m):
          </note>
          <note>
            Herr talman! Även om justitieministern förnekar att det finns
            ett invandrarperspektiv är oron bland folk faktiskt väldigt stor
            på grund av det som har inträffat under senare tid. Man har förstått
            att mord och misshandel har begåtts på grundval av en kultur och
            kvinnosyn som är främmande för oss i Sverige. Vi kan inte bortse
            från det och säga att det inte är så.
          </note>
          <note>
            Man använder orden "skam" och "heder". Det är uttryck som normalt
            inte används i Sverige, men de används av vissa invandrargrupper.
            Det här är egentligen en fråga om hur man på lång sikt skall kunna
            harmonisera vår syn på kvinnan och, kanske, människan med den
            som invandrarna kan ha med sig. Det här är en integrationsfråga.
          </note>
          <note>
            Jag har svårt att se att man skulle kunna lagstifta direkt mot
            attityder, livsstilar och hållningar. Men jag tror att integrationsministern
            ändå måste ta det här på djupt allvar. Det går inte bara att jämföra
            med vanlig svensk misshandel. Det kommer tyvärr alltid att förekomma
            misshandel. Justitieministern har på ett bra sätt beskrivit arbetet
            för att minska misshandeln. Men den typ av misshandel som är kulturellt
            betingad måste vi kunna hantera på ett annat sätt, inte bara genom
            lagstiftning och sådant.
          </note>
          <note>
            Vad kan vi tillsammans göra i den här frågan, och vad kan eventuellt
            regeringen göra när det gäller opinionsbildning kring detta?
          </note>
          <note type="speaker">
            Anf. 63 Justitieminister LAILA FREIVALDS (s):
          </note>
          <note>
            Herr talman! Jag måste fortfarande säga att det är fel att tro
            att det våld som invandrarmän utövar mot invandrarkvinnor i princip
            skulle vara annorlunda än det våld som svenska män utsätter svenska
            kvinnor för.
          </note>
          <note>
            Uttryck som "skam" eller "heder" förekommer inte bara i invandrarsammanhang.
            Det är precis den typen av argument som ofta förekommer i helt
            svenska misshandelssituationer. Det är, helt riktigt, en kultur
            som handlar om en attityd och en kvinnosyn och den finns företrädd
            i Sverige av olika sorters människor. Det är den som vi måste
            bekämpa när vi kämpar för jämställdhet mellan könen och vill motverka
            allt våldsanvändande i vårt samhälle.
          </note>
          <note>
            De människor som nyligen har kommit till Sverige har andra svårigheter
            än de människor som har levt här länge. Det förhållandet är självfallet
            en av de faktorer som vi har anledning att uppmärksamma när det
            gäller att underlätta dessa människors integrering i vårt samhälle.
          </note>
          <note>
            Det är naturligtvis viktigt att Polisen är medveten om vilka
            förhållanden dessa människor lever under.
          </note>
          <note>
            Det är naturligtvis viktigt att sociala myndigheter och polis
            har tillgång till tolkar och sätter sig in i situationen, så att
            man tidigt kan tyda tecken på rätt sätt och vidta adekvata åtgärder.
            Det kräver en annan metod och en annan kunskap än när det gäller
            en rent svensk familj. Men i grunden är det ingen skillnad.
          </note>
          <note>
            När det gäller integrationsfrågor i största allmänhet vill jag
            säga att vi har en särskild minister som kan svara på dem.
          </note>
          <note type="speaker">
            Anf. 64 CHATRINE PÅLSSON (kd):
          </note>
          <note>
            Herr talman! Det var intressant att frågan om våld kom upp här
            i dag. Jag känner ibland att vi alla, när något händer här i landet
            som särskilt fokuseras i medierna, blir medvetna om problemet.
            Men sedan faller det i glömska.
          </note>
          <note>
            Jag läste och tog del av en rapport om hur det brutala våldet
            ökar i allt lägre åldrar. Jag känner behov av att fråga justitieministern
            hur man både långsiktigt och kortsiktigt skall åtgärda detta.
            Jag tänker inte bara på kommissioner och utredningar utan på att
            man verkligen måste ta tag i problemen.
          </note>
          <note>
            Eftersom Polisen får allt mindre resurser att jobba med är det
            nästintill omöjligt för Polisen att sköta alla dessa uppgifter.
            Därför vill jag fråga justitieministern om regeringen har funderat
            på några konkreta åtgärder, så att man verkligen kan lösa problemet.
          </note>
          <note type="speaker">
            Anf. 65 Justitieminister LAILA FREIVALDS (s):
          </note>
          <note>
            Herr talman! Naturligtvis glömmer varken regeringen eller riksdagen
            - jag utgår från att det även gäller riksdagsledamöterna - våldet
            efter det att de stora svarta rubrikerna har tonat bort fram till
            nästa gång de syns.
          </note>
          <note>
            Tiden däremellan arbetar vi vidare på det uppdrag som vi har
            att minska våldet i vårt samhälle. Vi har totalt sett lyckats
            med det. Våldet i samhället har totalt sett minskat, åtminstone
            när det gäller anmälda brott. Och vi tror att det finns en överensstämmelse
            med den verkliga situationen.
          </note>
          <note>
            Men vi har inte lyckats när det gäller unga människor, framför
            allt barn. Därför är bl.a. de projekt som pågår ute i skolorna
            viktiga. Polisen har en roll i sammanhanget, men jag anser att
            den är mindre än t.ex. föräldrarnas och uppfostrarnas, i skolan
            och inom ungdomsvården och fritidsverksamheten. Men vi har en
            utveckling inom Polisen som gör att man kan få en starkare roll.
            Polisens resurser dras inte bort när det gäller insatser mot bl.a.
            våldet i lokalsamhället.
          </note>
          <note>
            Närpolisen har till uppgift att öka tryggheten i områden där
            människor lever. Utbyggnaden av närpolisen ökar dag för dag. Den
            satsningen gör vi. Bakgrunden är bl.a. att vi måste bekämpa våldet
            i vårt samhälle. Det är en av de högprioriterade frågorna även
            för Polisen.
          </note>
          <note type="speaker">
            Anf. 66 CHATRINE PÅLSSON (kd):
          </note>
          <note>
            Herr talman! Vi kristdemokrater tror att familjen är av avgörande
            betydelse när det gäller att förebygga våld. Men då måste familjen
            och föräldrarna verkligen få den möjligheten. Det är bl.a. därför
            som vi tycker att det är så viktigt att lyfta fram den rollen.
          </note>
          <note>
            När det gäller Polisens resurser är det inte bra att ha ett rättssamhälle
            där det bara är en liten andel av alla anmälda fall som reds ut.
            Jag tror att det är väldigt viktigt i samhället att man känner
            att alla fall av kriminalitet - alla övergrepp - reds ut.
          </note>
          <note>
            Skolan har också en viktig roll. Men då måste den ha en klar
            etisk inriktning som handlar om respekt för människovärde och
            sådant. Jag förutsätter och hoppas att samhället skall bli ännu
            mer medvetet om tidiga insatser. Det stora problemet i dag är
            att man bollar över problem från den ena instansen till den andra.
          </note>
          <note>
            Till slut har barn och ungdomar nått en sådan grad av kriminalitet
            att det är nästintill omöjligt att bota och behandla dem. Jag
            förutsätter att man är medveten om den situationen.
          </note>
          <note type="speaker">
            Anf. 67 Justitieminister LAILA FREIVALDS (s):
          </note>
          <note>
            Herr talman! Jag utgår från att Chatrine Pålsson är medveten
            om att regeringen i allra högsta grad har anlagt just det perspektivet
            på sin politik. Jag utgår från att Chatrine Pålsson har tagit
            del av det brottsförebyggande program som regeringen nu håller
            på att genomföra genom en särskild kommission i hela landet.
          </note>
          <note>
            Hela tanken där är att vi måste vrida samhällets åtgärder mot
            tidiga insatser. Det är det enda sättet att bryta en sådan här
            brottsutveckling.
          </note>
          <note>
            Uppklarande av brott har också betydelse när vi bygger upp närpolisverksamheten.
            Det är enklast att klara upp brotten där man känner dem som är
            inblandade. Det är ett problem att vi under de senaste 20
          </note>
          <note>
            åren har haft en sjunkande uppklaringsprocent. Vi håller på att
            vända den trenden.
          </note>
          <note>
            Skattepolitiken
          </note>
          <note type="speaker">
            Anf. 68 ANNE WIBBLE (fp):
          </note>
          <note>
            Herr talman! Jag har en fråga till skatteminister
          </note>
          <note>
            Östros. I dagens tidning kan man läsa att flera stora svenska
            företag överväger att flytta sina huvudkontor utomlands och att
            Sverige blir sämre som företagarnation. Skälen som åberopas är
            värnskatten, dvs. den höjda marginalskatten, regeringens tveksamhet
            till
          </note>
          <note>
            EMU, den företagsfientliga energiuppgörelsen och kanske också
            gårdagens köttben till LO om uteblivna reformer på arbetsmarknaden.
            Om just marginalskatten sägs:
          </note>
          <note>
            Marginalskatterna, som stiger med värnskatten, har gjort att
            många högutbildade redan flyttat utomlands. Varje forskare på
            exempelvis Ericsson sysselsätter indirekt tio medarbetare. På
            två och ett halvt år har 3 500 forskare bara på Ericsson lokaliserats
            utomlands. Det hade kunnat ge 30 000 nya jobb i Sverige.
          </note>
          <note>
            Verkligheten är som bekant en annan. Förra året minskade sysselsättningen
            med 88 000 arbeten.
          </note>
          <note>
            Jag vill fråga skatteministern: På vilket sätt har dagens mer
            än 700 000 arbetslösa gynnats av att värnskatten har drivit bort
            30 000 jobb?
          </note>
          <note type="speaker">
            Anf. 69 Statsrådet THOMAS ÖSTROS (s):
          </note>
          <note>
            Herr talman! Den budgetsanering som regeringen har genomfört
            tillsammans med Centerpartiet har varit av oerhört stor betydelse
            för företagsklimatet i Sverige. Att få ned räntorna, att komma
            från den statsfinansiellt kaotiska situation som vi befann oss
            i till den ganska stabila situation vi befinner oss i i dag när
            det gäller kapitalmarknad och räntor, det betyder oerhört mycket
            för långsiktighet, investeringar och tilltro till framtiden.
          </note>
          <note>
            Nu har vi under ett par veckor haft ett litet upphettat politiskt
            klimat, och det är klart att en del förflugna ord kan uttalas,
            där regeringen får kritik för att den är för handlingskraftig
            på vissa områden. Också jag har sett i Dagens Industri att en
            representant för Handelsbanken säger att ett antal huvudkontor
            borde flytta ut ur Sverige. Det ger en märklig signal med tanke
            på ett antal utvärderingar av affärsklimatet och företagsklimatet
            i olika delar av Europa. Anne Wibble har säkert sett den amerikanska
            handelskammarens utvärdering av ett antal länder i Europa, i vilken
            man placerar
          </note>
          <note>
            Sverige på en mycket god fjärde plats när det gäller företagsklimat.
          </note>
          <note>
            Sverige har ett mycket bra företagsklimat, det vet också Anne
            Wibble. Sverige har också investeringar utomlands ifrån som visar
            att här vill man investera.
          </note>
          <note>
            Men det är klart att marknadens företrädare också har lust att
            driva politik ibland. Synd är det dock att en bank som Handelsbanken
            går ut med vad som nästan är en uppmaning om att flytta huvudkontor
            ut ur landet, när regeringen är handlingskraftig på vissa områden.
            Det är ju ändå riksdagen som fattar beslut om sådant som den långsiktiga
            energipolitiken, som betyder så oerhört mycket för industrin,
            om fördelningspolitiken, som faktiskt betyder så oerhört mycket
            för social stabilitet och sammanhållning i ett land. Värnskatten
            har också betytt oerhört mycket för att få till stånd en uppslutning
            kring det som har varit viktigast för alla i det här landet, att
            sanera statsfinanserna och komma ut ur kaos. Det har varit viktigt
            att ha med värnskatten i det.
          </note>
          <note>
            Folkpartiet har ingen förståelse för fördelningspolitik. Tyvärr.
            Det fanns förr i diskussionerna mellan
          </note>
          <note>
            Folkpartiet och Socialdemokraterna något slags överensstämmelse
            på den punkten, men i dag verkar en sådan överensstämmelse inte
            finnas längre. Även fördelningspolitiken är viktig för företagsklimatet.
          </note>
          <note type="speaker">
            Anf. 70 ANNE WIBBLE (fp):
          </note>
          <note>
            Herr talman! Skatteministern måtte inte ha hört vad jag frågade
            om, eller också förstod han inte vad
          </note>
          <note>
            30 000 nya jobb skulle innebära t.ex. för budgeten.
          </note>
          <note>
            30 000 nya arbeten skulle förmodligen ha sparat 7-8
          </note>
          <note>
            miljarder kronor, avsevärt mycket mer än vad värnskatten har
            dragit in.
          </note>
          <note>
            Min fråga kvarstår: På vilket sätt har de 700 000
          </note>
          <note>
            arbetslösa gynnats av en marginalskattepolitik som har drivit
            bort kanske 30 000 jobb? Min och Folkpartiets uppfattning är att
            det är arbetslösheten som är den stora fördelningspolitiska orättvisan.
            Det är upprörande att skatteministern inte förstår att en galen
            skattepolitik medverkar till att befästa arbetslösheten och minska
            antalet nya jobb.
          </note>
          <note>
            Jag vill tillägga att den senaste undersökningen om investeringsklimatet
            i Sverige visar att Sverige blev bättre och bättre under den borgerliga
            regeringstiden och att vi under de två år som Socialdemokraterna
            har suttit vid makten snabbt har halkat ned från nionde till fjortonde
            plats, dvs. det handlar om en ganska kraftig försämring. Jag tycker
            att skatteministern borde ta allvarligt på det här problemet i
            stället för att försöka politisera bort det.
          </note>
          <note type="speaker">
            Anf. 71 Statsrådet THOMAS ÖSTROS (s):
          </note>
          <note>
            Herr talman! Om Anne Wibble anser att 5 %
          </note>
          <note>
            marginalskatt är skillnaden mellan en klok skattepolitik och
            en galen måste jag säga att hon har en väldigt enkel syn på hela
            frågan om företagsklimat och skatter i Sverige. Om Anne Wibble
            tror att det handlar om att värnskatten har inneburit att 30 000
            jobb har försvunnit, varför vill hon då inte avskaffa två värnskatter
            eller tre, så skulle vi få 60 000 eller 90 000 nya jobb? Så enkelt
            är det naturligtvis inte.
          </note>
          <note>
            Vi har provat den metod som Anne Wibble stod för som chef för
            Finansdepartementet - ofinansierade skattesänkningar, som naturligtvis
            i en opinionsundersökning bland företagsledare kunde ge intryck
            av att företagsklimatet hade blivit bättre. Det är klart. Men
            det statsfinansiellt kaotiska läge som följde av detta, räntorna
            och panikbesluten i riksdagen, visar ju att slutresultatet blev
            ett sämre företagsklimat, med
          </note>
          <note>
            50 000 företagskonkurser och stigande arbetslöshet.
          </note>
          <note>
            Vi har fattat de svåra beslut som gör att vi nu är på väg upp
            på fast mark. Det ger naturligtvis förutsättningar att driva näringspolitik
            på ett helt annat sätt än tidigare. Samarbetet över blockgränserna
            i riksdagen ger förutsättningar för stabila spelregler. Stabila
            statsfinanser gör att man slipper ändra spelregler gång på gång.
            Vi är på väg ut ur kaos och tillbaka till en stabil ekonomisk
            situation, och det är viktigt för företagsklimatet.
          </note>
          <note type="speaker">
            Anf. 72 ANNE WIBBLE (fp):
          </note>
          <note>
            Herr talman! Jag noterar bara att skatteministern inte har något
            svar på min fråga, på vilket sätt de mer än 700 000 arbetslösa
            skulle ha gynnats av en marginalskattepolitik som driver bort
            30 000 nya jobb. Det är naturligtvis alldeles korrekt, för det
            finns inget svar. De arbetslösa har i själva verket missgynnats
            av den politiken.
          </note>
          <note type="speaker">
            Anf. 73 Statsrådet THOMAS ÖSTROS (s):
          </note>
          <note>
            Herr talman! Vi vet, alla här i riksdagen och alla i
          </note>
          <note>
            Sverige, att Anne Wibble tror att det går att driva saneringspolitik
            genom att å ena sidan försöka pressa ned offentliga utgifter och
            bidrag och å andra sidan sänka skatter för ett fåtal strategiska
            grupper, som man hoppas skall dra Sverige ur krisen. Men detta
            skapar fördelningspolitiska spänningar. Sådana orättvisor omöjliggör
            budgetsanering, och därför förlorade vi flera viktiga år i kampen
            mot det kaos som Anne
          </note>
          <note>
            Wibble ledde oss in i. Fördelningspolitik är viktigt för att
            vi skall få en uppslutning kring politiken, det borde
          </note>
          <note>
            Anne Wibble ha lärt sig under sina år som chef för
          </note>
          <note>
            Finansdepartementet.
          </note>
          <note>
            Skatteregler för småföretagare
          </note>
          <note type="speaker">
            Anf. 74 LARS HEDFORS (s):
          </note>
          <note>
            Herr talman! Jag har en fråga till skatteministern.
          </note>
          <note>
            För några dagar sedan lämnades det in en lagrådsremiss om s.k.
            skattekonton, dvs. möjligheter för företagen att betala in samtliga
            sina avgifter och skatter på en gång, så att dessa sedan blir
            placerade på ett skattekonto hos skattemyndigheten. Det där är
            säkert ett mycket bra förslag och underlättar säkert för skattemyndigheterna.
            Men på vilket sätt underlättar det för företagen, och då i all
            synnerhet småföretagen?
          </note>
          <note type="speaker">
            Anf. 75 Statsrådet THOMAS ÖSTROS (s):
          </note>
          <note>
            Herr talman! Som socialdemokrat kan man ibland vara självkritisk
            när det gäller en särskild aspekt av företagarpolitiken, nämligen
            att den har varit väldigt inriktad på storföretagen och de möjligheter
            som storföretagen har vad gäller administration, regler, ränteinbetalningar,
            datum och annat. För småföretag kan det naturligtvis vara besvärligare,
            och det tar tid från det viktiga arbete som småföretagaren håller
            på med. Det är därför jag tror att skattekontosystemet är ett
            sätt att förenkla vardagen för småföretagaren. Han får ett enklare
            system, färre blanketter, färre datum att hålla reda på, färre
            olika typer av räntor, och det gör att man får tid över till det
            som är viktigt, att utveckla sitt företag.
          </note>
          <note>
            Jag tror att detta är ett steg på vägen i det förenklingsarbete
            som regeringen bedriver när det gäller just småföretagarnas situation.
          </note>
          <note type="speaker">
            Anf. 76 LARS HEDFORS (s):
          </note>
          <note>
            Herr talman! Det låter väldigt bra. Småföretagen har ju bekymmer
            med sin administration och alla sina blanketter, inte minst när
            det gäller skatter och liknande.
          </note>
          <note>
            Jag skulle vilja fråga om skatteministern har några andra tankar
            om hur man skulle kunna underlätta för småföretagen framöver.
            Vi vet ju att t.ex. egenföretagarna har ett mycket krångligt skattesystem,
            liksom fåmansföretagen.
          </note>
          <note type="speaker">
            Anf. 77 Statsrådet THOMAS ÖSTROS (s):
          </note>
          <note>
            Herr talman! Regeringen har för en kort tid sedan tillsatt en
            utredning som skall titta över skattereglerna för enskilda näringsidkare
            och delägare i handelsbolag. Det är krångliga regler. Riksdagen
            har en gång tillskapat dem av goda skäl, nämligen för att ge småföretagaren
            samma möjligheter som aktiebolaget, men det har blivit för krångligt.
            Den här utredningen skall se om det går att göra rejäla förenklingar
            av systemet.
          </note>
          <note>
            Jag tror att vi går mot en arbetsmarknad där fler kommer att
            prova på att vara egenföretagare under en period av sitt liv,
            och det är väldigt bra. Men då måste vi också ha regler som gör
            att ribban sänks litet grand, att trappsteget när man skall prova
            på att vara företagare inte blir så högt.
          </note>
          <note type="speaker">
            Anf. 78 CARL FREDRIK GRAF (m):
          </note>
          <note>
            Herr talman! Jag har inte haft möjlighet att ta del av den här
            lagrådsremissen om skattekontot. Det låter dock bra när statsrådet
            Östros nu säger att man skall förenkla för företagare.
          </note>
          <note>
            En viktig detalj i skattekontot, som gäller rättssäkerheten,
            är betalningsdagen. Efter vad jag förstår är det den 12. Problemet
            är dock att det tidigare i diskussionen har sagts att det inte
            är den dagen som gäller, utan att företagen måste skicka in sin
            uppbördsdeklaration ett antal dagar tidigare. Har statsrådet i
            lagrådsremissen ändrat tillbaka till de gamla reglerna, dvs. att
            det är den dag man skickar in som skall gälla och att det skall
            vara den 12?
          </note>
          <note type="speaker">
            Anf. 79 Statsrådet THOMAS ÖSTROS (s):
          </note>
          <note>
            Herr talman! Det vi har gjort i lagrådsremissen är att utsträcka
            tidsperioden när det gäller inbetalningar, och det är viktigt.
            Samtidigt har vi gjort en förändring som innebär att inbetalningen
            skall vara inne hos myndigheten vid den tidpunkt som sägs. Situationen
            för företagaren blir dock bättre i det avseendet.
          </note>
          <note>
            Samtidigt finns i lagrådsremissen också annat som är viktigt
            för företagsklimatet, nämligen ett steg till i kampen mot dem
            som fuskar och försöker dra sig undan skatt. Det är också en del
            av företagsklimatet:
          </note>
          <note>
            att inte de som är beredda att fuska med reglerna får ett bättre
            företagsklimat och slipper betala skatter.
          </note>
          <note>
            Här finns ett antal förslag om revision av företag, vilka kommer
            att göra det lättare att få tag på dem som inte respekterar de
            lagar och regler som de allra flesta företagen respekterar.
          </note>
          <note type="speaker">
            Anf. 80 CARL FREDRIK GRAF (m):
          </note>
          <note>
            Herr talman! Det är naturligtvis riktigt att det är ett framsteg
            att betalningstiden skjuts fram något. Samtidigt blir det inte,
            om jag förstår svaret rätt, en skillnad från den 5 till den 12.
            Nu kommer det i stället att hänga på hur snabbt bankerna, Postgirot
            eller vem man nu skickar sina pengar med kan betala. Då uppstår
            en rättsosäkerhet för småföretagaren.
          </note>
          <note>
            Bedömer inte statsrådet att det finns en risk att företagen med
            det här systemet trots allt inte får de effektivitetsvinster som
            statsrådet själv anser skall komma?
          </note>
          <note type="speaker">
            Anf. 81 Statsrådet THOMAS ÖSTROS (s):
          </note>
          <note>
            Herr talman! I betalningssammanhang är det normala att betalningen
            skall vara betalningsmottagaren till handa ett visst datum. Nu
            blir nettoeffekten en bättre situation för småföretagaren. Vi
            drar ut litet grand på tiden så att man får större möjlighet att
            komma in med sin betalning.
          </note>
          <note>
            Jag bedömer att med det här förslaget, och även med det som vi
            lade fram i somras när det gällde att ge de minsta företagen litet
            längre tid att betala in, har vi förbättrat klimatet för dessa
            företag i det här avseendet under ett halvårs tid.
          </note>
          <note>
            Polisutbildningen
          </note>
          <note type="speaker">
            Anf. 82 JAN JENNEHAG (v):
          </note>
          <note>
            Herr talman! Min fråga riktas till justitieministern och gäller
            polisen.
          </note>
          <note>
            Det har nyligen kommit en utredning om den framtida polischefsutbildningen
            och andra frågor som rör fortbildning och vidareutbildning av
            poliser. När det gäller grundutbildningen och rekryteringen av
            polisaspiranter har vi under senare år sett en viss ryckighet.
            Det här påverkar naturligtvis åldersfördelningen inom polisen
            negativt, och det har dessutom medfört många problem för den grundläggande
            utbildningen på Polishögskolan.
          </note>
          <note>
            När den nuvarande decentraliserade rekryteringen infördes var
            detta naturligtvis till en del förutsett, men det hindrar inte
            att man bör göra någonting åt det.
          </note>
          <note>
            Vilka ändringar i systemet för polisrekryteringen planerar regeringen,
            och när kan vi vänta ett förslag?
          </note>
          <note type="speaker">
            Anf. 83 Justitieminister LAILA FREIVALDS (s):
          </note>
          <note>
            Herr talman! På Rikspolisstyrelsen utarbetar man de närmare detaljerna
            kring polisutbildningens innehåll på basis av den utredning som
            redan finns, och även regelverket för rekryteringen. Rekryteringen
            kommer att påbörjas under hösten och den nya utbildningen senast
            i början av nästa år.
          </note>
          <note type="speaker">
            Anf. 84 JAN JENNEHAG (v):
          </note>
          <note>
            Herr talman! Jag utgår från att den situation vi har sett under
            senare år är undanröjd. Delar statsrådet den uppfattningen?
          </note>
          <note type="speaker">
            Anf. 85 Justitieminister LAILA FREIVALDS (s):
          </note>
          <note>
            Herr talman! Jag är inte säker på att jag förstod vilken situation
            som menades.
          </note>
          <note type="speaker">
            Anf. 86 JAN JENNEHAG (v):
          </note>
          <note>
            Herr talman! Jag menade den ryckighet i rekryteringen och utbildningen
            som det hittillsvarande systemet har medfört.
          </note>
          <note type="speaker">
            Anf. 87 Justitieminister LAILA FREIVALDS (s):
          </note>
          <note>
            Herr talman! Jag är inte säker på vad Jan Jennehag syftar på,
            men om det har att göra med att rekryteringen var beroende av
            de lokala polismyndigheternas vilja att anställa innebär det föreliggande
            förslaget en helt annan modell. Det blir en studiemedelsfinansierad
            utbildning. Man blir antagen till en utbildning som polis, men
            frågan om anställning kommer efter fullgjord utbildning på samma
            sätt som vid andra motsvarande utbildningar. Det betyder att polisutbildningen
            icke kommer att styras av vilka anställningsförhållanden som föreligger.
            Den frågan kommer först efter fullgjord utbildning.
          </note>
          <note>
            Från statsmakternas sida kommer det givetvis att vara betydelsefullt
            att göra en bedömning av vilken rekrytering till utbildning man
            bör göra mot bakgrund av hur man bedömer behovet att rekrytera
            poliser.
          </note>
          <note>
            OS år 2004
          </note>
          <note type="speaker">
            Anf. 88 EWA LARSSON (mp):
          </note>
          <note>
            Herr talman! Jag har en fråga till kulturminister
          </note>
          <note>
            Marita Ulvskog.
          </note>
          <note>
            Snart är det den 7 mars, och då får vi reda på om
          </note>
          <note>
            Sverige kommer att kvala vidare och bli en av de fem som går
            vidare när det gäller en eventuell OS-
          </note>
          <note>
            kandidatur för 2004. Två kort kommer då att synas extra: miljöaspekterna
            och den ekonomiska finansieringen. Därför vill jag ställa följande
            frågor.
          </note>
          <note>
            Stockholms stads politiker har ännu inte bestämt vilken av de
            två föreslagna arenorna som skall gälla.
          </note>
          <note>
            Kan detta bidra negativt när IOK bedömer om Stockholm blir en
            av de kandidater som går vidare?
          </note>
          <note>
            Kan Kammarrättens dom om moderat jäv vid länsrättens prövning
            av huruvida stadens OS-ansökan strider mot kommunallagen eller
            inte också innebära negativa konsekvenser för Sverige när det
            gäller chanserna att gå vidare?
          </note>
          <note type="speaker">
            Anf. 89 Statsrådet LEIF BLOMBERG (s):
          </note>
          <note>
            Herr talman! De här frågorna är svåra att besvara.
          </note>
          <note>
            De kanske inte ens går att besvara. Jag tror dock, och skulle
            bli mycket förvånad om det inte blev så, att
          </note>
          <note>
            Stockholm är en av de städer som går in i kvalomgången i början
            av mars - oaktat vilket val av stadion man kan göra och vad det
            blir för resultat av den rättsliga prövning som just nu genomförs.
          </note>
          <note type="speaker">
            Anf. 90 EWA LARSSON (mp):
          </note>
          <note>
            Herr talman! Det pinsamma i den här situationen är ju att om
            Stockholms stads politiker väljer arenan
          </note>
          <note>
            Victoria får man den samlade miljörörelsen på halsen, inklusive
            Miljöpartiet, vilket inte kan stärka Stockholms miljöprofil. Väljer
            man arenan Sofia vill inte byggbolagen, bl.a. HSB, bygga de kretsloppsanpassade
            husen. Det här måste ändå innebära ett problem när IOK skall ta
            ställning till kandidaturen.
          </note>
          <note>
            Miljöpartiets förslag när det gällde utformning av den statliga
            garantin gick ut på att Stockholms stad inte i efterhand skulle
            betala eventuella förluster. Det är just det som enligt överklagan
            strider mot kommunallagen och som länsrätten har prövat. Om riksdagen
            hade gått på Miljöpartiets alternativ, nämligen att staten skulle
            stå för hela fullgörandegarantin utan garantier mot staden, hade
            det kanske nu varit lättare för er som vill ha OS att få igenom
            ansökan. Delar statsrådet den uppfattningen?
          </note>
          <note type="speaker">
            Anf. 91 Statsrådet LEIF BLOMBERG (s):
          </note>
          <note>
            Herr talman! Jag tror att Stockholms kommuns skulle vara mycket
            fascinerad om det här var fullmäktigesalen. Den är stor och den
            är vacker.
          </note>
          <note>
            Det här är en fråga för fullmäktige i Stockholm att diskutera.
            Det är Stockholms stad som har ansökt om att få arrangera OS.
            Vad vi har gjort, och vad Sveriges riksdag har gjort, är att garantera
            två saker: för det ena en intäkt på 2,5 miljarder kronor via ett
            lotteri, för det andra att Stockholm kan fullfölja sina åligganden
            gentemot den internationella olympiska kommittén.
          </note>
          <note>
            Våld i skolan
          </note>
          <note type="speaker">
            Anf. 92 STEN TOLGFORS (m):
          </note>
          <note>
            Herr talman! Justitieministern uttryckte tidigare oro över ungdomsvåldet.
            Enligt min uppfattning är det omöjligt att diskutera ungdomsvåld
            på gator och torg utan att börja från början, dvs. i problem med
            mobbning och våld i skolan.
          </note>
          <note>
            Vi vet att ungefär 100 000 svenska barn, motsvarande en och en
            halv årskull, är mer eller mindre regelbundet utsatta för mobbning
            eller andra kränkningar i skolan, alltifrån utfrysning till ren
            misshandel.
          </note>
          <note>
            Det är också i skolan vi tidigt kan se och reagera när barn får
            problem och börjar ge sig på andra.
          </note>
          <note>
            Det går inte att ha skilda rättssystem i skolan och på gator
            och torg. Jag är rädd för att vi börjar få det.
          </note>
          <note>
            Misshandel är misshandel, olaga hot är olaga hot också om det
            äger rum i skolan. Jag menar att en anmälningsplikt för våld i
            skolan skulle sända tydliga signaler.
          </note>
          <note>
            Skulle justitieministern vara beredd att överväga införandet
            av en anmälningsplikt för våld i skolan? I
          </note>
          <note>
            dag har skolan anmälningsplikt om ett barn misshandlas i hemmet,
            men inte om ett barn misshandlas i skolan.
          </note>
          <note type="speaker">
            Anf. 93 Justitieminister LAILA FREIVALDS (s):
          </note>
          <note>
            Herr talman! Jag delar Sten Tolgfors uppfattning fullt ut. Våldet
            är ingenting som föds plötsligt i vuxen ålder på gator och torg.
            Det föds långt tidigare, dessvärre ofta i ett hem. Det kommer
            till uttryck också i skolorna. Det här är en fråga som måste tas
            på största allvar av skolorna.
          </note>
          <note>
            Jag är också bekymrad över uttalanden av företrädare för skolan
            som man ibland läser i tidningen. De anser inte detta vara deras
            problem att hantera. Det är det givetvis. Skolan är ingen värdeneutral
            plats. Den står för de värderingar som vi vill skall vara gällande
            i vårt samhälle. Det betyder att skolan måste hantera mobbning
            och annat våld med största allvar.
          </note>
          <note>
            Dessbättre är det här en av de frågor som under senare år har
            uppmärksammats mycket. Det pågår just nu i flertalet skolor i
            Sverige olika projekt för att hantera frågan om mobbning. Det
            är mycket intressanta, pedagogiska och givande sådana. Jag har
            själv fått se hur de används i skolorna. De inger verkligen hopp
            om möjligheten att vända utvecklingen.
          </note>
          <note>
            När det gäller direkt brottsliga gärningar i skolan vill jag
            säga att skolan inte är fredad från den lagstiftning vi har. De
            lagar vi har i samhället i övrigt gäller även i skolan. Huruvida
            lärarna skall utnyttja sin möjlighet att be om hjälp av andra
            myndigheter är en fråga de egentligen borde kunna klara själva.
          </note>
          <note>
            Jag tror att det vi först måste göra är att se till att de har
            kunskap om vilka skyldigheter de har. Man tillämpar nämligen inte
            ens den skyldighet man har i dag att anmäla till sociala myndigheter
            när ett barn far illa. Att man skall anmäla till polisen att brott
            begås tror jag att man vet. Men jag tror att man måste ha en större
            medvetenhet om betydelsen av att man gör det och sedan samarbeta
            med polis och andra myndigheter.
          </note>
          <note type="speaker">
            Anf. 94 STEN TOLGFORS (m):
          </note>
          <note>
            Herr talman! Jag är glad för att justitieministern så tydligt
            visar engagemang i den här frågan. Den har nämligen gravt misskötts
            av landets samlade politikerkår, skulle jag vilja hävda. Hälften
            av landets kommuner har ingen aning om hur vanligt mobbning och
            våld är i deras skolor, för de har aldrig brytt sig om att mäta
            det. För ett år sedan var det fortfarande
          </note>
          <note>
            10 % av landets skolor som inte hade en arbetsplan mot våld och
            mobbning, trots att de var ålagda att ha det.
          </note>
          <note>
            Jag kan förstå att många rektorer tycker att de hamnar i en svår
            situation. Skall man polisanmäla eller inte? Polisanmäler man
            kan man hängas ut i pressen, polisanmäler man inte kan man senare
            komma att prickas av Skolverket och man får kritik för detta.
            Därför menar jag att det är ett politiskt ansvar att tala om vilka
            regler som skall gälla. Vi skall ta på oss att göra prioriteringen.
            Skall våld polisanmälas i samtliga fall eller skall det inte anmälas?
            Det är därför som jag tror att en anmälningsplikt för våld i skolan
            vore så viktig, inte minst för landets barn. Vi har en skolplikt
            där vi ålägger barn att vistas i skolan i en miljö som vi i dag
            inte fullt ut kan garantera. Jag menar att det är dags att ändra
            på detta.
          </note>
          <note type="speaker">
            Anf. 95 Justitieminister LAILA FREIVALDS (s):
          </note>
          <note>
            Herr talman! Det är trevligt att kunna säga igen att jag delar
            Sten Tolgfors uppfattning i allt väsentligt.
          </note>
          <note>
            Men jag är nog mer optimistisk och har en positivare inställning
            till det som faktiskt har skett i skolorna under senare år. Mot
            bakgrund av det uppdrag som
          </note>
          <note>
            Barnombudsmannen har, att se till att skolorna arbetar vidare
            med den är frågan, ser jag faktiskt optimistiskt på situationen.
          </note>
          <note>
            Däremot anser jag inte att det är politikernas samlade ansvar
            att ta ställning till hur man skall hantera enskilda situationer.
            Jag tror att vi politiker duger till att tala om vilka principerna
            skall vara, hur lagar skall tillämpas i vårt land rent principiellt
            och vilken inställning vi skall ha. Men hur man skall göra i det
            enskilda fallet, med det enskilda barnet, med de enskilda föräldrarna
            överlåter jag till de människor som lever i den verklighet där
            skeendet pågår att besluta.
          </note>
          <note type="speaker">
            Anf. 96 DAN ERICSSON (kd):
          </note>
          <note>
            Herr talman! Det är bra med information om detta.
          </note>
          <note>
            Problemet är att man i utbildningsutskottet just har avstyrkt
            förslag om att vara mycket tydlig och ge den här tydliga informationen
            om exempelvis möjligheten att anmäla.
          </note>
          <note>
            Jag funderar på om justitieministern verkligen vet hur det ser
            ut ute i verkligheten. Föräldrar kan i dag inte skicka sina barn
            till skolan på grund av risken för misshandel, på raster, inne
            i klassrum, ja, i skolsammanhanget. Det är verkligheten, justitieministern.
          </note>
          <note>
            Vilket ansvar tar ministern för att få fram några konkreta förslag
            om detta? Det går inte att bara hänvisa till att det här är skolans
            ansvar, det är föräldrarnas ansvar. Ministern har faktiskt också
            ett ansvar för att lagar följs. Lagarna följs inte i skolan i
            dag.
          </note>
          <note>
            På vilket konkret sätt agerar ministern för att undanröja det
            här problemet och möjliggöra för föräldrar att skicka sina barn
            till skolan i någorlunda trygg förvissning om att de inte skall
            bli misshandlade?
          </note>
          <note type="speaker">
            Anf. 97 Justitieminister LAILA FREIVALDS (s):
          </note>
          <note>
            Herr talman! Jag är inte ett dugg förvånad att riksdagen valde
            att avslå ett förslag om att informera om möjligheten att anmäla
            brott. Jag tror att riksdagen bör ha litet högre ambitioner än
            så.
          </note>
          <note>
            Möjligheten att anmäla brott tror jag att alla är kunniga om.
            Det som brister i kompetensen är hur man skall agera i de konkreta
            situationerna, dessbättre inte lika mycket i dag som för två tre
            år sedan. Det har hänt mycket i våra skolor. Men fortfarande finns
            det skolor där man inte har tagit den här frågan på allvar, där
            man inte har utvecklat metoder för detta.
          </note>
          <note>
            Men hur vi arbetar med den frågan, Dan Ericsson, överlämnar jag
            till utbildningsministern att redogöra för.
          </note>
          <note>
            Avreglering på elmarknaden
          </note>
          <note type="speaker">
            Anf. 98 RUNE EVENSSON (s):
          </note>
          <note>
            Herr talman! Jag har en fråga till näringsminister
          </note>
          <note>
            Anders Sundström.
          </note>
          <note>
            För ett tag sedan beslutade riksdagen om avreglering på elmarknaden.
            Konkurrensen, som då skulle släppas fri, skulle innebära lägre
            elpriser. Så har det säkert blivit på sina håll. Men de vanliga
            hushållen har förlorat på denna reform på grund av att elmätningen,
            som ställer krav på dyra elmätare, är en sådan betungande kostnad,
            någonstans mellan 5 000 och
          </note>
          <note>
            10 000 kr.
          </note>
          <note>
            För ett år sedan ställde jag frågan till dåvarande energiministern,
            om det fanns några idéer om lättnader i kraven på mätning, så
            att vanliga hushåll kunde komma med i konkurrensen på elmarknaden.
            Energiministern svarade då att sådana förslag var på gång.
          </note>
          <note>
            Därför frågar jag nuvarande näringsministern: Vad händer?
          </note>
          <note type="speaker">
            Anf. 99 Näringsminister ANDERS SUNDSTRÖM (s):
          </note>
          <note>
            Herr talman! Det kommer att läggas fram ett förslag på riksdagens
            bord under våren om nya regler för elhandel när det gäller de
            små hushållen.
          </note>
          <note type="speaker">
            Anf. 100 RUNE EVENSSON (s):
          </note>
          <note>
            Herr talman! Kan man slopa det tuffa krav på timmätning som man
            har i dag och gå över till någon form av enklare mätning, så att
            det blir billigare för hushållen?
          </note>
          <note type="speaker">
            Anf. 101 Näringsminister ANDERS SUNDSTRÖM (s):
          </note>
          <note>
            Herr talman! Lösningen skall vara att det skall bli billigare
            för hushållen. Att däremot gå ifrån mätning och hitta något slags
            schabloner tror jag inte ligger i linje med det riksdagen vill
            åstadkomma, nämligen ett ekologiskt uthålligt system, där vi faktiskt
            kan åstadkomma energieffektivisering och energihushållning på
            ett bra sätt.
          </note>
          <note>
            Miljörelaterade våldsaktioner
          </note>
          <note type="speaker">
            Anf. 102 TORSTEN GAVELIN (fp):
          </note>
          <note>
            Herr talman! Jag skulle vilja ställa ytterligare en våldsfråga
            till justitieministern. Tänker regeringen göra någonting åt den
            ökande terrorismen i Sverige?
          </note>
          <note>
            Jag tänker på de aktioner och upprepade attentat som har utförts
            mot Shells bensinstationer runt om i landet, mot entreprenörerna
            som bygger Norra länken, mot Scans anläggningar i Umeå och nu
            senast Greenpeaces aktion mot fjällbornas avverkningar i Njakafjällsområdet.
            Det är inte bara ekonomisk skada som de här aktionerna åstadkommer,
            utan också det seriösa miljö- och djurskyddsarbetet skadas. Det
            finns tecken som tyder på att opinionen för miljöarbetet börjar
            vända på grund av Greenpeaces aktiviteter i fjällskogarna.
          </note>
          <note>
            Avser regeringen att göra någonting åt den här situationen?
          </note>
          <note type="speaker">
            Anf. 103 Justitieminister LAILA FREIVALDS (s):
          </note>
          <note>
            Herr talman! Jag hoppas att jag missförstod Torsten Gavelins
            fråga litet grand. Det lät som om han förutsatte att regeringen
            skulle utföra några operativa åtgärder. Dessbättre har vi en polis
            här i landet som har den uppgiften.
          </note>
          <note>
            När det gäller den här typen av aktioner, som blivit alltmer
            märkbara under senare år, har polisen utarbetat en särskild strategi
            och en arbetsplan. I den ingår både Rikspolisstyrelsen och de
            lokala polismyndigheter som är närmast berörda samt Säkerhetspolisen.
          </note>
          <note type="speaker">
            Anf. 104 TORSTEN GAVELIN (fp):
          </note>
          <note>
            Herr talman! Självfallet anser jag inte att regeringen skall
            ägna sig åt operativ verksamhet, men signaler och markeringar
            är väldigt viktiga. Enligt massmedierna har ett här icke närvarande
            statsråd nyligen uttryckt sig så att det kan uppfattas som stöd
            för Greenpeaces aktion i Njakafjäll. Det är, anser jag, en väldigt
            felaktig signal i sammanhanget. Tar justitieministern avstånd
            från en sådan tolkning av regeringens ståndpunkt?
          </note>
          <note type="speaker">
            Anf. 105 Justitieminister LAILA FREIVALDS (s):
          </note>
          <note>
            Herr talman! Om något statsråd har uttalat stöd för brottsliga
            gärningar tar jag avstånd från det.
          </note>
          <note>
            Sjukförsäkringen
          </note>
          <note type="speaker">
            Anf. 106 MARGARETA ANDERSSON (c):
          </note>
          <note>
            Herr talman! Jag har en fråga till statsrådet Maj-
          </note>
          <note>
            Inger Klingvall. Den gäller om det finns några funderingar i
            regeringen på åtgärder för dem som arbetar som s.k. inhoppsvikarier
            och som alltså arbetar enstaka dagar. I dag får de ingen sjukersättning
            när de blir sjuka enligt de uppgifter jag har fått. Man hanterar
            inte heller detta likadant i olika försäkringskassor.
          </note>
          <note type="speaker">
            Anf. 107 Statsrådet MAJ-INGER KLINGVALL (s):
          </note>
          <note>
            Herr talman! Det här är en fråga som aktualiserades under hösten.
            Vi kunde se att det var en åtskillnad i hanteringen av den här
            typen av arbetskraft. Jag kan i dag inte säga mer än att frågan
            är uppmärksammad.
          </note>
          <note>
            Vi håller på att bereda en proposition till riksdagen som gäller
            ny sjukförsäkring.
          </note>
          <note type="speaker">
            Anf. 108 MARGARETA ANDERSSON (c):
          </note>
          <note>
            Herr talman! Jag tackar för det svaret. Jag hoppas att man kan
            hitta åtgärder att vidta för de här människorna. De har en ohållbar
            ekonomisk situation som har sin grund i både att de är väldigt
            löst anknutna till arbetsmarknaden och att de drabbas av att sjukförsäkringen
            inte fungerar på ett bra sätt för dem.
          </note>
          <note type="speaker">
            Anf. 109 Statsrådet MAJ-INGER KLINGVALL (s):
          </note>
          <note>
            Herr talman! Jag vill bara poängtera att det här problemet är
            uppmärksammat av regeringen.
          </note>
          <note>
            Frågestunden var härmed avslutad.
          </note>
          <note>
            10 § Information från regeringen om kvinnorepresentationen i
            statliga centrala och regionala styrelser 1996
          </note>
          <note type="speaker">
            Anf. 110 Statsrådet ULRICA MESSING (s):
          </note>
          <note>
            Herr talman! Jag vill informera riksdagens ledamöter om 1996
            års siffror när det gäller kvinnorepresentation i statliga styrelser.
          </note>
          <note>
            Sedan 1988 har andelen kvinnor i dessa styrelser, både på central
            och regional nivå, årligen redovisats för riksdagen. Bakgrunden
            till den redovisningen är de mål för kvinnorepresentationen som
            angav att det skulle vara 40 % kvinnor 1995 och en jämn könsfördelning
            1998.
          </note>
          <note>
            När det gäller 1996 års siffror som jag nu redovisar är det tillfredsställande
            att notera att utvecklingen går åt rätt håll. I de centrala styrelserna
            uppgår nu andelen kvinnliga ordinarie ledamöter till 43 %, vilket
            är en ökning med en procentenhet sedan föregående år. I de regionala
            styrelserna, som inte har kommit lika långt, ligger kvinnoandelen
            på 36 %, en ökning med två procentenheter. Med tanke på att målet,
            en jämn könsfördelning, skall nås 1998 kan vi inte slå oss till
            ro med dessa siffror. Sammantaget ligger kvinnorepresentationen
            i styrelserna på 39 %, och det innebär att ytterligare ansträngningar
            måste göras.
          </note>
          <note>
            År 1995 uppnåddes målen för de centrala, men inte för de regionala
            styrelserna. En förklaring till detta kan vara att utvecklingen
            på central nivå drivs på genom den obligatoriska gemensamma beredning
            i dessa frågor som vi har i Regeringskansliet. Departementens
            förslag till styrelsernas sammansättning måste godkännas av mig
            och jämställdhetsenheten innan beslut fattas.
          </note>
          <note>
            Av sammanställningen, som avser förhållandena per den 1 juli
            1996, framgår att högst andel kvinnor av de ordinarie ledamöterna
            hade styrelser under
          </note>
          <note>
            Arbetsmarknadsdepartementet med 53 % tätt följda av styrelser
            under Utbildningsdepartementet med
          </note>
          <note>
            52 %.
          </note>
          <note>
            Tyvärr måste jag konstatera att andelen kvinnliga ordförande
            i styrelserna har minskat från 33 % till
          </note>
          <note>
            29 %. Värt att uppmärksamma är ändå att Kommunikationsdepartementet
            har fler kvinnliga än manliga ordförande i sina styrelser trots
            att det inte är något traditionellt kvinnligt område, och detta
            gläder mig.
          </note>
          <note>
            När det gäller de regionala styrelserna, där kvinnoandelen alltid
            varit lägre än på central nivå, har särskilda insatser gjorts
            för att snabba på utvecklingen. Redan nu vet vi att andelen kvinnor
            i skogsvårdsstyrelsernas styrelser som 1996 var 25 % kommer att
            öka vid 1997 års sammanställning till 47 %. Som riksdagens ledamöter
            väl känner till är dock regeringens möjligheter att påverka sammansättningen
            av t.ex.
          </note>
          <note>
            länsstyrelsernas styrelser begränsade. De politiska partierna
            har här ett särskilt ansvar. Skall vi nå målet, en jämn könsfördelning,
            måste regeringen, de politiska partierna och arbetsmarknadens
            parter arbeta aktivt med att få fram kvinnor som är beredda att
            ta olika uppdrag.
          </note>
          <note>
            Regeringen vidtar för sin del olika åtgärder för att driva på
            den utvecklingen. Dessa åtgärder är stöd till projektverksamhet,
            årlig redovisning för riksdagen och den gemensamma beredning som
            jag nämnde nyss.
          </note>
          <note>
            När det gäller projektstöd kan jag berätta att regeringen nyligen
            beviljat medel till ett samverkansprojekt med Kommunförbundet
            och Landstingsförbundet som syftar till att öka kunskaperna om
            våra, kvinnliga och manliga politikers, roller, våra olika sätt
            att agera och våra skilda erfarenheter som påverkar oss utifrån
            ett könsperspektiv.
          </note>
          <note>
            Ett mentorsprojekt har genomförts där Länsstyrelsen, Kommunförbundet
            och Landstinget i Östergötlands län har deltagit. Det syftar till
            att stödja unga, nytillträdda kvinnliga politiker under deras
            första mandatperiod för att motverka avhopp. Sådana mentorsprojekt
            ser jag som mycket viktiga eftersom vi vet att en hel del unga
            kvinnor hoppar av politiska uppdrag av olika skäl. När rapporten
            om detta projekt kommer hoppas jag att den kan spridas brett för
            att användas av flera.
          </note>
          <note>
            Målet, en jämn könsfördelning i statliga styrelser
          </note>
          <note>
            1998, står kvar, och det är ett viktigt mål. Forskning och utländska
            erfarenheter från t.ex. Norge visar för oss att det blir svårare
            och svårare att nå målet ju fler kvinnor som kommer in i beslutsprocessen.
            Särskilt svårt, visar forskningen, är att öka kvinnorepresentationen
            från 40 % till 50 %. Det är därför extra viktigt att ansträngningarna
            fortsätter.
          </note>
          <note>
            I dag har vi 43 % kvinnor i de centrala styrelserna och 36 %
            i de regionala. Från regeringens sida kommer vi att fortsätta
            med aktiva insatser och kräva en ökad andel kvinnor i styrelser
            där de är underrepresenterade. Det innebär att vi också i fortsättningen,
            när vi erbjuder de politiska partierna eller arbetsmarknadens
            parter en plats i en styrelse eller en kommitté, kommer att be
            om två namnförslag, en kvinna och en man, för varje erbjuden plats.
          </note>
          <note>
            För er som vill ta del av redovisningen i sin helhet finns den
            att hämta i kammarfoajéns information här utanför.
          </note>
          <note>
            Till sist vill jag nämna att andelen kvinnor och män i kommittéerna
            redovisas årligen i Kommittéberättelsen. 1997 års kommittéberättelse
            läggs på riksdagens bord den 1 mars.
          </note>
          <note>
            Redan nu kan jag berätta att utvecklingen i kommittéerna går
            åt rätt håll. Andelen kvinnliga ledamöter inklusive ordförande
            är 41 %, vilket är en ökning med 3,3 % jämfört med förra året.
          </note>
          <note type="speaker">
            Anf. 111 EWA LARSSON (mp):
          </note>
          <note>
            Herr talman! Jag vill tacka för informationen. Det är bra att
            det generellt sett går åt rätt håll. Jag delar helt jämställdhetsministerns
            uppfattning, att det är de sista procenten som kommer att bli
            de tuffaste.
          </note>
          <note>
            Vi har världens mest jämställda parlament. Därför har vi och
            kommer att ha de internationella ögonen på oss. 1998 är det valår.
            Det året skall vi ha uppnått jämställdhet. Hur ser jämställdhetsministern
            på möjligheten att vi tillsammans skall kunna uppnå målet till
            1998? Det är utomordentligt viktigt att vi gör det.
          </note>
          <note>
            Det var den ena frågan.
          </note>
          <note>
            Den andra frågan gäller bilden av kvinnan i medierna. En av de
            punkter som vi fattade beslut om vid
          </note>
          <note>
            FN:s fjärde kvinnokonferens var just att man skulle se över och
            arbeta med bilden av kvinnan i medierna.
          </note>
          <note>
            Anja Hirdmans nya rapport visar en skrämmande utveckling som
            vi kan se runt omkring oss i reklam och tidningar. Men det blir
            extra skrämmande när man får det så tydligt beskrivet. Kvinnor
            i dag påverkas till att tro att det enda som de kan bestämma över
            är sin egen kropp, och det är detta som de skall ägna sig åt.
            Hur tror jämställdhetsministern att det påverkar unga kvinnor
            när det gäller att axla ansvaret som t.ex.
          </note>
          <note>
            ordförande i olika sammanhang?
          </note>
          <note type="speaker">
            Anf. 112 Statsrådet ULRICA MESSING (s):
          </note>
          <note>
            Herr talman! Ewa Larsson frågade mig hur vi skall uppnå målet.
            Det är ett gemensamt ansvar. Regeringen ensam klarar inte att
            uppnå målet om en jämn könsfördelning. Detta är en politiskt viktig
            fråga för oss. Alla politiska partier i denna kammare bör vara
            beredda att ta det ansvaret tillsammans med arbetsmarknadens parter,
            vilka också representeras i många styrelser och myndigheter.
          </note>
          <note>
            Det är också viktigt att vi gemensamt för en debatt om bilden
            av kvinnan i medierna. Ewa Larsson sade nyss att ofta förmedlas
            bilden av att det enda som vi kan bestämma över är våra egna kroppar.
            Ibland ges inte ens en sådan bild med tanke på hur många kvinnor
            som utsätts för våld och grova övergrepp. Där har vi kvinnor inom
            olika politiska partier också ett gemensamt ansvar för att driva
            jämställdhetspolitiken framåt och för att inte bara kräva större
            representation utan också kräva att bli tagna på allvar och få
            dela på makten.
          </note>
          <note type="speaker">
            Anf. 113 EWA LARSSON (mp):
          </note>
          <note>
            Herr talman! Det var precis det som jag sade. Hur skall vi kunna
            uppnå jämställdhet om ett år? Det är val hösten 1998.
          </note>
          <note>
            Jag tycker ändå inte att jag riktigt har fått svar på min fråga
            hur vi tillsammans skall kunna klara detta.
          </note>
          <note>
            Det är faktiskt utomordentligt viktigt.
          </note>
          <note>
            Det yttersta förtrycket mot kvinnan är att använda våld mot henne.
            Det absolut yttersta förtrycket är det sexuella våldet. Vi har
            ett ansvar för den FN-
          </note>
          <note>
            konvention som vi har antagit om att bilden av kvinnan i medierna
            skall ses över. Då frågar jag: På vilket sätt kommer jämställdhetsministern
            att verka för att den bilden bättre överensstämmer med verkligheten?
          </note>
          <note type="speaker">
            Anf. 114 Statsrådet ULRICA MESSING (s):
          </note>
          <note>
            Herr talman! Jag har ingen annan uppfattning än
          </note>
          <note>
            Ewa Larsson, att det är oerhört viktigt att vi når målet.
          </note>
          <note>
            Vad regeringen kan göra när det gäller att nå målet om en jämn
            könsfördelning i statliga och regionala styrelser fram till nästa
            val är att under de två nomineringsomgångar som återstår vara
            tydlig med att granska de utnämningar som sker. Regeringen kan
            också ställa strängare krav på att alla politiska partier och
            arbetsmarknadens parter som nominerar ledamöter till olika styrelser
            nominerar både en kvinna och en man. Ni i de politiska partierna
            måste också regionalt ställa större krav på att partierna skall
            ta hänsyn till en jämn könsfördelning.
          </note>
          <note type="speaker">
            Anf. 115 MARGARETA ANDERSSON (c):
          </note>
          <note>
            Herr talman! Jag tackar statsrådet för informationen. Det är
            alltid roligt att höra att det går framåt när det gäller jämställdhetsfrågorna.
          </note>
          <note>
            Jag undrar om statsrådet har någon analys över varför det har
            blivit färre kvinnliga ordförande. Det är ju en ganska trist utveckling
            när det för övrigt går åt rätt håll. Har statsrådet funderat på
            några åtgärder?
          </note>
          <note>
            Och hur ser det ut med ersättning och lönefördelning? Ibland
            har åtminstone jag en känsla av att ju högre ersättning, desto
            färre kvinnor finns det på olika poster i samhället.
          </note>
          <note>
            Man brukar tala om att det finns ett glastak som kvinnor stöter
            emot, och det rör sig om ca 40 %.
          </note>
          <note>
            Någonting som jag också tycker är positivt och som jag hoppas
            kommer att utvecklas på alla nivåer är mentorsprojekten. Jag läste
            nyss i tidningen Landstingsvärlden om hur man har drivit mentorsprojekt
            inom landstingen och nu kommit väldigt långt. Det är inte nödvändigt
            att man håller sig inom sitt eget parti.
          </note>
          <note>
            En politikers situation är ungefär lika oavsett vilket parti
            man företräder. Genom mentorsprojekten upptäcker man verkligen
            vilka skillnader det finns mellan män och kvinnor. Manliga företrädare
            har också upptäckt vilken jargong som förekommer och hur det hela
            fungerar.
          </note>
          <note>
            Jag hoppas att vi tillsammans skall kunna arbeta vidare. Vi centerkvinnor
            lovar att vi skall försöka att föra fram kvinnor. Men jag tror
            att inte minst mentorsprojekten är viktiga för att ge det stöd
            som behövs. Det är ganska jobbigt att kämpa ensam.
          </note>
          <note type="speaker">
            Anf. 116 Statsrådet ULRICA MESSING (s):
          </note>
          <note>
            Herr talman! Precis som Margareta Andersson tycker också jag
            att mentorsprojekten är oerhört viktiga. Det är också viktigt
            att vi som politiska partier på både lokal och regional nivå kan
            samarbeta på ett positivt sätt för både unga kvinnor och unga
            män som kommer in i politiken. Det vore bra om mentorsprojekten
            utvecklades på olika sätt.
          </note>
          <note>
            Jag har inget bättre svar på frågan varför det är färre kvinnliga
            ordförande nu än att vi får göra en noggrannare granskning och
            sprida kunskapen om att det är ett gemensamt ansvar att uppnå
            en jämn könsfördelning. Alla departement, precis som alla politiska
            partier, måste ta sitt ansvar när de utser människor till olika
            poster.
          </note>
          <note>
            Vi på Arbetsmarknadsdepartementet har från årsskiftet drivit
            fram ett uppdrag om att det skall upprättas könsfördelad lönestatistik
            på arbetsmarknaden.
          </note>
          <note>
            Margareta Andersson talade om att det skulle vara lika lön för
            likvärdigt arbete också när det gäller uppdrag i styrelser. Detta
            är oerhört viktigt. Självfallet skall det vara på det sättet.
          </note>
          <note type="speaker">
            Anf. 117 MARGARETA ANDERSSON (c):
          </note>
          <note>
            Herr talman! Jag tackar för dessa kompletteringar.
          </note>
          <note>
            Jag hoppas att vi kan få ut mera av detta. Regeringen kan nu
            genomföra en del av de saker som statsrådet talade om. Man kunde
            gärna utse litet fler kvinnliga landshövdingar - en del sådana
            poster lär ju vara på väg att bli lediga.
          </note>
          <note type="speaker">
            Anf. 118 EVA GOËS (mp):
          </note>
          <note>
            Herr talman! Jag hörde att det fanns många kvinnor på Kommunikationsdepartementet.
            Själv är jag berörd av näringslivet, energifrågor och finansfrågor.
          </note>
          <note>
            Jag undrar hur bilden ser ut där när det gäller kvinnor och kvinnliga
            ordförande. Det lär väl finnas sådan statistik.
          </note>
          <note>
            Hur ser det ut i styrelser som skall dela ut pengar till kvinnor?
            Finns det kvinnliga företrädare eller är det mest män?
          </note>
          <note>
            Detta är kanske svårt att åtgärda bland tjänstemännen på länsstyrelserna,
            men jag har en stark känsla av att det där finns mest män. De
            fortsätter att dela ut pengar till patroner medan kvinnor inte
            har så lätt för sig - jag kommer från ett område där det har funnits
            många patroner, och det sitter kvar i ryggmärgen.
          </note>
          <note>
            Jag skulle vilja höra en liten utläggning om hur det ser ut på
            den här fronten.
          </note>
          <note type="speaker">
            Anf. 119 Statsrådet ULRICA MESSING (s):
          </note>
          <note>
            Herr talman! Rent generellt har jag ingen forskning till stöd
            för det som jag nu tänker säga. Jag vet inte hur de beslut som
            har fattats har påverkats av att kvinnor eller män sitter i ledningen.
            Men vi driver ju jämställdhetsdebatten utifrån att kvinnor och
            män har olika syn, olika kunskaper och behövs på olika sätt, därför
            att vi kompletterar varandra och är till för olika saker. Det
            är inte otroligt att det också är så i styrelserna att kvinnor
            och män prioriterar olika frågor, är till för olika saker och
            att det också påverkar de beslut som fattas. Bäst politiska beslut
            tror jag att det blir med en jämn könsfördelning och en avvägd
            sammansättning i såväl riksdag och regering som i kommittéer och
            styrelser. Hur den exakta fördelningen ser ut från departement
            till departement kan Eva Goës själv läsa i den kompletta rapport
            som ligger utanför plenisalen.
          </note>
          <note type="speaker">
            Anf. 120 EVA GOËS (mp):
          </note>
          <note>
            Herr talman! Jag kan visst läsa vad som står i rapporten.
          </note>
          <note>
            Det kanske behövs en attitydförändring. I det sammanhanget handlar
            det ju också om utbildning, vilket inte bara är något som politikerna
            behöver.
          </note>
          <note>
            Miljöpartiet har hela tiden förespråkat kvotering. Det har vi
            genomgående tillämpat på våra listor sedan vårt första val 1982,
            t.o.m. i talarstolen, så för mig är det inga problem med just
            den delen. Men det gäller ju att ändra attityder, och då krävs
            det kanske utbildning.
          </note>
          <note>
            Hur går en sådan till? Finns det något program? Detta med mentorskap
            är en sak. Men hur kan man påverka attityder genom utbildning?
          </note>
          <note type="speaker">
            Anf. 121 Statsrådet ULRICA MESSING (s):
          </note>
          <note>
            Herr talman! Jämställdhetsenheten och jag bedriver utbildning.
            Vi utbildar t.ex. ordförande i kommittéer och utredningar. Vi
            har genomfört jämställdhetsutbildning i regeringen. Vi har genomfört
            jämställdhetsutbildning för biskopar, rektorer, länsråd, landshövdingar
            och många andra, som har ledande roller på olika platser i samhället.
            Jag tror att det är väldigt viktigt att öka kunskapen om att kvinnor
            och män är olika och kan tillföra olika saker. På det sättet kan
            vi synliggöra att jämställdheten är så viktig. Jämställdhetspolitiken
            är ju inte bara är en fråga för oss kvinnor, utan framför allt
            en fråga för både kvinnor och män. Vi tjänar alla på en bättre
            och bredare jämställdhet. Jag tror också, precis som Eva Goës,
            att ökad kunskap och mer utbildning är en viktig del.
          </note>
          <note type="speaker">
            Anf. 122 ULLA HOFFMANN (v):
          </note>
          <note>
            Herr talman! Jag ber också att få tacka statsrådet för informationen.
            Jag ser särskilt fram emot rapporter från det projekt som skall
            granska kvinnor och män i politiken. Det är också positivt att
            målet kvarstår till
          </note>
          <note>
            1998. Jag vet att vi bidrar med vår del när det gäller att föreslå
            män respektive kvinnor, en av varje kön.
          </note>
          <note>
            Men nu är det inte bara kvantiteten som är viktig. Det var visserligen
            glädjande att höra att andelen kvinnor i kommittéerna ökar. Men
            med tanke på jämställdhetsdirektivet skulle jag också vilja veta
            hur kommittéerna följer att alla kommittéer och särskilda utredare
            skall redovisa konsekvenserna för jämställdheten och föreslå åtgärder.
            Har kommittéerna uppfyllt jämställdhetsdirektivet?
          </note>
          <note type="speaker">
            Anf. 123 Statsrådet ULRICA MESSING (s):
          </note>
          <note>
            Herr talman! Till Ulla Hoffmann kan jag ge svaret att kommittéerna
            har uppfyllt jämställdhetsdirektivet olika bra. Direktiven är
            väldigt tydliga, och det är viktigt att de följs upp. Men vi ser
            också att det inte räcker med dessa direktiv, utan utbildning
            och kunskap är också en viktig del för kommittéerna. Därför genomför
            vi nu på jämställdhetsenheten tillsammans med Agneta Stark en
            utbildning för kommittéordförande och sekreterare, just för att
            lära dem hur man ser på frågor utifrån ett jämställdhetsperspektiv.
            Vi är nämligen övertygade om att det inte löses av sig självt.
          </note>
          <note type="speaker">
            Anf. 124 ULLA HOFFMANN (v):
          </note>
          <note>
            Herr talman! Vad jag förstår skall varje kommitté automatiskt
            beakta jämställdhetsdirektivet. Jag anser att en kommitté eller
            en utredare inte har fullföljt sitt uppdrag om inte jämställdhetsperspektivet
            har tagits i beaktande. Delar statsrådet den uppfattningen?
          </note>
          <note type="speaker">
            Anf. 125 Statsrådet ULRICA MESSING (s):
          </note>
          <note>
            Herr talman! Ja, det gör jag.
          </note>
          <note type="speaker">
            Anf. 126 SIRI DANNAEUS (fp):
          </note>
          <note>
            Herr talman! Jag tackar också för den information som vi har
            fått. Den passar ju bra nu inför debatten här i kammaren den 5
            mars. Det var väldigt positivt att höra detta om dubbla nomineringar.
            Problemet uppstår väl då på den regionala nivån, eftersom problemet
            där lär vara störst. Kommer kravet på dubbla nomineringar att
            gälla även där?
          </note>
          <note type="speaker">
            Anf. 127 Statsrådet ULRICA MESSING (s):
          </note>
          <note>
            Herr talman! Jag har inget bra svar på den frågan i dag. Vi ser
            just över vilka möjligheter vi kan ge människor på länsnivå att
            ställa starkare krav på nomineringarna. Jag vet ännu inte i dag
            om detta är möjligt, eftersom man på regional nivå inte bara utgår
            från de människor som man nominerar. Även valunderlaget har betydelse
            för vilka människor man utser.
          </note>
          <note>
            Detta är en mycket svår fråga. Vi ser över om man på något sätt
            kan stärka möjligheten att också regionalt kräva att både kvinnor
            och män nomineras. Det kan man naturligtvis göra när personer
            skall föreslås inom de egna partierna, men då är det upp till
            varje parti.
          </note>
          <note>
            Vad vi på jämställdhetsenheten undersöker är om vi på länsnivå
            kan ge ökade möjligheter till dubbla nomineringar.
          </note>
          <note type="speaker">
            Anf. 128 SIRI DANNAEUS (fp):
          </note>
          <note>
            Herr talman! Om inte alla partier nominerar dubbelt, kan kvinnor
            ändå komma i minoritet i styrelserna. Jag håller nog med Eva Goës
            litet grand om att det är viktigt att det på regional nivå kommer
            in fler kvinnor i styrelserna just för utdelning av t.ex. ekonomiska
            bidrag.
          </note>
          <note type="speaker">
            Anf. 129 Statsrådet ULRICA MESSING (s):
          </note>
          <note>
            Herr talman! Jag delar den uppfattningen. Jag tycker också att
            det är oerhört viktigt. Vi skall göra vad vi kan för att också
            se till att det blir så.
          </note>
          <note>
            11 § Svar på interpellation 1996/97:131 om handikappades levnadsförhållanden
          </note>
          <note type="speaker">
            Anf. 130 Statsrådet MAJ-INGER KLINGVALL (s):
          </note>
          <note>
            Herr talman! Marietta de Pourbaix-Lundin har frågat mig om jag
            avser att medverka till åtgärder som gör det möjligt att ta hänsyn
            till att gravt handikappade människor t.ex. behöver större bostadsyta
            än en frisk ålderspensionär.
          </note>
          <note>
            I interpellationen påpekas att det är stor skillnad mellan en
            ålderspensionär och en förtidspensionär som har ett funktionshinder.
            Många gånger är det sant, även om det inte gäller generellt. Även
            ålderspensionärer kan ha funktionshinder eller kan av andra skäl
            vara beroende av särskild anpassning av sin livsmiljö. Det är
            inte heller så att alla funktionshindrade personer är beroende
            av en mer anpassad bostad än en ålderspensionär.
          </note>
          <note>
            Som regel är dock allmänna levnadsomkostnader högre för en yngre
            person med funktionshinder. Detta är också skälet till att grundnivån
            i pensionssystemet är högre för en förtidspensionär än för en
            ålderspensionär. En förtidspensionär utan ATP får ett halvt basbelopp
            mer per år i pension än motsvarande ålderspensionär. För den som
            har ATP finns en motsvarande skillnad i reglerna för bostadstillägg.
            För förtidspensionären tas en mindre del av ATP upp som inkomst
            vid beräkningen av bostadstillägg än för motsvarande ålderspensionär.
            Förtidspensionären får därmed ett högre bostadstillägg än en ålderspensionär
            med lika hög ATP.
          </note>
          <note>
            Personer med funktionshinder har ofta särskilda behov som ställer
            krav på anpassning av bostaden, vilket gör att bostadskostnaden
            många gånger är högre och ibland betydligt högre än vad som annars
            hade varit fallet. Detta gäller oavsett om denne är förtidspensionär,
            ålderspensionär eller inte har någon pension alls. Det problem
            som beskrivs i interpellationen gäller således inte bara förtidspensionärer
            med funktionshinder. Även om många personer med funktionshinder
            också är pensionärer, skulle man inte nå alla genom att införa
            särskilda regler för bostadstillägg för pensionärer.
          </note>
          <note>
            Bostadstillägget, som tidigare var ett kommunalt ansvar, förstatligades
            den 1 januari 1995. Ett av de bärande motiven för förstatligandet
            var att utjämna skillnaderna mellan kommunerna. Lika BTP-regler
            för alla är också väsentligt, eftersom bostadstillägget får anses
            utgöra en del av pensionssystemets grundtrygghet för vilken staten
            bör ha ett huvudansvar.
          </note>
          <note>
            Vid förstatligandet övervägdes om särskilda regler skulle gälla
            för funktionshindrade personer. Reglerna föreslogs dock gälla
            lika för alla. Ett skäl för att inte ha särskilda regler för funktionshindrade
            personer är att kommunerna enligt socialtjänstlagen har det samlade
            ansvaret för handikappomsorgen. För boendet kan detta ta sig olika
            uttryck beroende på lokala förhållanden och prioriteringar.
          </note>
          <note>
            Generellt gäller att en kommun är skyldig att lämna bidrag för
            ombyggnad av bostäder för funktionshindrade enligt de förutsättningar
            som gäller i lagen om bostadsanspassningsbidrag. Den funktionshindrade
            personen får då ett bidrag som skall täcka de faktiska kostnaderna
            för att anpassa bostaden efter den funktionshindrades behov. Ombyggnaden
            täcks således av bidraget, varför hyran inte höjs i dessa fall.
          </note>
          <note>
            Ett annat sätt att tillförsäkra funktionshindrade personer ett
            eget och ändamålsenligt boende är att satsa på anpassade bostäder
            i nyproduktion. I ett sådant fall kommer merkostnaden vanligen
            till uttryck i en förhöjd hyra.
          </note>
          <note>
            Ett förhöjt bostadstillägg för personer med funktionshinder inom
            ramen för ett statligt bostadsstöd skulle ge incitament för kommunerna
            att i ökad utsträckning lägga merkostnaderna på hyran så att kostnaden
            till viss del täcks av ett statligt bostadstillägg.
          </note>
          <note>
            En sådan konstruktion där kommunen bestämmer hyresavgiften medan
            staten står för kostnaden riskerar att bli kostnadsdrivande på
            sikt.
          </note>
          <note>
            Min uppfattning är således att bostadstillägget skall vara generellt
            och lika för alla. Kompletterande stöd för att täcka funktionshindrades
            behov är beroende av lokala förutsättningar, varför det är naturligt
            att dessa behov hanteras lokalt där kunskapen om de lokala betingelserna
            är störst. Jag anser därför att såväl ansvar som kostnader för
            funktionshindrade pensionärers boende i sin helhet bör vara en
            kommunal angelägenhet på samma sätt som gäller för personer med
            funktionshinder som inte är pensionärer.
          </note>
          <note type="speaker">
            Anf. 131 MARIETTA DE POURBAIX-LUNDIN (m):
          </note>
          <note>
            Herr talman! Jag tackar för svaret, som fascinerar men kanske
            mest förskräcker. Statsrådet har i svaret reducerat handikappades
            levnadsförhållanden till en kamp mellan stat och kommun, en kamp
            om vem som skall betala.
          </note>
          <note>
            Jag tar i min interpellation upp den ekonomiska situationen och
            levnadsförhållandena för unga förtidspensionerade gravt fysiskt
            handikappade som aldrig haft en chans till ett arbete, och därmed
            aldrig haft någon arbetsinkomst, och som har blivit förtidspensionerade.
            En rullstolsbunden handikappad behöver som alla förstår en större
            boendeyta. Personen sitter i rullstol och behöver röra sig i rullstolen.
            Det kanske också behövs en lyftanordning i lägenheten, och då
            behövs en större yta än normalt. Det gör att hyreskostnaden blir
            högre än normalt.
          </note>
          <note>
            Efter det att LSS infördes under den borgerliga regeringen kan
            handikappade numera ha ett eget boende och med personlig assistans,
            ibland dygnet runt, få möjlighet att klara sig själv. Ofta bor
            handikappade i av kommunen byggda särskilda boendeformer såsom
            servicehus. Ofta är de byggda under 80-talet. Det är väldigt höga
            hyror. Det är inte ovanligt med hyror på
          </note>
          <note>
            7 500-8 000 kr mer månad. En socialdemokratisk socialnämndsordförande
            säger om servicehusen: Vi gör om dem till ålderdomshem, så att
            vi kan ha två i varje rum. Pensionärer kommer i framtiden inte
            ha råd att betala hyran beroende de höga kostnaderna.
          </note>
          <note>
            Det nya statliga bostadsbidraget för pensionärer heter BTP och
            SBTP. Det är krångligt, och jag tänker inte göra någon sifferexercis
            med det. Men jag har försökt att kontrollera hur det är. Man accepterar
            en hyra på maximalt 5 200 kr. Kommer människor under socialbidragsnormen
            med denna maxhyra får de uppfyllnad upp till socialbidragsnormen.
            Då kan man snabbt konstatera följande.
          </note>
          <note>
            Låt oss säga att socialbidragsnormen är 4 000 kr -
          </note>
          <note>
            den är inte riktigt 4 000 kr. Om man har en hyra på
          </note>
          <note>
            7 500-8 000 kr och ett bostadsbidrag som täcker en del i början,
            blir mellanskillnaden ändå väldigt stor som man skall betala av
            de 4 000 kr man har kvar.
          </note>
          <note>
            Man har kanske i praktiken kvar 1 500 kr. Av det skall man betala
            el, hemtjänst och färdtjänst, och man skall dessutom betala maten
            och andra levnadsomkostnader.
          </note>
          <note>
            Herr talman! Jag har två frågor till statsrådet. Bostadsbidraget
            för pensionärer är fr.o.m. år 1995 statligt. Skall då inte bostadsbidragssystemet
            lösa de problem som jag har beskrivit? Den andra frågan till statsrådet
            är: Vad skall handikappade göra? Skall de leva på socialbidrag,
            eller vad?
          </note>
          <note type="speaker">
            Anf. 132 Statsrådet MAJ-INGER KLINGVALL (s):
          </note>
          <note>
            Herr talman! Marietta de Pourbaix-Lundin säger att det i svaret
            har blivit till en kamp mellan stat och kommun och att det inte
            speglar vidden i frågan. Jag vet inte om jag har läst rätt. Interpellationen
            avslutas med frågan om statsrådet tänker medverka till åtgärder
            som gör det möjligt att ta hänsyn till att gravt handikappade
            människor t.ex. behöver större bostadsyta än en frisk ålderspensionär.
            Svaret är utformat något vidare än hur frågan var ställd. Men
            detta kan interpellanten återkomma till, så att jag får veta vad
          </note>
          <note>
            Marietta de Pourbaix-Lundin egentligen vill ha svar på.
          </note>
          <note>
            Det bostadstillägg som finns i dag förelades riksdagen av den
            förra borgerliga regeringen. Det förslaget innebar att bostadstillägget
            blev statligt. Det var också den förra borgerliga regeringen som
            bestämde sig för att det inte skulle ingå några särskilda regler
            när det gällde funktionshindrade personer, utan de skulle gälla
            lika för alla. Där har jag ingen annan mening. Bostadstillägget
            för pensionärer skall vara generellt och lika för alla. Behövs
            anpassning av bostaden eller kompletterande stöd för att möta
            de funktionshindrades behov tror jag att det löses bäst i kommunerna
            enligt de lokala förutsättningar som finns i de olika kommunerna.
          </note>
          <note>
            Jag är intresserad av att höra vad Marietta de
          </note>
          <note>
            Pourbaix-Lundin har för syn på det bostadstillägg som förelades
            riksdagen av den förra borgerliga regeringen, om det är så att
            Marietta de Pourbaix-Lundin har någon annan mening om vem som
            skall ha ansvaret, och om det skall vara ett statligt ansvar att
            höja taket, och vad som i så fall skulle vara åtgärden för att
            komma åt en högre hyresnivå, eller om det skall göras några andra
            förändringar.
          </note>
          <note type="speaker">
            Anf. 133 MARIETTA DE POURBAIX-LUNDIN (m):
          </note>
          <note>
            Herr talman! Jag skall återkomma med det. Jag tyckte i och för
            sig att jag var väldigt tydligt mot slutet. Jag ställde två mycket
            konkreta frågor, och jag fick ändå inte svar på dem.
          </note>
          <note>
            Bob Dylan sjunger i en av sina mycket kända sånger, nu blir det
            på engelska, men jag tänker dock inte sjunga: "I wish that for
            just one time could stand inside my shoes And I for just that
            one moment could be you". Så tror jag att många yngre handikappade
            känner gentemot statsrådet, som totalt tycks sakna ett medborgarperspektiv
            i den här frågan.
          </note>
          <note>
            Statsrådet tillstår i och för sig att det är en skillnad på att
            vara ung och gravt handikappad och att vara en ålderspensionär.
            Man skall bygga upp sitt hem och man skall ha ett normalt umgänge,
            och det skall i och för sig också pensionärer ha. För mig som
            moderat är det självklart att de allra flesta skall klara sig
            själv på sin inkomst och på sin lön. Men det finns vissa grupper
            - och detta är en grupp som jag har lyft fram -
          </note>
          <note>
            som inte kan klara sig. Dessa människor har aldrig haft en chans
            att få ett arbete på grund av sitt handikapp, utan de är helt
            utlämnade till bidrag.
          </note>
          <note>
            Jag måste ändå fråga statsrådet: Är det meningen att man skall
            söka socialbidrag och leva på det hela livet? När jag läser på
            sista sidan i svaret blir jag mycket konfunderad. Man kan faktiskt
            få intrycket att kommunerna har ansvaret. Jag skall citera: "Jag
            anser därför att såväl ansvar som kostnader för funktionshindrade
            pensionärers boende i sin helhet bör vara en kommunal angelägenhet
            - - -". Betyder det att kommunerna har ansvar för hela bostadsbidraget?
            Varför har vi då ett statligt bostadsbidrag?
          </note>
          <note>
            Det är inte länge sedan jag hade en debatt med socialministern
            om vad socialbidraget är till för. Vi var inte överens om många
            saker, men en sak var vi överens om. Det är inte till för att
            man skall leva på det hela livet, utan det är till för tillfälliga
            situationer.
          </note>
          <note>
            Jag lyssnade på debatten här i morse med socialministern. Hon
            var återigen väldigt tydlig i sitt interpellationssvar. Socialbidrag
            är till för tillfälliga situationer och är inte något som man
            skall försörja sig på.
          </note>
          <note>
            Min fråga blir då: Vad skall en handikappad göra när pengarna
            inte räcker för att leva på? När hyran är betald finns det kanske
            1 500 kr kvar som skall räcka till mat, hemtjänst, färdtjänst,
            el och övriga levnadsomkostnader. Skall man leva på socialbidrag,
            eller skall en handikappad behöva flytta till en lägenhet som
            inte är funktionsanpassad?
          </note>
          <note>
            Jag måste också fråga: Tycker statsrådet att det är acceptabelt
            att en människa från kanske 20 års ålder skall vara hänvisad till
            socialbidrag resten av livet?
          </note>
          <note>
            Varje system måste faktiskt täcka det som systemet är avsett
            att täcka. Ett statligt bostadsbidrag till pensionärer, oavsett
            om de är handikappade eller inte, måste väl ändå täcka den situation
            som gäller för dem.
          </note>
          <note>
            Det kan inte lastas över på ett annat system, t.ex. på socialbidragssystemet.
            Det är ju helt orimligt för den enskilde att söka socialbidrag
            hela livet.
          </note>
          <note>
            Den väsentliga frågan är alltså: Hur skall en handikappad leva
            i nämnda situation?
          </note>
          <note type="speaker">
            Anf. 134 Statsrådet MAJ-INGER KLINGVALL (s):
          </note>
          <note>
            Herr talman! Marietta de Pourbaix-Lundin har frågat mig om de
            handikappades boende. Det handlar bl.a. om deras behov av större
            yta. Jag har försökt att redovisa den situation som råder. I dag
            har vi bostadsanpassningsbidrag, som är ett kommunalt ansvar.
          </note>
          <note>
            Numera ligger det ju i den påse pengar som går till kommunerna;
            detta efter den förändring av statsbidragen som gjordes 1993.
            Detta bostadsanpassningsbidrag har varit till stor hjälp för väldigt
            många handikappade, både äldre och yngre. Bara 1995 betalades
            bidrag ut till 45 000 personer till en kostnad av 628
          </note>
          <note>
            miljarder. Dessutom har ett antal kommuner ett särskilt kommunalt
            bostadstillägg till handikappade.
          </note>
          <note>
            Uppenbarligen har Marietta de Pourbaix-Lundin inga egna synpunkter
            på vad som skall göras. Jag har försökt redovisa det bostadstillägg
            som i dag finns.
          </note>
          <note>
            Det presenterades av den borgerliga regeringen och innebär att
            vi nu har ett generellt bostadstillägg som också är lika för alla.
            Behoven därutöver är en kommunal angelägenhet. Det tillståndet
            tycker Marietta de
          </note>
          <note>
            Pourbaix-Lundin tydligen inte är rimligt. Jag antar att hon inte
            heller tyckte att detta var rimligt då förslaget lades fram. Här
            blir jag något konfunderad. Det vore intressant att höra vilka
            tänkbara lösningar som finns från interpellantens sida.
          </note>
          <note>
            Jag ser detta som en kommunal angelägenhet.
          </note>
          <note>
            Kommunerna har alltså att ta det här ansvaret för funktionshindrade
            som bor i kommunen, oavsett ålder. Därav följer att en del av
            de här pengarna, som tidigare var statliga, ligger i den påse
            statsbidrag som går till kommunerna.
          </note>
          <note type="speaker">
            Anf. 135 MARIETTA DE POURBAIX-LUNDIN (m):
          </note>
          <note>
            Herr talman! Vad statsrådet säger är alltså att handikappade
            i nämnda situation skall leva på socialbidrag, eftersom det inte
            finns någon annan lösning.
          </note>
          <note>
            För övrigt har jag trott att det är jag som riksdagsledamot som
            ställer frågor. En av riksdagsledamöternas uppgifter är ju att
            kontrollera regeringen. Det är alltså jag som ställer frågor.
          </note>
          <note>
            Min fråga antydde väl ändå att det är nödvändigt att hitta en
            lösning som gör att handikappade inte behöver leva på socialbidrag
            hela livet. Jag vädjar till statsrådet att försöka hitta en lösning
            här. Dessutom gäller det att ha ett medborgarperspektiv. De handikappade
            skall inte behöva söka socialbidrag hela livet. Det kan inte vara
            så att olika trygghetssystem - i det här fallet gäller det bostadsbidraget
            - så att säga inte skall kunna lösa sina egna problem, på det
            sätt som jag här tagit upp. Sådant måste kunna lösas inom systemet
            i fråga.
          </note>
          <note>
            Jag upprepar att det inte kan vara statsrådets mening att en
            handikappad skall leva på socialbidrag. Att statsrådet kräver
            svar av mig och försöker styra in på den diskussionen ser jag
            bara som argumentnöd. I
          </note>
          <note>
            stället gäller det ju att diskutera vad det handlar om.
          </note>
          <note>
            Herr talman! Allra sist: Statsrådet har nu i sitt sista inlägg
            möjlighet att säga att regeringen måste hitta en lösning som är
            mänsklig och rimlig för de handikappade.
          </note>
          <note type="speaker">
            Anf. 136 Statsrådet MAJ-INGER KLINGVALL (s):
          </note>
          <note>
            Herr talman! Det är naturligtvis alltid väldigt angeläget för
            oss att diskutera de funktionshindrades situation i vårt samhälle.
            Därför är det alltid viktigt att man i det samtalet kan utbyta
            idéer och tankar om vilka möjligheter som finns när det gäller
            att förbättra livssituationen för de funktionshindrade. Jag kan
            bara kontatera att jag, tyvärr, inte har mött sådana tankar eller
            fått sådana idéer från Marietta de Pourbaix-
          </note>
          <note>
            Lundin.
          </note>
          <note>
            Det finns ett delat ansvar mellan stat och kommun när det gäller
            de funktionshindrades situation. Det är då förstås fråga om deras
            försörjning och livskvalitet.
          </note>
          <note>
            Det handlar då om pension och bostadstillägg och om ett bra boende,
            men det handlar också om handikappersättning och assistansersättning.
            Det finns en rad inslag som jag tycker att det är oerhört viktigt
            att slå vakt om när det gäller att ha en god omvårdnad och en
            god livskvalitet för de funktionshindrade i vårt land.
          </note>
          <note>
            Överläggningen var härmed avslutad.
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 1996/97:72 Ändrade regler för
            filialetablering och vissa insättningsgarantifrågor
          </note>
          <note>
            1996/97:Fi35 av Johan Lönnroth och Per Rosengren
          </note>
          <note>
            (v)
          </note>
          <note>
            med anledning av prop. 1996/97:73 Ändring i lagen om sjuklön,
            m.m.
          </note>
          <note>
            1996/97:Sf22 av Gullan Lindblad m.fl. (m)
          </note>
          <note>
            1996/97:Sf23 av Sigge Godin m.fl. (fp)
          </note>
          <note>
            1996/97:Sf24 av Roland Larsson m.fl. (c)
          </note>
          <note>
            13 § Anmälan om interpellationer
          </note>
          <note>
            Anmäldes att följande interpellationer framställts den 13 februari
          </note>
          <note>
            1996/97:178 av Sten Andersson (m) till kommunikationsministern
          </note>
          <note>
            Öresundsbron
          </note>
          <note>
            1996/97:179 av Bo Lundgren (m) till finansministern
          </note>
          <note>
            Finansiering av kärnkraftsnedläggningen
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 25 februari.
          </note>
          <note>
            14 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
            den 12 februari
          </note>
          <note>
            1996/97:292 av Hanna Zetterberg (v) till jordbruksministern
          </note>
          <note>
            IGC och djurens välbefinnande
          </note>
          <note>
            1996/97:293 av Birgitta Wichne (m) till justitieministern
          </note>
          <note>
            Åklagarväsendet
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 25 februari.
          </note>
          <note>
            15 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit den
            12 februari
          </note>
          <note>
            1996/97:274 av Sten Tolgfors (m) till näringsministern
          </note>
          <note>
            Bergslagens elintensiva industris konkurrensvillkor
          </note>
          <note>
            1996/97:279 av Dan Ericsson (kd) till inrikesministern
          </note>
          <note>
            Jämtland
          </note>
          <note>
            1996/97:280 av Laila Bäck (s) till arbetsmarknadsministern
          </note>
          <note>
            Generationskontrakt
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 25 februari.
          </note>
          <note>
            16 § Kammaren åtskildes kl. 15.49.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 13.54 och av tredje vice talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
