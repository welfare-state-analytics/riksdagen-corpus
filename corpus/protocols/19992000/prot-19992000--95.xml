<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--95</head>
          <docDate when="2000-04-11 00:00:00">2000-04-11 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 3, 4 och 5 april.
          </note>
          <note>
            2 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1999/2000:320
          </note>
          <note>
            Till riksdagen
          </note>
          <note>
            Interpellation 1999/2000:320 av Cecilia Magnusson om kriminalvården.
          </note>
          <note>
            Interpellationen kommer att besvaras tisdagen den
          </note>
          <note>
            9 maj 2000.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 6 april 2000
          </note>
          <note>
            Justitiedepartementet
          </note>
          <note>
            Laila Freivalds
          </note>
          <note>
            Interpellation 1999/2000:321
          </note>
          <note>
            Till riksdagen
          </note>
          <note>
            Interpellation 1999/2000:321 av Jeppe Johnsson om kriminalvården.
          </note>
          <note>
            Interpellationen kommer att besvaras tisdagen den
          </note>
          <note>
            9 maj 2000.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 6 april 2000
          </note>
          <note>
            Justitiedepartementet
          </note>
          <note>
            Laila Freivalds
          </note>
          <note>
            Interpellation 1999/2000:322
          </note>
          <note>
            Till riksdagen
          </note>
          <note>
            Interpellation 1999/2000:322 av Anita Sidén om vårdares behov
            av kompetensutveckling.
          </note>
          <note>
            Interpellationen kommer att besvaras tisdagen den
          </note>
          <note>
            9 maj 2000.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 6 april 2000
          </note>
          <note>
            Justitiedepartementet
          </note>
          <note>
            Laila Freivalds
          </note>
          <note>
            Interpellation 1999/2000:323
          </note>
          <note>
            Till riksdagen
          </note>
          <note>
            Interpellation 1999/2000:323 av Maud Ekendahl om frivården.
          </note>
          <note>
            Interpellationen kommer att besvaras tisdagen den
          </note>
          <note>
            9 maj 2000.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 6 april 2000
          </note>
          <note>
            Justitiedepartementet
          </note>
          <note>
            Laila Freivalds
          </note>
          <note>
            Interpellation 1999/2000:324
          </note>
          <note>
            Till riksdagen
          </note>
          <note>
            Interpellation 1999/2000:324 av Gun Hellsvik om kriminalvården.
          </note>
          <note>
            Interpellationen kommer att besvaras tisdagen den
          </note>
          <note>
            9 maj 2000.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 6 april 2000
          </note>
          <note>
            Justitiedepartementet
          </note>
          <note>
            Laila Freivalds
          </note>
          <note>
            Interpellation 1999/2000:327
          </note>
          <note>
            Till riksdagen
          </note>
          <note>
            Interpellation 1999/2000:327 av Agne Hansson
          </note>
          <note>
            (c) om tjänstepensionsrättigheter för deltidsanställda.
          </note>
          <note>
            Interpellationen kommer att besvaras måndagen den 8 maj 2000.
          </note>
          <note>
            Skälet till dröjsmålet är andra engagemang den
          </note>
          <note>
            11 april, den 25 april och tjänsteresa den 26 april.
          </note>
          <note>
            Stockholm den 5 april 2000
          </note>
          <note>
            Näringsdepartementet
          </note>
          <note>
            Mona Sahlin
          </note>
          <note>
            Enligt uppdrag
          </note>
          <note>
            Dag Ekman
          </note>
          <note>
            Expeditionschef
          </note>
          <note>
            Interpellation 1999/2000:310
          </note>
          <note>
            Till riksdagen
          </note>
          <note>
            Interpellation 1999/2000:310 av Ewa Thalén
          </note>
          <note>
            Finné (m) om bostadsbristen.
          </note>
          <note>
            Interpellationen kommer att besvaras den 11 april
          </note>
          <note>
            2000.
          </note>
          <note>
            Skälet till dröjsmålet är att jag blev sjuk den planerade svarsdagen
            den 3 april och på grund av detta måste interpellationssvaret
            flyttas.
          </note>
          <note>
            Stockholm den 6 april 2000
          </note>
          <note>
            Finansdepartementet
          </note>
          <note>
            Lars-Erik Lövdén
          </note>
          <note>
            Interpellation 1999/2000:312
          </note>
          <note>
            Till riksdagen
          </note>
          <note>
            Interpellation 1999/2000:312 av Margareta Cederfelt (m) om Stockholmsregionens
            straffbeskattning.
          </note>
          <note>
            Interpellationen kommer att besvaras den 11 april
          </note>
          <note>
            2000.
          </note>
          <note>
            Skälet till dröjsmålet är att jag blev sjuk den planerade svarsdagen
            den 3 april och på grund av detta måste interpellationssvaret
            flyttas.
          </note>
          <note>
            Stockholm den 4 april 2000
          </note>
          <note>
            Finansdepartementet
          </note>
          <note>
            Lars-Erik Lövdén
          </note>
          <note>
            3 § Svar på interpellation 1999/2000:329 om det svenska jordbrukets
            lönsamhet
          </note>
          <note>
            Anf. 1 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Ulla-Britt Hagström har frågat vilka åtgärder jag
            avser vidta för att stimulera en höjd lönsamhet för det svenska
            jordbruket samt hur jag avser kompensera jordbrukarna för de senarelagda
            utbetalningarna av arealersättningarna.
          </note>
          <note>
            Ulla-Britt Hagström hänvisar till den s.k. ryggsäcken och de
            önskemål som har funnits om att avskaffa skatterna på vissa produktionsmedel
            till jordbruket. En hänvisning görs även till den ökade räntekostnad
            och likviditetspåfrestning för lantbruket som beslutet att senarelägga
            utbetalningen av arealersättningen anses medföra.
          </note>
          <note>
            Genom de kontakter jag har med lantbrukare i
          </note>
          <note>
            Sverige och i andra länder kan jag konstatera att levnadsstandarden
            för svenska lantbrukare är relativt sett hög. Det finns en framtidstro
            framför allt bland yngre bönder. Sverige har en miljövänlig livsmedelsproduktion
            och producerar livsmedel av hög kvalitet. De eventuella merkostnader
            som strängare regler medför övervägs av konkurrensfördelen av
            att ha rena och säkra livsmedel.
          </note>
          <note>
            Det är helt riktigt som Ulla-Britt Hagström påpekar att jordbruksföretag
            löpande läggs ned. Undersökningar visar dock att produktionen
            av jordbruksprodukter tenderar att vara relativt konstant över
            tiden.
          </note>
          <note>
            Nedläggning av jordbruksföretag innebär oftast att den friställda
            åkermarken fortsätter att brukas av andra jordbruksföretag. Detta
            är en naturlig strukturrationalisering som har pågått i Sverige
            sedan många decennier tillbaka.
          </note>
          <note>
            I regeringens förslag till "Landsbygdsprogram för
          </note>
          <note>
            Sverige" sker en satsning på riktade åtgärder för att stärka
            jordbrukets konkurrensförmåga. Några sådana exempel är de förbättrade
            villkoren för startstödet till unga bönder och de ökade satsningarna
            på investeringsstöd till bönder som t.ex. bygger om sina ladugårdar
            för att skapa en bättre djurmiljö.
          </note>
          <note>
            Detta sker tillsammans med ökade satsningar på stöd till ekologisk
            produktion och fortsatt stöd till betes- och hagmarker. Miljö-
            och landsbygdsåtgärderna kommer att bidra till en ökad lönsamhet
            och stärkt konkurrensförmåga för jordbruket.
          </note>
          <note>
            Ryggsäcken kommer att lätta betydligt inom en snar framtid. Regeringen
            föreslår att skatterna på el och eldningsolja sänks. Förutom detta
            kommer den av lantbruket kritiserade kartavgiften att tas bort.
            Detta innebär en minskad utgift med 30 miljoner kronor för näringen
            samt en minskad administration för bönderna. Dessa kostnadsminskningar
            tillsammans med satsningarna på miljö- och landsbygdsutveckling
            kommer att leda till en stärkt konkurrenskraft för jordbruket.
            Senareläggningen av utbetalningen av arealersättningen med några
            veckor förändrar inte denna utveckling. Jag tycker att det är
            viktigt att se till denna helhet innan särskilda skatter bryts
            ut och kritiseras och krav på olika former av kompensationer ställs.
          </note>
          <note>
            Den nyligen presenterade Lantbruksbarometern för år 1999 visar
            ett antal positiva trender om jordbrukarnas framtidstro. Bara
            för att ta ett exempel kan jag nämna att 91 % av lantbrukarna
            anser att de trivs bra eller mycket bra med sitt arbete. Vilka
            andra yrkesgrupper kan uppvisa en så hög siffra? Hans
          </note>
          <note>
            Johnsson från LRF talade nyligen på en presskonferens om "den
            enorma framtidstron bland jordbrukarna" och att det skett en "vändning"
            för jordbruket.
          </note>
          <note>
            Min slutsats av detta är att det ser relativt sett ljust ut för
            lantbruket under de kommande åren.
          </note>
          <note type="speaker">
            Anf. 2 ULLA-BRITT HAGSTRÖM (kd):
          </note>
          <note>
            Fru talman! Vid frågestunden i riksdagen den
          </note>
          <note>
            30 mars ställde jag en fråga till jordbruksminister
          </note>
          <note>
            Margareta Winberg om konsekvenserna för jordbrukarna i och med
            att regeringen flyttar fram datumet för utbetalning av arealersättning
            från den
          </note>
          <note>
            30 november till den 31 januari. Argumentet är att
          </note>
          <note>
            EU:s krav är att 95 % av utbetalningen ska vara gjord då. Det
            finns dock ingen pardon för att detta tar ifrån jordbrukarna ca
            50 miljoner kronor bara i räntekostnader och de komplikationer
            som uppstår för flera när de måste låna upp för att klara sina
            egna utbetalningar före årsskiftet. Kristdemokraterna har t.ex.
            25 miljoner kronor i budget för detta ändamål. Tekniken för att
            uppnå budgetbalans för regeringen bryr sig inte om den enskilde
            människan - jordbrukaren.
          </note>
          <note>
            Jag blev ganska förvånad över det ointresse jordbruksministern
            visade för bönderna. Jordbruksministern menade att inget fel begicks
            och att det inte finns någon grupp som är i motsvarande situation
            samt att det inte finns någon annan grupp i vårt land som får
            så mycket bidrag från EU som just bönderna. Det lät nästan som
            om jordbruksministern ansåg att bönderna var mer besvärliga än
            andra, och det framkom inte särskilt stort patos för det ämbete
            jordbruksministern är satt att förvalta.
          </note>
          <note>
            Jag har varit på LRF:s stämma i Skaraborg och har där mött mycket
            av framtidstro och flera unga jordbrukare i början av sina kärriärer.
            Men samtidigt har jag fått större insikt i de bekymmer många jordbrukare
            har för att överleva, och det har gjort mig beklämd. Detta har
            föranlett mig att skriva denna interpellation för att ytterligare
            få diskutera frågan om jordbrukets lönsamhet. Eftersom Sverige
            inte heller tar till vara de resurser jordbrukarna kan få från
            EU
          </note>
          <note>
            behöver detta diskuteras ytterligare ett steg vidare.
          </note>
          <note>
            T.ex. kompenserar vi kristdemokrater i vår skuggbudget med 545
            miljoner kronor för miljöprogram och landsbygdsutveckling som
            EU-kommissionen har fattat beslut om men som Sverige har nobbat.
          </note>
          <note>
            Fru talman! Jordbruket står, med livsmedelshantering osv., för
            10 % av sysselsättningen. Ett faktum är att det svenska jordbruket
            har mycket stort förtroende hos svenska folket. Men nettoinkomsten
            om man jämför euro per årsarbetare är mycket låg i förhållande
            till övriga europeiska länder. Priset på diesel är dubbelt så
            högt i Sverige som i andra EU-länder, förutom att dansk och tysk
            diesel är på väg upp -
          </note>
          <note>
            jämförelsen blir inte helt rättvis. Jordbruket betalar t.ex.
            ca 2 kr i trafikrelaterad skatt - vilket egentligen är fel. Kraven
            på 5-procentig inblandning av biobränsle kommer att fördyra i
            framtiden.
          </note>
          <note>
            Om den biologiska mångfalden ska klaras måste jordbruket få positiva
            signaler. Utlovade skattelättnader vad gäller brännolja och el
            för att jordbruket ska likställas med tillverkningsindustrin finansieras
            till två tredjedelar av tidigare givna löfte - alltså inte fullt
            ut. Jordbrukarna måste få chansen att bli konkurrenskraftiga.
          </note>
          <note>
            Jag vill därför fråga jordbruksministern om skatter kan komma
            att återföras till jordbruket, t.ex. till skogs- och mellanbygd,
            för att jordbruket inte ska kvävas och den biologiska mångfalden
            därmed ta stryk. Här finns t.ex. 360 miljoner i skatt på handelsgödsel.
            Kan något återföras till jordbruket? Det är ett par tusen jordbruksenheter
            som läggs ned varje år. Är en konsekvensanalys när det gäller
            jordbruksnäringens betydelse för Sverige påtänkt?
          </note>
          <note>
            Anf. 3 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Jag har svårt på en punkt, Ulla-Britt
          </note>
          <note>
            Hagström, och det är att känna någon patos för EU:s jordbrukspolitik.
            Jag utgår ifrån att vi delar den uppfattningen - konstigt vore
            det annars, särskilt med tanke på att vi i riksdagens EU-nämnd
            varit helt överens om ställningstagandena inför de beslut som
            jag har varit med om att fatta i Bryssel. Vi har varit helt överens
            om detta och om att den nuvarande jordbrukspolitiken är alltför
            byråkratisk och medför en massa skador inte minst för de fattigaste
            människorna i tredje världen. Jag utgår från att Ulla-Britt Hagström
            och det parti hon representerar delar den uppfattningen. Märkligt
            vore det annars.
          </note>
          <note>
            Vi har också ett ansvar även för länder utanför vår gräns. Ibland
            glömmer vi det och tror att EU är till enbart för Sverige. Men
            för den näring som jag är satt att hantera, sköta och utveckla
            känner jag ett mycket stort patos. Jag tycker att det är viktigt
            att man nu ser vad som faktiskt händer i Sverige. Det tycker jag
            speglas dåligt både i Ulla-Britt Hagströms interpellation och
            i hennes anförande.
          </note>
          <note>
            Vi ser nu vad som händer och vad som hände under 1999. Vi kan
            se att det nu, till skillnad från tidigare år då allt var så dystert
            och alla kurvor pekade så mycket nedåt, är en vändning på gång.
            Det skriver lantbrukspressen, och det säger LRF:s ordförande.
          </note>
          <note>
            Försök att ta till er det lite grann, för det blir också ett
            stöd för de många framför allt unga lantbrukare som nu satsar,
            som nu bygger ut och som nu investerar och faktiskt tror på framtiden.
          </note>
          <note>
            De största optimisterna finns på småländska höglandet och i norra
            Sverige. Det tycker jag är mycket intressant, för det är ändå
            områden som vi annars brukar betrakta som mindre gynnade områden.
          </note>
          <note>
            På alla områden finns det en optimism, inte minst bland de större
            jordbruken. Det ligger också i linje med EU:s nuvarande jordbrukspolitik,
            som gynnar de större. Det är också ett skäl för mig att vilja
            ändra denna politik, som jag som sagt inte kan känna något större
            patos för - i varje fall inte i positiv bemärkelse.
          </note>
          <note>
            Det finns en enorm framtidstro och en tro på företagandet, sade
            Hans Jonsson vid en presskonferens, där han också talade om denna
            vändning för jordbruket. Se vändningen, och vänd inte tillbaka,
            för då blir den till en återvändsgränd.
          </note>
          <note>
            Jag undrar vad det är för pengar som jag inte har plockat hem
            från Bryssel och som vi inte utnyttjar. Vi utnyttjar varenda krona
            vi har fått. Vi har förhandlat och fått hem de pengar som i den
            fördelning som gjordes gavs till Sverige. Vi kan inte få hem fler
            pengar, för det finns inget utrymme kvar. Alla pengar är fördelade.
            Därmed har Sverige fått sin del. Vi har en medfinansiering, och
            den är helt klar. Jag undrar vad det är för pengar vi inte tar
            hem från Bryssel. Kan
          </note>
          <note>
            Ulla-Britt Hagström svara på den frågan?
          </note>
          <note type="speaker">
            Anf. 4 ULLA-BRITT HAGSTRÖM (kd):
          </note>
          <note>
            Fru talman! Jag är glad över att jordbruksministern här uttalar
            sitt patos för jordbrukarna och för bönderna. Det är en viss politik
            som Margareta Winberg inte ställer upp på. Jag tror att bönderna
            blir glada över att höra att det finns ett engagemang.
          </note>
          <note>
            Jag vet också att optimismen är stor, för jag såg med glädje
            de yngre jordbrukarnas optimism på distriktsstämman i Skaraborg.
            Men jag känner också till de bekymmer som finns. Landsbygden avfolkas
            i dag i snabbare takt än någonsin, och det är fortfarande framför
            allt mjölk- och nötköttsproducenter i skogsoch mellanbygd som
            slutar. Svenska ladugårdar stängs. Omistliga natur- och kulturvärden
            går förlorade. Den biologiska mångfalden är helt beroende av betande
            djur. 70 % av alla hotade växter hör också till odlingslandskapet.
          </note>
          <note>
            Vi måste ta vara på våra möjligheter att förena miljöprofil med
            konkurrenskraft för jordbruket. Jordbruksministern skulle vinna
            på att ännu mera ta vara på den framtidstro som trots allt finns
            hos bönderna.
          </note>
          <note>
            Jordbruksministern har hänvisat till Sifos lantbruksbarometer
            med intervjuer med 1 000 lantbrukare, som visar att 43 % av de
            yngre tror att de kommer att ha bättre lönsamhet på sin gård om
            fem år. Men motsvarande siffra för bönder över 40 år är bara
          </note>
          <note>
            15 %, och de har ju trots allt erfarenheten. 49 % tror på lönsamhet
            för ekologiskt jordbruk.
          </note>
          <note>
            Lantbrukarnas Riksförbund ställer sig positivt till att EU inom
            två år ska ha ett eget livsmedelsverk, t.ex. Då skulle regeringen
            kunna ta chansen och försöka få European Food Authority att stationeras
            i
          </note>
          <note>
            Sverige. Det finns ett livsmedelssäkerhetstänkande inom hela
            livsmedelskedjan. Det skulle ge positiva signaler till lantbrukarna.
          </note>
          <note>
            Fru talman! Varför ska svenska bönder ha pålagor som inte konkurrenter
            från andra länder har - t.ex.
          </note>
          <note>
            extra dieselskatt och avgift på handelsgödsel - och varför ska
            regeringen, i stället för att medge lättnader, hålla inne 4 miljarder
            till efter årsskiftet för arbete som bönderna redan har utfört?
          </note>
          <note>
            Jordbruksministern arbetar med kraft på jämställdhetsområdet,
            som jag verkligen vill ge jämställdhets- och jordbruksminister
            Margareta Winberg en eloge för. Med den problematiken finns också
            inom jordbruksområdet. Vi behöver mainstreamingmetoder för kvinnorna
            i jordbruket, så att de får förutsättningar att nå lönsamhet.
          </note>
          <note>
            Att bönderna ska slippa kartavgiften, t.ex., är faktiskt en stridsfråga.
            Kammarrätten i Jönköping anser att kartavgiften är olaglig. Det
            kan t.o.m. bli så att regeringen tvingas betala tillbaka 30 miljoner
            för både år 1998 och 1999. Jordbruket kan inte utsättas för tjuvgrepp
            på tjuvgrepp. Nu är det dags för 86 000
          </note>
          <note>
            jordbruksföretag att t.ex. befrias från elskatt. Ryggsäcken har
            tyngts med dieselskatt, och endast två tredjedelar av löftena
            om lättnad för el och brännolja har genomförts.
          </note>
          <note>
            Vad beträffar skatten på olja gäller samma som för industrin,
            men jordbrukets småskalighet gör att bönderna ändå förlorar. En
            gräns sätts på tusen kronor per kvartal. Det handlar om att de
            bönder som förbrukar 40 % av oljevolymen kommer att missa återbäringen.
          </note>
          <note>
            Varför kan man vad gäller el inte göra på samma sätt som i industrin?
            Man kan skriva en kod på fakturan så att skatten inte läggs på
            hos elleverantören, som andra företag gör. Det skulle också vara
            ett sätt att underlätta som jag gärna skulle vilja ha en kommentar
            från Margareta Winberg om.
          </note>
          <note>
            Anf. 5 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Vi delar båda uppfattningen att det är en olycklig
            utveckling att landsbygden avfolkas. Nu vill jag kanske inte säga
            att det i första hand beror på att tre jordbruk per dag i snitt
            läggs ned. Om man är lite seriös och går in och tittar på det
            hela från ett lite mer vetenskapligt perspektiv, som jag vet att
            den sittande regionalpolitiska utredningen gör, kommer man fram
            till slutsatsen att det inte beror på att folk flyttar. Det är
            inte det primära skälet. Det beror framför allt på att vi har
            så låga födelsetal. Där har vi ett annat möjligen gemensamt intresse
            av att skapa sådana förutsättningar för familjer att det blir
            intressant att skaffa sitt första eller kanske t.o.m. sitt andra
            eller tredje barn.
          </note>
          <note>
            Där gives ett utmärkt tillfälle för Ulla-Britt
          </note>
          <note>
            Hagström och kristdemokraterna att stödja den vårproposition
            som presenteras senare i veckan, därför att där kommer den största
            familjepolitiska satsningen på decennier, som bl.a. har till syfte
            att säkra barnfamiljernas framtidstro så att de vågar skaffa sitt
            första eller möjligen sitt andra eller tredje barn. Det gäller
            också jordbrukets par och barn.
          </note>
          <note>
            De siffror som Lantbruksbarometern presenterar är mycket positiva,
            om man jämför med hur det har varit tidigare år. Sedan kan man
            alltid önska sig
          </note>
          <note>
            100 %, men dit kommer vi aldrig att nå.
          </note>
          <note>
            Beträffande livsmedelsinstitutet kan jag säga att jag är väldigt
            glad över att det påhejas så väldigt. Det var från början - för
            över ett år sedan, innan vitboken kom - mitt förslag. Jag menade
            att det efter Belgienskandalen, med dioxin och annat, behövdes
            ett någotsånär fristående europeiskt livsmedelsorgan som skulle
            förebygga och spana efter sådant som skulle kunna komma.
          </note>
          <note>
            Nu ser vi att detta blir verklighet. Var ska det då placeras?
            Sverige skulle vara en utomordentlig kandidat för en sådan placering.
            Jag har just varit på
          </note>
          <note>
            Livsmedelsverket med den belgiska hälsoministern för att förevisa
            vårt livsmedelsverk som är mycket bra i dessa avseenden. Var placeringen
            till slut blir får vi väl se. Vi har ju preliminärt stött Finland,
            eftersom vi hade en sådan deal. Vi får väl se om Finland får det
            här. Det bestämmer varken Finland eller Sverige utan rådet i dess
            helhet.
          </note>
          <note>
            Sedan ska jag gå över till detta med skatterna på handelsgödsel,
            bekämpningsmedel och annat. El- och eldningsoljefrågan kommer
            ju att lösas i vårpropositionen. Innan beslutet ens är framlagt
            ser jag att man genast hittar en ny arena för att kräva nya miljoner
            tillbaka. Då säger man att det är andra avgifter som är så betungande
            och att man måste få tillbaka dem. Och så jämför man med andra
            länder. Man jämför alltid med andra länder när det gäller utgifter,
            aldrig när det gäller intäkter. Sanningen är ju den att bönderna,
            de svenska lantbrukarna, i vårt landsbygds- och miljöprogram får
            tillbaka ungefär 2,4 miljarder. Det är återflödet. Det är 1,2
            miljarder från EU och 1,2 miljarder från Sverige. Det är det som
            så att säga går tillbaka till det svenska jordbruket. Det är ett
            mycket stort program jämfört med många andra länder som kanske
            de facto har en lägre avgift på handelsgödsel och annat. Detta
            får de svenska bönderna tillbaka.
          </note>
          <note>
            Jag vill alltså avvisa att man så fort en fråga nästan är löst
            kommer med nya krav. Jag gillar inte den strategin.
          </note>
          <note type="speaker">
            Anf. 6 ULLA-BRITT HAGSTRÖM (kd):
          </note>
          <note>
            Fru talman! Jag tror ändå att man ska lyssna till dem som har
            erfarenheten och ta till sig den strategi som jordbrukarna har
            för att se hur man ska lösa problemen. Det är ju ändå, som jordbruksministern
            säger, tre jordbruksenheter som läggs ned varje dag.
          </note>
          <note>
            Om det skulle vara så med småföretag och fabriker skulle man
            också reagera.
          </note>
          <note>
            Vi vill givetvis att det ska födas fler barn. Jag är mycket bekymrad.
            Man tror t.ex. att det kommer att flytta in 200 000 personer till
            Stockholm inom tio år men att vi bara ska bli 100 000 fler i landet.
            Det här löser vi kanske inte med Margareta Winbergs maxtaxa, utan
            det här löser vi kanske genom att det finns en möjlighet att välja
            barnomsorgsform på ett helt annat sätt. Men jag ska inte gå in
            på den debatten nu.
          </note>
          <note>
            Jag är också glad över att Margareta Winberg håller på med Livsmedelsinstitutet
            och försöker få det till stånd. Jag skulle ju önska att vi kunde
            få det till vårt land, men jag känner inte riktigt till uppgörelsen
            med Finland. Därför vill jag inte ge mig in i den diskussionen.
          </note>
          <note>
            När det gäller EU-medel tar vi inte till vara kommissionens medel
            för miljöprogram och landsbygdsutveckling fullt ut. Det skulle
            vi kunna göra.
          </note>
          <note>
            Jordbruksministern svarar att nedläggningen av jordbruksföretag
            oftast innebär att den friställda åkermarken fortsätter att brukas
            av andra jordbruksföretag och att det är en naturlig strukturrationalisering.
          </note>
          <note>
            Visst är det så, men den dåliga lönsamheten gör att de som tar
            över, t.ex. grannar och andra, har en knapphet på djur som kan
            beta. Vi har fått reda på av LRF att detta särskilt i de södra
            och mellersta jordbruksbygderna innebär problem och att betesmarkerna
            förbuskas. Det är också ett bekymmer om vi ska behålla en biologisk
            mångfald. Då måste jordbruket kunna leva i hela landet. Nu var
            min tid slut.
          </note>
          <note>
            Anf. 7 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! När det gäller det sista som sades vill jag säga
            att det ju är i de områden som Ulla-Britt
          </note>
          <note>
            Hagström nu pekar på som framtidstron är som störst.
          </note>
          <note>
            Det är ju där som man vill investera, och det är där som man
            satsar. Om det finns någon rim och reson och logik i det här borde
            det leda till öppna landskap även i fortsättningen.
          </note>
          <note>
            Det handlar om tre jordbruk per dag i snitt. Fråga hur många
            som läggs ned i Finland eller Norge. Jag var i Norge förra veckan.
            Där ser man ett ur deras perspektiv ganska svårt scenario framför
            sig med en storleksrationalisering som kanske blir ännu större
            än den som vi nu ser i Sverige. Vår stora är ju redan gjord. Det
            här gäller likaså Finland. Där kommer det att ske många dramatiska
            saker - det håller redan på.
          </note>
          <note>
            Jag tycker inte att man ska överdramatisera att det är tre per
            dag. Det har varit så bakåt i tiden, och det är så nu. Den nuvarande
            politiken i EU driver också fram allt större enheter, eftersom
            man får betalt efter arealen - ju större areal desto mer miljoner.
            Man vill ha mycket areal eftersom man då får mycket pengar.
          </note>
          <note>
            Sedan vill jag fråga vad det är för pengar som vi inte tar hem
            från EU. Jag fick inget svar. Ulla-Britt
          </note>
          <note>
            Hagström säger bara att vi inte tar hem dem. Vad är det för pengar?
            Vi har förhandlat. Vi har fått hem detta. Nu ska vi se till att
            det som vi har förhandlat hem också går ut och används av våra
            jordbrukare.
          </note>
          <note>
            I tidningen Land från den 7 april skriver Torbjörn
          </note>
          <note>
            Wennebro så här: "Att bilden av lantbruket behöver bli positivare
            torde alla vara överens om, inte minst för att kunna dra till
            sig nya, engagerade och initiativrika människor som lantbruksföretagare
            . Det är allas ansvar".
          </note>
          <note>
            Jag hoppas också att det är alla i riksdagens ansvar.
          </note>
          <note>
            För övrigt vill jag avsluta med att säga att jag i går på livsmedelsindustrins
            årsmöte annonserade att jag kommer att bjuda in representanter
            för både industrin och näringen för att försöka göra promotion
            - det heter så på engelska; jag kommer inte ihåg det svenska ordet
            - för svenskproducerad mat. Det handlar om att lansera den på
            ett bättre sätt, eftersom den är bäst i världen.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1999/2000:336 om inrättande av en
            djurskyddsmyndighet
          </note>
          <note>
            Anf. 8 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Karin Olsson har frågat mig om jag är beredd att
            inrätta en djurskyddsmyndighet.
          </note>
          <note>
            Jag har den 6 mars 1996 och den 24 mars 1999
          </note>
          <note>
            svarat på två riksdagsfrågor om att inrätta en djurskyddsmyndighet.
            Jag svarade då att det inte förelåg något förslag om att inrätta
            en särskild sådan myndighet och att verksamheten inom befintliga
            myndigheter i stället borde utvecklas vad gäller djurskyddet.
          </note>
          <note>
            Även den förra jordbruksministern har svarat på en riksdagsfråga
            på liknande sätt.
          </note>
          <note>
            Djurskydd är en viktig fråga med inte minst etiska dimensioner.
            Den engagerar många människor och har stor betydelse för det enskilda
            djurets välbefinnande. Djurskyddet ska stärkas och god djurhållning
            eftersträvas på såväl nationell nivå som EU-nivå.
          </note>
          <note>
            Sedan den nuvarande djurskyddslagen trädde i kraft år 1988 har
            regelverket ständigt förändrats och skärpts. Detta utesluter emellertid
            inte att ytterligare förbättringar kan göras. I och med samhällets
            stadigt ökande intresse för etiska frågor i allmänhet och djurskyddsfrågor
            i synnerhet finns ett alltmer ökande behov av att regering och
            myndigheter tar beslut utifrån allsidiga och högkvalitativa underlag.
            Även
          </note>
          <note>
            Sveriges ökande deltagande i internationella organisationer som
            Europarådet och WTO ställer höga krav på underlag för diskussioner
            och beslut.
          </note>
          <note>
            Grunden för ett gott djurskydd är djurens behov och djurskyddslagens
            (1988:534) bestämmelse om att djur ska behandlas väl och skyddas
            mot onödigt lidande och sjukdom. Djurskydd är emellertid ett brett
            begrepp och innefattar förutom hur djur ska hållas och skötas,
            även utfodring, förebyggande, botande och lindrande av sjukdom.
            Det inbegriper dessutom djurskyddstillsyn, andra kontroller och
            provtagning.
          </note>
          <note>
            Vidare kan miljö- eller djurskyddskrav ställas som villkor för
            stödberättigande vid olika jordbruksstöd.
          </note>
          <note>
            Även skydd av vilda djur kommer i fråga genom t.ex.
          </note>
          <note>
            bestämmelser om jakt och olika fångstmetoder samt artskydd. Det
            skulle kunna finnas skäl att belysa beröringspunkterna mellan
            olika myndigheter som ansvarar för olika delar av djurskyddsfrågorna.
          </note>
          <note>
            I syfte att ytterligare analysera formerna för djurskyddet i
            Sverige anser jag därför att det skulle kunna finnas behov av
            att utreda hur en fristående djurskyddsmyndighet ska vara organiserad.
          </note>
          <note type="speaker">
            Anf. 9 KARIN OLSSON (s):
          </note>
          <note>
            Fru talman! Jag tackar ministern för svaret. Det låter mycket
            positivt att jordbruksministern visar en öppenhet för att kanske
            låta utreda detta.
          </note>
          <note>
            Remissbehandlingen av Sinikka Bohlins utredning om djurförsök
            visar att ganska många remissinstanser, bland dem länsstyrelserna
            i Uppsala och
          </note>
          <note>
            Västerbottens län, föreningarna Djurens Vänners
          </note>
          <note>
            Riksorganisation, Förbundet djurens rätt - då under namnet Nordiska
            samfundet mot plågsamma djurförsök - Sveriges Djurskyddsföreningars
            Riksförbund och Stiftelsen Forskning utan djurförsök, var mycket
            positiva till inrättandet av en djurskyddsmyndighet.
          </note>
          <note>
            Även ett stort antal remissinstanser - bland dem
          </note>
          <note>
            Smittskyddsinstitutet, Karolinska Institutet, Uppsala universitet,
            Umeå universitet samt ett antal av länsstyrelserna respektive
            de försöksetiska nämnderna -
          </note>
          <note>
            är positiva till att en djurskyddsmyndighet utreds.
          </note>
          <note>
            Som framgår av interpellationen innebär uppdelningen av djurskyddet
            ett problem. Flera områden skulle gynnas av att det finns en djurskyddsmyndighet.
          </note>
          <note>
            Jag vill i det här sammanhanget också ta upp den illegala handeln
            med utrotningshotade djur. Den illegala handeln i världen beräknas
            uppgå till den hisnande summan 50 miljarder kronor om året. Den
            beräkningen gäller både djur och växter. Det rör sig om en organiserad
            brottslighet, som kan jämföras med t.ex. narkotikahandeln.
          </note>
          <note>
            Den socialdemokratiska riksdagsgruppen anordnade för en tid sedan
            ett seminarium om den brottsliga verksamheten. Slutsatsen efter
            seminariet är att vi genom miljöbalken och även medlemskapet i
            EU har fått en bra lag på det här området. Det är nu angeläget
            att vi ser till att lagen kan tillämpas genom bl.a. ökade resurser
            till rättsväsendet och genom informationsinsatser.
          </note>
          <note>
            Det går mode också i att skaffa djur. Jag har förstått - det
            är obegripligt för mig - att giftormar för närvarande är mycket
            populära. Ett annat populärt djur är sköldpadda. Det handlar både
            om hur de införda djuren behandlas och om att skydda utrotningshotade
            djur. När det gäller giftormar är det naturligtvis också en säkerhetsfråga
            för polis och tullpersonal.
          </note>
          <note>
            I många fall tror jag att vi genom bättre information kan komma
            till rätta med den olagliga handeln.
          </note>
          <note>
            Genom ökad medvetenhet och ökat socialt tryck kan vi få människor
            att reagera mot att sällsynta djur blir en handelsvara för samvetslösa
            individer.
          </note>
          <note>
            När vi diskuterar djurskydd får vi inte glömma den här hanteringen.
            Jag har i min interpellation pekat på problemet med att djurskyddet
            är fördelat på olika myndigheter. Detsamma gäller, såvitt jag
            förstår, kampen mot handeln med utrotningshotade djur. Jag undrar
            hur jordbruksministern ser på den illegala handeln.
          </note>
          <note>
            Det jag saknar i ministerns svar är ministerns personliga inställning
            till en djurskyddsmyndighet.
          </note>
          <note>
            Tycker inte ministern att det kan vara bra för djurskyddet? Vill
            ministern låta utreda och låta inrätta en djurskyddsmyndighet?
            Det är min fråga.
          </note>
          <note type="speaker">
            Anf. 10 MARIANNE CARLSTRÖM (s):
          </note>
          <note>
            Fru talman! Det finns många aspekter på djurskydd. Jag kan ha
            förståelse för vissa djurförsök, t.ex.
          </note>
          <note>
            när det gäller det som kan bota sjukdomar hos människor, men
            bara i de fall när det inte finns alternativa metoder att testa
            på.
          </note>
          <note>
            I Göteborg görs t.ex. homosexförsök på råttor och andra försök
            när det gäller djurs sexuella beteende, och det är svårt att förstå
            meningen med det.
          </note>
          <note>
            Jag instämmer i att djurskyddsmyndigheten bör utredas och inrättas
            i Sverige. Låt oss vara först!
          </note>
          <note>
            Anf. 11 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Det var minst två frågor i en. Om jag börjar med
            Marianne Carlströms fråga om djurförsök, förbjuder rutinerna mig
            att gå in på enskilda försök.
          </note>
          <note>
            Men jag kan säga så mycket att efter den diskussion som har varit
            om de här djurförsöken på råttor, som har påståtts vara ett sätt
            att utreda huruvida man med olika försök kan ändra deras sexuella
            beteende, har jag bjudit in forskaren och några andra till en
            diskussion på departementet för att få höra vad syftet med försöken
            är. Även om jag inte styr över vare sig forskning eller enskilda
            försök tycker jag att det känns angeläget att ta en sådan diskussion
            och få reda på hur det egentligen är.
          </note>
          <note>
            Man kan ju, när man hör de mest vulgära sakerna om det här, studsa
            lite grann - särskilt jag, som har varit och fortfarande är aktiv
            för de homosexuellas sak. Detta låter något märkligt. Jag hoppas
            att jag vid denna utfrågning nu ska få sanningen.
          </note>
          <note>
            När det gäller inrättandet av en fristående djurskyddsmyndighet
            har jag tidigare, som sagt, varit lite tveksam. Jag har sett ett
            värde i att man integrerar djurskyddsaspekterna i myndigheternas
            verksamhet.
          </note>
          <note>
            Det är ungefär som med jämställdhet och mainstreaming, att det
            ska in i alla politikområden. Djurskyddsaspekterna och -perspektiven
            ska in på områdena i de myndigheter som hanterar djur och därmed
            sammanhängande frågor. Det är den ena sidan av saken.
          </note>
          <note>
            Den andra sidan av saken är om statusen för Sverige skulle höjas.
            Svaret är ja. Men skulle det i sak bli bättre? Det är ju det som
            vi får se till, oavsett profilen på Sverige. Blir det bättre i
            sak? Där har jag, som sagt, kanske börjat ändra uppfattning något.
            Jag har också sagt vid en hearing som vi hade om djurförsöksetiska
            prövningar att jag kanske är öppen för det här nu, av olika skäl.
            En poäng med det är att det är en myndighet som är neutral i förhållande
            till de näringar som rör djur.
          </note>
          <note>
            En annan poäng är att myndigheten kan borga för
          </note>
          <note>
            - jag säger inte att så sker i dag - att produktionsteknik och
            ekonomi inte går före djurskyddet, eller att det sätter djurskyddet
            i Sverige och därmed opinionens inställning till detta högre upp
            på dagordningen.
          </note>
          <note>
            En egen myndighet kan lyfta djurskyddsfrågornas status, inte
            bland unga engagerade människor men bland politiker - också bland
            medelålders kvinnor, får jag väl säga om jag hänvisar till Karin
            Olsson och mig - och bland många andra där detta intresse inte
            finns. Jag tycker att det är en så viktig fråga att det är bra
            om man kan höja statusen också i andra politikers ögon.
          </note>
          <note>
            Huvudfrågan är ju: Gynnar det djuren? Blir det bättre resultat
            för djuren? Där lutar jag nog åt att vilja säga att jag tror att
            det skulle bli ett bättre resultat för djuren, och det är huvudsaken.
          </note>
          <note type="speaker">
            Anf. 12 KARIN OLSSON (s):
          </note>
          <note>
            Fru talman! Svaret gläder mig. Vi kan jämföra med Naturvårdsverket,
            som inte bara har gjort miljöfrågorna profilerade i Sverige utan
            även gjort att
          </note>
          <note>
            Sverige internationellt ofta förknippas med ett gott miljötänkande.
            Kan inte en djurskyddsmyndighet vara ett sätt för Sverige att
            bättre profilera sig och driva djurskyddsfrågor internationellt?
            Såvitt jag vet finns det inget annat land i världen som har en
            djurskyddsmyndighet, och det är därför en chans för
          </note>
          <note>
            Sverige att bli föregångare. Det förtar inte värdet av djurskyddsmyndigheten
            på något sätt. Jag tycker att vår profil i det här är viktig,
            samtidigt som vi ökar skyddet för våra djur.
          </note>
          <note>
            Det faktum att en djurskyddsmyndighet inrättas förhindrar inte
            att man har ett integrerat tänkande när det gäller djurskyddsfrågor,
            t.ex. i Jordbruksverket.
          </note>
          <note>
            Vi kan jämföra med Naturvårdsverket: bara för att vi har det
            innebär det inte att andra verk, t.ex. Jordbruksverket, Energimyndigheten,
            Luftfartsverket,
          </note>
          <note>
            Vägverket eller vem som helst, inte behöver tänka på miljön -
            tvärtom. Naturvårdsverket är ett gott stöd i dessa myndigheters
            arbete och en blåslampa för att få dem att jobba för miljön.
          </note>
          <note>
            Jag ställer mitt hopp till jordbruksministern att hon både låter
            utreda och införa en djurskyddsmyndighet.
          </note>
          <note>
            Anf. 13 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Jag tycker att vinklingen mot Naturvårdsverket var
            intressant. Jag har själv inte tänkt på det. Men det är ju en
            separat myndighet, som har att driva naturvård och miljöfrågor,
            men det fråntar inte andra deras ansvar. Det var en ny vinkel
            för mig, och det stärker min delvis annorlunda uppfattning.
          </note>
          <note>
            Också detta med det internationella arbetet är naturligtvis viktigt.
            I både EU och inte minst Europarådet håller vi en hög svansföring
            när det gäller djurskyddet. Det handlar om att vi ständigt efterfrågar
            förbättringar, att vi är aktiva med synpunkter, att vi framhåller
            Sverige som ett föregångsland - som vi är i de allra flesta frågor
            på det här området -, att vi går upp och visar vad vi gör som
            möjlighet för en utveckling och en förändring och att vi stöder
            forskning kring djurskydd.
          </note>
          <note>
            Det är oerhört viktigt att vi upprätthåller detta internationella
            arbete och fortsätter att vara ett föregångsland. Där ser jag
            att en separat särskild djurskyddsmyndighet skulle kunna stärka
            oss i det arbetet. Jag lovar att fundera. Jag ska ta kort tid
            på mig att komma med ett mer konkret svar.
          </note>
          <note type="speaker">
            Anf. 14 KARIN OLSSON (s):
          </note>
          <note>
            Fru talman! Jag vill bara tacka ministern. En sak är jag alldeles
            övertygad om. Sveriges ställning i EU
          </note>
          <note>
            är stark, och den kan bli ännu starkare. Jag vet också att svansföringen
            är hög när det gäller det här. Tack så mycket.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1999/2000:284 om ersättningsjobb vid
            stängning av Barsebäck
          </note>
          <note>
            Anf. 15 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Anders Karlsson har frågat mig vad jag avser att
            göra för att kompensera Kävlinge kommun för förlorade sysselsättningstillfällen
            i samband med nedläggningen av Barsebäcks kärnkraftverk.
          </note>
          <note>
            Som en följd av riksdagens beslut våren 1997 om energipolitikens
            inriktning stängdes driften av reaktorn Barsebäck 1 den 30 november
            förra året. Enligt riksdagens beslut ska den andra reaktorn i
            Barsebäck stängas senast den 1 juli 2001, förutsatt att bortfallet
            av elproduktion kan kompenseras. Regeringens avsikt är att underställa
            riksdagen detta ärende i budgetpropositionen för 2001. Personalen
            har en anställningsgaranti som gäller t.o.m. år 2004, och är för
            närvarande i stor utsträckning sysselsatt med s.k. avställnings-
            och servicedrift av reaktor 1 samt driften av reaktor 2. Personalens
            utvecklingsmöjligheter samt
          </note>
          <note>
            Barsebäcksverkets kompetensbehov i ett längre tidsperspektiv
            motiverar dock fortsatt uppmärksamhet.
          </note>
          <note>
            Näringsdepartementet och berörda myndigheter kommer i samråd
            med företaget och personalorganisationerna att nära följa utvecklingen
            vad gäller verkets tillgång till kompetent personal. Näringsdepartementet,
            företaget och de fackliga organisationerna har ett konstruktivt
            samarbete i dessa frågor.
          </note>
          <note>
            Mot denna bakgrund anser jag att frågan om ersättningsjobb är
            för tidigt väckt. Låt oss först se vilket ställningstagande riksdagen
            gör våren 2001 kring reaktor 2:s framtid. Vi vill också få en
            uppfattning om hur samarbetet inom det nya produktionsbolaget,
            som ska omfatta både de fyra reaktorerna i Ringhals och reaktor
            B 2, kan komma att påverka personalens situation.
          </note>
          <note>
            Jag vill understryka att Kävlinge kommun ligger i en av de mest
            dynamiska regionerna i Sverige. Läget inom Malmös lokala arbetsmarknad
            och i södra Östersjöregionen utgör i sig en styrka som nu kommer
            att förstärkas genom bron över Öresund. En skånsk styrka är också
            de förhållandevis korta avstånden i landskapet som ger förutsättningar
            för hög rörlighet på arbetsmarknaden mellan många kommuner.
          </note>
          <note>
            Jag ser därför i dagsläget inte någon anledning för staten att
            vidta särskilda åtgärder för att kompensera
          </note>
          <note>
            Kävlinge kommun för de sysselsättningstillfällen som på längre
            sikt kan gå förlorade i samband med en ännu ej beslutad nedläggning
            av Barsebäck. Jag förutsätter dessutom att Kävlinge kommun, i
            samarbete med Region Skåne, genom en aktiv näringslivspolitik,
            det regionala tillväxtavtalet och den regionala utvecklingspolitiken
            strävar efter att skapa en långsiktig, hållbar utveckling för
            kommunen. Jag tror att kommunen har alla möjligheter att lyckas
            med detta.
          </note>
          <note>
            Fru talman! Anders Karlsson frågar också om någon kontakt tagits
            mellan jordbruksministern och mig om att lokalisera ett livsmedelsinstitut
            till Kävlinge.
          </note>
          <note>
            Vissa kontakter har förevarit mellan våra departement. Såväl
            jordbruksministern som jag har uppmanat Kävlinge kommun att prioritera
            ärendet i det regionala tillväxtavtalet, främst genom regionala
            finansieringslösningar. Det projektdokument som nu återfinns i
            tillväxtavtalet förutsätter en mycket stor andel statliga medel.
            Om Kävlinge kommun kan påvisa ett starkt lokalt engagemang och
            ett regionalt förankrat och balanserat finaniseringsförslag är
            NU-
          </note>
          <note>
            TEK enligt vad jag erfarit berett att se över detta projekt i
            positiv anda.
          </note>
          <note type="speaker">
            Anf. 16 ANDERS KARLSSON (s):
          </note>
          <note>
            Fru talman! Jag vill tacka näringsministern för svaret. Det är
            lätt att förledas till att tro att hela Skåne växer så det knakar.
            Men så är inte fallet. Det är i
          </note>
          <note>
            Skåne som i Stockholm. Vissa delar har inte samma goda utveckling
            som andra. Vi får inte glömma bort att mindre kommuner som Kävlinge
            har svårt att hävda sig mot de större när det gäller etablering
            av nya företag.
          </note>
          <note>
            Näringsministern får inte tro att bara därför att
          </note>
          <note>
            Kävlinge befinner sig i en tillväxtregion kommer det enkelt att
            läka såren efter Barsebäcks avveckling.
          </note>
          <note>
            Som exempel kan nämnas att Barsebäcksverket årligen köper varor
            och tjänster för 300 miljoner bara i
          </note>
          <note>
            Skåne varav 50 miljoner i Kävlinge kommun. Denna åderlåtning
            är inte lätt att kompensera med nya företag.
          </note>
          <note>
            Fru talman! I samband med att energiuppgörelsen presenterades
            den 5 februari 1997 om att kärnkraftverket i Barsebäck skulle
            stängas utlovades kompensation till Kävlinge kommun från samtliga
            partiföreträdare som var med om överenskommelsen. Socialdemokratiska
            näringsministrar har under den aktuella tidsperioden vid upprepade
            tillfällen klargjort att staten måste ta ett större ansvar för
            sysselsättning vid statliga nedläggningar än när det privata näringslivet
            omstrukturerar sin verksamhet.
          </note>
          <note>
            Regeringen uppdrog därför till länsstyrelsen i
          </note>
          <note>
            Skåne län att utreda konsekvenserna vid en nedläggning av Barsebäcksverket.
            I direktiven angavs att man skulle utreda vilka konsekvenser en
            nedläggning skulle innebära för Kävlinge kommun. I denna analys
            skulle även ingå en belysning av vad det innebär för hela Skåneregionen.
            Det ingick också i utredningsuppdraget att lämna förslag till
            alternativa utvecklingsmöjligheter för Kävlinge kommun vid nedläggning.
          </note>
          <note>
            Under detta utredningsarbete arrangerade länsstyrelsen och Kävlinge
            kommun i november 1997 en konferens där syftet var att genom ett
            antal på förhand presenterade projektidéer i gruppdiskussioner
            hitta nya arbetstillfällen till Kävlinge kommun som ersättning
            för ett nedlagt Barsebäck.
          </note>
          <note>
            Utredningsförslaget redovisades. Där förordades bl.a. ett forskningsinstitut
            på det livmedelsindustriella området. NUTEK har därefter utrett
            förutsättningar och förordat ett institut med forskningsinriktning
            mot konsumenter, marknadskunskap och produktutvecklingskunskap.
          </note>
          <note>
            Fru talman! Jag måste av näringsministerns svar göra den bedömningen
            att han är beredd att medverka ekonomiskt till en etablering av
            ett livsmedelsinstitut till Kävlinge kommun om Skåneregionen i
            övrigt ställer sig positiv.
          </note>
          <note type="speaker">
            Anf. 17 RONNY OLANDER (s):
          </note>
          <note>
            Fru talman och näringsministern! Interpellationen handlar om
            en enskild region kring Kävlinge kommun. Men egentligen är det
            en nationell fråga kring hela konceptet för Sveriges energiförsörjning
            och i en förlängning kärnkraftens totala avveckling enligt den
            folkomröstning vi hade för en hel del år sedan.
          </note>
          <note>
            Det här beslutet får naturligtvis regionalpolitiska konsekvenser.
            I svaret handlar det från näringsministerns sida om en positiv
            avslutning via NUTEK kontra Kävlinge kommun och kontra Region
            Skåne. På sikt handlar det också om viktiga signaler om den som
            är först ut i den totala helheten vad gäller energiförsörjningen.
            Vad får den för behandling, och vad får det för konsekvenser?
          </note>
          <note>
            Andra kommer naturligtvis att mycket nogsamt följa den långsiktiga
            lösningen. Vi vet alla vad energin har för betydelse för välfärden
            i landet och naturligtvis också vad det leder till för tankar
            i den totala bedömningen. Jag läser svaret som att det finns ett
            förhållandevis stort ansvar för en enskild kommun.
          </note>
          <note>
            Anders Karlsson sade om just Region Skåne som helhet att det
            finns många positiva och bra beslut, exempelvis Öresundsbron.
          </note>
          <note>
            Skånes geografiska läge har stor betydelse. Vårt medlemskap i
            EU har också en positiv inverkan, liksom den framtidstro som trots
            allt finns.
          </note>
          <note>
            Samtidigt har man under åren i denna kammares debatter kunnat
            konstatera att man i sina historieböcker, i alla fall i de som
            jag läste i min skola, rätt så snabbt återförs till en tro om
            att Skåne är Sveriges kornbod eller något av landet Gosen som
            ständigt flödar av honung. Det är kanske tid att börja fundera
            på om det fortfarande ska uppfattas så. Men som skåning är det
            klart att man kan känna stolthet över detta.
          </note>
          <note>
            Samtidigt är olika försvarsbeslut icke alltför långt borta. Det
            är beslut vad gäller F 10, LV 4, Ystad,
          </note>
          <note>
            Ljungbyhed och F 5 - där har vi kanske ännu inte sett den fullständiga
            lösningen - och Barsebäck 1 och 2.
          </note>
          <note>
            Någonstans, vid något tillfälle är det en helhet som möter verkligheten.
            Det är just utifrån den verkligheten som jag vill ställa en fråga
            till näringsministern.
          </note>
          <note>
            Om vi nu avvaktar ett år till våren år 2001, vilket är tankegångarna,
            innan vi fattar nästa beslut och ser konsekvenser på olika sätt
            är det ändå trots allt en fråga som hänger i luften. Det är det
            både utifrån
          </note>
          <note>
            Kävlinge kommun och när det gäller frågan om vilken beredskap
            regeringen har att kunna förhållandevis snabbt agera på ett positivt
            sätt för regionen kring
          </note>
          <note>
            Kävlinge. Det berör också andra städer. Det berör t.o.m. Malmö
            eftersom många jobbar där.
          </note>
          <note>
            Anf. 18 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag börjar med att ändå konstatera att det kommer
            att ta ett antal år innan Barsebäck är helt nedlagt. Även efter
            denna tidpunkt kommer det att behövas olika typer av insatser
            när det gäller verkets säkerhetskaraktär.
          </note>
          <note>
            Kävlinge har god tid på sig att förbereda sig för annan typ av
            verksamhet i kommunen. Att man har en högteknologisk verksamhet
            i kommunen och därmed tillgång till kvalificerade tekniker måste
            ses som en fördel för kommunen. Men självklart har staten ett
            stort ansvar av en art som många gånger är starkare än annars
            när man lägger ned verksamheter eftersom det nu är staten som
            gör det.
          </note>
          <note>
            Jag tycker att parallellen med försvarsnedläggelserna stämmer.
            Jag kan ändå gå så långt, när det gäller ett livsmedelsinstitut,
            som att säga att det är en process som har satts igång. Det är
            viktigt att Kävlinge kommun nu tar kontakt med NUTEK i denna fråga
            och att vi får i gång en process. Därmed startar vi ju en ny verksamhet
            som antagligen är utomordentligt lämplig för att ligga i Kävlinge
            och dessutom är en önskvärd sådan.
          </note>
          <note>
            Avslutningsvis skulle jag ändå vilja säga att det är lång tid
            kvar. Man ska alltid planera i god tid, men ibland kan man planera
            lite för snabbt så att det kan bli andra problem. Nu processar
            vi framåt. Vi har
          </note>
          <note>
            Livsmedelsinstitutet. Jag är självklart öppen för att ta upp
            diskussioner med Kävlinge kommun därest man har egna, nya idéer
            och försöka få en diskussion om hur det ska finansieras.
          </note>
          <note>
            Poängen med Livsmedelsinsitutet - och det gäller alltid för den
            här typen av institut - är att det finansieras av regionen och
            är ett regionalt intresse. Det finansieras av Kävlinge kommun
            och är ett kommunalt intresse, och av staten och är ett nationellt
            intresse.
          </note>
          <note>
            Det gäller nu att hitta ett lämpligt snitt för hur det ska finansieras
            och för hur snabbt det ska byggas ut.
          </note>
          <note type="speaker">
            Anf. 19 ANDERS KARLSSON (s):
          </note>
          <note>
            Fru talman! Jag vill än en gång tacka för svaret.
          </note>
          <note>
            Det var ett ytterligare förtydligande av att ett livsmedelsinstitut
            är att räkna med, där staten också tar sitt ansvar för Kävlinge
            kommun.
          </note>
          <note>
            Det finns många andra goda idéer i kommunen.
          </note>
          <note>
            Tillsammans med det ministern säger om de fackliga organisationerna
            och det konstruktiva samarbete som finns skulle man säkert kunna
            utveckla andra idéer som är föreslagna. Bl.a. skulle ett industriellt
            utvecklingscentrum tillsammans med Lunds universitet också kunna
            vara en god idé för framtiden och för den anställda personal som
            finns.
          </note>
          <note>
            Jag delar nog inte riktigt näringsministerns uppfattning att
            man kan vänta och se. Historien visar att när företagsnedläggningar
            kommer och när de aviseras försvinner ofta mycket kompetent personal
            ganska fort. Skulle det här innebära att man åderlåter även den
            personal som finns på den reaktor som fortfarande bedrivs är det
            också en säkerhetsrisk. Därför tror jag att det vore tryggt för
            personalen om den skulle kunna fortsätta att jobba med den anställningsgaranti
            som finns. Men även efter garantin skulle man kunna slussa in
            personalen i olika arbetsmarknadspolitiska åtgärder, om vi kallar
            det så, där ett industriellt utvecklingscentrum skulle kunna vara
            en del.
          </note>
          <note>
            Man får nog inte ta för givet att personalen stannar för att
            den har en anställningsgaranti till år 2004.
          </note>
          <note>
            Man behöver tidigt ta initiativ.
          </note>
          <note>
            Jag lovar att jag ska ta med frågan tillbaka till
          </note>
          <note>
            Kävlinge kommun och säga att näringsministern är beredd att diskutera
            med kommunen om konstruktiva idéer.
          </note>
          <note type="speaker">
            Anf. 20 RONNY OLANDER (s):
          </note>
          <note>
            Fru talman! Näringsministern ger en del funderingar just vad
            gäller planeringshorisont och lång tid.
          </note>
          <note>
            Ibland känns det som om man kan vara för tidigt ute.
          </note>
          <note>
            Ofta kanske man kan känna att man är lite sent ute.
          </note>
          <note>
            Det som Anders Karlsson säger om högkvalificerad arbetskraft
            var också min reaktion. Vi diskuterar ju på andra sätt hur den
            framtida arbetsmarknaden kommer att utforma sig. Här finns naturligtvis
            också som är belyst på olika sätt i utredningar en viss form av
            risk för att en del kommer att lämna kommunen.
          </note>
          <note>
            Det man också kan känna, när vi nu tar det här viktiga steget,
            gäller också signalsystemet. Det pratas ju mycket om early warning
            system för att använda
          </note>
          <note>
            EU:s kommunikationsspråk. Hur uppfattas det på de andra platserna?
            Hur känner de? Hur gick det för dem som var först ut när staten,
            som man också kanske har gjort på olika sätt, tog ansvar i den
            här frågan?
          </note>
          <note>
            Jag tycker ändå dessvärre att det på grund på
          </note>
          <note>
            Kävlinge kommuns placering - det finns naturligtvis också regioner
            runt om - blir mycket upp till kommunen. Det är väl där man kan
            känna att det här kanske skulle ha kunnat vara på ett annat sätt.
          </note>
          <note>
            Men jag uppfattar det också som att näringsministern och regeringen
            har en handlingsberedskap och att man på ett positivt sätt kommer
            att se möjligheterna. Vi ska naturligtvis inte skapa problem.
            På sikt är det också ett beslut som vi självfallet ska ha stor
            respekt för.
          </note>
          <note>
            Anf. 21 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! I första hand har ju staten ansvar för den personal
            som finns. Grunden till att det är så långa avtal och en sådan
            anställningstrygghet är att man värnar om säkerhetsaspekten när
            man släcker en reaktor. Därför är det väldigt viktigt, som sägs
            här, att personalen stannar. Det är möjligt att det också kan
            kopplas till att man kan se en framtid i Kävlinge kommun efter
            det att man har stängt av bägge reaktorerna. Därmed finns det
            ett samband. Jag delar den uppfattningen och det resonemanget.
          </note>
          <note>
            Men jag vill ändå än en gång säga att det finns gott om tid.
            Vi tittar på ett livsmedelsinstitut. Finns det andra frågor som
            kommer upp ska vi självfallet vara öppna för det.
          </note>
          <note>
            Men den avgörande och viktiga frågan är ändock regionens och
            Kävlinge kommuns förmåga, vilja, ambition och möjligheter. Efter
            kärnkraftverket Barsebäcks släckning ska det finnas en framtid.
            Men den ligger i första hand i Kävlinge kommuns händer.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1999/2000:293 om
          </note>
          <note>
            Tullinge flygplats
          </note>
          <note>
            Anf. 22 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Birgitta Wistrand har frågat mig om
          </note>
          <note>
            Tullinge kan bli föremål för utredning som ett alternativ för
            utbyggd flygplatskapacitet i Stockholmsregionen.
          </note>
          <note>
            Under våren 1999 överlämnade Luftfartsverket sin redovisning
            om flygplatskapaciteten i Stockholmsregionen till regeringen.
            Luftfartsverket hade under flera år utrett frågan och till slut
            funnit fem lägen som var marknadsmässigt och fysiskt tänkbara
            för lokalisering av ny flygplats. Av dessa ansågs Fors i Haninge
            kommun inte uppfylla kraven på samhällsnytta och avfördes därför.
            I rapporten redovisades två Tullingelägen som skulle ligga tre
            respektive fem kilometer från Tullinge gamla flygplats F 18. Tullinge
            F 18 var inte med som ett alternativ i rapporten eftersom flygplatsen
            inte helt uppfyller de flygtekniska kraven om hindersfrihet. Regeringen
            gjorde bedömningen att de föreslagna Tullingelägena var olämpliga
            då de låg i anknytning till Lida friluftsområde, och inte förespråkades
            av berörda kommuner.
          </note>
          <note>
            Senare under året gjorde Luftfartsverket, efter hemställan från
            fastighetsbolaget Vasallen som äger F 18, en ny bedömning och
            lämnade en framställan till regeringen om att även få utreda Tullinge
            F 18. Regeringen har avslagit Luftfartsverkets hemställan.
          </note>
          <note>
            Enligt miljöbalken ska regeringen pröva tillåtligheten av flygplatser
            med en banlängd av minst 2 100
          </note>
          <note>
            meter. I en ansökan om tillstånd ska det ingå en miljökonsekvensbeskrivning
            i vilken bl.a. alternativa lokaliseringar och utformningar ska
            redovisas, tillsammans med en motivering till varför ett visst
            alternativ har valts. Vid en sådan prövning kommer regeringen
            att lämna sitt ställningstagande i frågan om eventuell ny flygplatskapacitet
            i Stockholmsregionen.
          </note>
          <note type="speaker">
            Anf. 23 BIRGITTA WISTRAND (m):
          </note>
          <note>
            Fru talman! Tack, näringsministern, för svaret!
          </note>
          <note>
            Det börjar bli spännande nu med flygplatser i Stockholmsområdet.
            Jag måste säga att jag för en gångs skull håller med statsministern
            - jag tycker att hans förslag om Skavsta är lysande, och jag hoppas
            att även näringsministern tycker det. Jag håller också med min
            partikollega som säger att det är ett intressant inlägg i debatten
            att man kan fatta ett så snabbt beslut.
          </note>
          <note>
            Statsministern har förstått frågans natur, nämligen att det inte
            är en fråga för Stockholm, utan för Sverige, hur flygplatserna
            runt Stockholm ska lokaliseras.
          </note>
          <note>
            Jag tycker att det är oerhört viktigt att slå fast det.
          </note>
          <note>
            Flygplatsutbyggnaden i Stockholm har ett väldigt intressant och
            viktigt skäl, nämligen att flygtrafiken ökar. Sveriges dragningskraft
            ökar, och därför behöver vi mer flygkapacitet i Stockholmsområdet
            efter år
          </note>
          <note>
            2006, när Arlandas tredje bana är full.
          </note>
          <note>
            Diskussionerna har gällt en fjärde bana på Arlanda eller en flygplats
            söder om Stockholm. Jag har redan talat om att jag tycker att
            Arlandas fjärde bana är viktig, och att jag tycker att en flygplats
            på Södertörn är mindre viktig eftersom Skavsta finns.
          </note>
          <note>
            Men vi har en hel del problem. Vi behöver lösa trafikproblemen
            på tågen, och problemet med getingmidjan i Stockholm så att man
            kan komma snabbt igenom staden oavsett om vi har en flygplats
            på Södertörn eller i Skavsta. Den frågan är alltså viktig.
          </note>
          <note>
            Vi har ju också Tullinge flygplats - den finns faktiskt där.
            Precis som vi tyckte att det var fel att lägga ned Bromma så måste
            man också diskutera Tullinge flygplats. Det kan bli en oerhörd
            kapitalförstöring om den inte finns kvar.
          </note>
          <note>
            Därför vill jag höra med näringsministern: Varför sade ni nej
            när Luftfartsverket frågade om en utredning av Tullinge flygplats?
          </note>
          <note>
            Jag ser att svaret inte alls stämmer med verkligheten. Jag vill
            ta upp tre frågor.
          </note>
          <note>
            Det första påståendet som näringsministern gör handlar om att
            flygplatsen inte uppfyller de flygtekniska kraven om hindersfrihet.
            Jag har en väldigt stilig karta med mig här som visar att den
            gör det -
          </note>
          <note>
            ganska ordentligt. Det kravet är alltså rätt uppfyllt -
          </note>
          <note>
            flygplatsen uppfyller kravet på hindersfrihet.
          </note>
          <note>
            Det andra som står i svaret lyder så här: De föreslagna kommunerna
            förespråkar inte de här lägena i
          </note>
          <note>
            Tullinge. Då ska man ha klart för sig att de två lägen som inte
            är Tullinge flygplats finns mycket närmare
          </note>
          <note>
            Lida friluftsgård. Detta är därför självklart. Däremot måste
            jag säga att Lida friluftsgård startade på 40-
          </note>
          <note>
            talet precis som Tullinge flygplats. De har alltså levt samman
            och utvecklats, och de har ett bra samarbete.
          </note>
          <note>
            Här finns det alltså inga svårigheter.
          </note>
          <note>
            Som kommunerna i Tullinge och Botkyrka också säkert känner till
            tycker 50 % av invånarna att det vore bra med en flygplats där
            ute.
          </note>
          <note>
            Sist men inte minst undrar jag om det verkligen är rätt enligt
            miljöbalken att låta bli att pröva ett förslag.
          </note>
          <note>
            Enligt min uppfattning kan man enligt miljöbalken inte undvika
            att pröva ett sådant här förslag, precis som Luftfartsverket har
            begärt.
          </note>
          <note>
            Anf. 24 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Regeringen har gjort bedömningen att
          </note>
          <note>
            Tullinge F 18 inte är en lämplig lokalisering för en ny flygplatskapacitet
            i Stockholmsregionen, som jag sade tidigare. Tullinge har prövats
            tidigare, och det visade sig då att det var svårt att få politisk
            enighet, bl.a. på grund av en stark folklig reaktion. Det kan
            man inte komma ifrån.
          </note>
          <note>
            När det gäller de tekniska bedömningarna utgår jag från dem som
            Luftfartsverket har gjort. Jag kan inte ifrågasätta dem. Luftfartsverket
            är nog den mest kompetenta myndighet som vi har för att göra de
            bedömningarna. Jag har också utgått från dem.
          </note>
          <note>
            När det gäller Lida friluftsgård kan jag konstatera att Birgitta
            Wistrand utgår från den flygverksamhet som har pågått under de
            senaste 40 åren på F 18, och säger att Lida friluftsgård och flygplatsen
            samverkar mycket väl. Men man får väl ändå anta att flygintensiteten
            kommer att bli avsevärt högre därest man bygger en flygplats!
          </note>
          <note>
            Det görs nu en prövning i Regeringskansliet om frågan om Skavsta,
            Hall och andra alternativ som det förs en diskussion om. Vi har
            också haft ute frågan på remiss. Därefter kommer vi att från Näringsdepartementet
            samla oss till ett förslag. Detta kommer sedan att i vanlig ordning
            och på vanligt sätt prövas inom
          </note>
          <note>
            Regeringskansliet, och slutligen av regeringen.
          </note>
          <note type="speaker">
            Anf. 25 BIRGITTA WISTRAND (m):
          </note>
          <note>
            Fru talman! Näringsministern säger att det inte finns någon folklig
            förankring för flygplatsen. Jag hänvisade till den TEMO-undersökning
            som visade att hälften av dem som bor ute i Botkyrka tyckte att
            det var ett bra läge. Det kan helt enkelt vara så att partiet
            som är mot flygplatsen kanske inte är så starkt längre. Den folkliga
            opinionen mot flygplatsen är nog inte så stark.
          </note>
          <note>
            Luftfartsverket ville undersöka flygplatsens möjligheter. Det
            handlade just om att verket hade klart för sig att den s.k. hindersfriheten
            förelåg. Annars hade ju inte Luftfartsverket begärt att få göra
            utredningen! Det är ju verket som har fått avslag av regeringen.
            Det är det här som jag är så intresserad av.
          </note>
          <note>
            Varför gav regeringen Luftfartsverket avslag? Om
          </note>
          <note>
            Luftfartsverket nu är så kompetent - varför fick verket inte
            göra utredningen? Varför avslog regeringen det? Verket borde ju
            veta vad det vill utreda om det nu är så kompetent.
          </note>
          <note>
            Jag frågar ånyo om det här med miljöbalken. Kan regeringen köra
            över miljöbalken, sätta sig över den och därmed underlåta att
            göra den här utredningen?
          </note>
          <note>
            Anf. 26 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Om man nu ska luta sig mot den här opinionsundersökningen
            som gjordes var det, för att vara korrekt, 40 % som tyckte att
            man kunde ha en flygplats här och 60 % som var emot.
          </note>
          <note>
            I den huvudrapport som Luftfartsverket lämnade framgår det att
            man bedömer att det finns tekniska hinder som jag redogjorde för.
            Sedan har Luftfartsverket begärt att regeringen ska besluta att
            man får fortsätta att utreda detta. Vi har sammanvägt Luftfartsverkets
            egna tekniska bedömningar, frågan om
          </note>
          <note>
            Lida samt att vi vet att det finns ett starkt folkligt motstånd
            och sagt att det inte är nödvändigt att göra detta, eftersom vi
            nu känner till många andra möjliga områden.
          </note>
          <note type="speaker">
            Anf. 27 BIRGITTA WISTRAND (m):
          </note>
          <note>
            Fru talman! Jag hör näringsministerns svar. Vi har tydligen tagit
            del av två olika opinionsundersökningar. De är ju positiva båda
            två.
          </note>
          <note>
            Jag vill tacka än en gång för svaret. Vi har inte riktigt samma
            uppfattning här. Jag ska gå tillbaka till
          </note>
          <note>
            Luftfartsverket för att ånyo kolla deras uppfattning och också
            titta på vad som står i miljöbalken. Jag avslutar med att ge näringsministern
            ett litet anförande som jag har hållit om flygets framtid.
          </note>
          <note>
            Anf. 28 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag tackar för detta anförande. Jag hoppas att det
            kommer att förstärka min kompetens.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1999/2000:312 om
          </note>
          <note>
            Stockholmsregionens straffbeskattning
          </note>
          <note>
            Anf. 29 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Margareta Cederfelt har frågat finansministern vilka
            åtgärder han avser att vidta för att det statliga utjämningssystemet
            inte ska missgynna
          </note>
          <note>
            Stockholmsregionen.
          </note>
          <note>
            Arbetet i regeringen är så fördelat att det är jag som ska svara
            på interpellationen.
          </note>
          <note>
            I januari 1996 infördes det nuvarande utjämningssystemet. Utjämningssystemet
            består av inkomstutjämning, kostnadsutjämning och införanderegler.
          </note>
          <note>
            Utjämningssystemet är ett av de viktigaste instrumenten som staten
            har till sitt förfogande för att omfördela resurser mellan olika
            delar av landet. Kommuner och landsting med relativt sett goda
            förutsättningar i olika avseenden betalar en utjämningsavgift
            till staten, och kommuner och landsting med sämre förutsättningar
            erhåller ett utjämningsbidrag. Tillsammans med de generella statsbidragen
            syftar utjämningssystemet till att garantera att alla kommuner
            och landsting får goda och likvärdiga ekonomiska förutsättningar
            att oavsett skattekraft och strukturella förhållanden bedriva
            lagstadgad kommunal verksamhet som skola, äldreomsorg, sjukvård
            osv. Inkomstutjämningen utjämnar till mycket stor del skillnader
            mellan kommunernas respektive landstingens skatteunderlag och
            är en garanti för att alla kommuner och landsting får del av den
            samhällsekonomiska utvecklingen.
          </note>
          <note>
            Fr.o.m. år 2000 genomförs vissa förändringar i kommunernas och
            landstingens kostnadsutjämning.
          </note>
          <note>
            För vissa kommuner och landsting innebär dessa förändringar ett
            sämre utfall än i tidigare kostnadsutjämning. För att kommunerna
            och landstingen ska få rimliga förutsättningar att anpassa sin
            verksamhet och ekonomi till de minskade resurserna erhåller dessa
            under en övergångsperiod s.k. införandetillägg. Dessa införandetillägg
            är till fördel för bl.a. Stockholms läns landsting och för vissa
            kommuner i Stockholms län.
          </note>
          <note>
            Margareta Cederfelt skriver att Stockholms läns landsting ska
            betala 3,8 miljarder kronor i bidrag när förändringarna är genomförda
            år 2004. I proposition
          </note>
          <note>
            Förändringar i utjämningssystemet för kommuner och landsting
            (1998/99:89) bedömde regeringen att ett antal frågor bör bli föremål
            för fortsatt uppföljning. En av dessa är frågan om alternativa
            lösningar efter införandeperiodens slut, dvs. efter år 2004. Det
            är emellertid för tidigt att redan nu säga något om hur en sådan
            lösning bör se ut. Därför är det inte möjligt att redan nu ange
            hur mycket Stockholms läns landsting kommer betala i utjämningssystemet
            efter år
          </note>
          <note>
            2004.
          </note>
          <note>
            Regeringen har under 1999 tillsatt en delegation
          </note>
          <note>
            (Fi 1999:11) med uppgift att göra en fortsatt uppföljning av
            utjämningssystemet och att kontinuerligt utvärdera de enskilda
            delarnas träffsäkerhet samt lämna förslag till förändringar av
            olika faktorer i kostnadsutjämningen. Om delegationen finner att
            det finns storstadsspecifika faktorer som bör beaktas i kostnadsutjämningen
            utgår jag från att delegationen kommer att föreslå sådana förändringar.
            Senast den
          </note>
          <note>
            30 november ska delegationen till regeringen lämna sina förslag
            till förändringar i utjämningssystemet.
          </note>
          <note>
            Regeringen har dessutom tillsatt en expertgrupp
          </note>
          <note>
            (Fi 1999:10) med uppgift att utreda möjligheten att förenkla
            utjämningssystemet och göra det mer stabilt.
          </note>
          <note>
            Även expertgruppen ska redovisa sitt uppdrag till regeringen
            senast den 30 november.
          </note>
          <note>
            I februari överlämnade delegationen en delrapport till regeringen
            där man bl.a. föreslår vissa ändringar i inkomstutjämningen i
            syfte att eliminera de negativa marginaleffekterna. Förslaget
            till vissa ändringar i inkomstutjämningen innebär att alla kommuner
            kommer att ha en reell möjlighet att påverka sina skatteinkomster
            och att alla kommuner får behålla åtminstone 5 % av en ökning
            i skatteunderlaget då invånarnas genomsnittliga inkomster ökar.
            Förslaget är för närvarande ute på remiss och regeringen avser
            att återkomma med förslag till riksdagen senare under våren.
          </note>
          <note>
            För att i övrigt svara på Margareta Cederfelts fråga avser jag
            inte att föregå delegationens och expertgruppens arbeten utan
            avvaktar till dess att dessa redovisat sina slutsatser och förslag.
          </note>
          <note type="speaker">
            Anf. 30 MARGARETA CEDERFELT (m):
          </note>
          <note>
            Fru talman! Jag ska be att få tacka statsrådet Lövdén för svaret.
            Tyvärr kan jag inte se att det svar som statsrådet har gett svarar
            på frågan.
          </note>
          <note>
            Statsrådet Lövdén säger att utjämningssystemet ska vara ett av
            de viktigaste instrumenten som staten har till sitt förfogande
            för att omfördela resurser mellan olika delar av landet. Min fråga
            är: Överensstämmer verkligen utjämningssystemet med grundlagen?
          </note>
          <note>
            Är det verkligen rätt att kommunernas skattepengar ska gå till
            andra kommuner? Enligt gammal svensk tradition har kommunerna
            rätt att beskatta sina invånare för de gemensamma kommunala angelägenheterna,
            men här handlar det om skattepengar som går utanför de gemensamma
            kommunala angelägenheterna.
          </note>
          <note>
            Vidare talar statsrådet Lövdén om förändringar i inkomstutjämningsförslaget
            som inte ska missgynna
          </note>
          <note>
            Stockholmsregionen. Systemet blir inte mindre felaktigt för att
            förändringar genomförs, eftersom hela systemet i grunden är felaktigt.
            Det går att göra förändringar och korrigeringar, men det grundläggande
            felet åtgärdas fortfarande inte.
          </note>
          <note>
            Jag kan också konstatera att statsrådet Lövdén inte närmare vill
            svara på vilka åtgärder han och den övriga regeringen avser att
            vidta för att Stockholmsregionen inte ska drabbas ytterligare
            av skatteutjämningen.
          </note>
          <note>
            Jag kan bara konstatera att under den korta tid jag har varit
            i riksdagen, sex månader, har jag lärt mig att detta är ett standardsvar
            från regeringens företrädare.
          </note>
          <note>
            Man hänvisar till pågående utredningar och vill inte föregå det
            förslag som utredningen ska presentera. På så sätt går det att
            förhala obehagliga frågor genom att hela tiden hänvisa till pågående
            utredningar. Min fråga kvarstår fortfarande.
          </note>
          <note>
            Jag kan bara konstatera att invånarna i Stockholmsregionen drabbas
            extra hårt. Invånarna i Stockholms läns landsting betalar ensamma
            hela utjämningssystemets uppbyggnad. Det är faktiskt inget annat
            landstings invånare som bidrar till systemet.
          </note>
          <note>
            Kan det verkligen vara rättvist?
          </note>
          <note>
            År 1999 betalade invånarna i Stockholms läns landsting 1,4 miljarder
            till systemet. I år kommer
          </note>
          <note>
            Stockholms läns invånare att betala 2 miljarder till systemet.
            Är det rätt? Det är faktiskt de enskilda individerna som ytterst
            betalar.
          </note>
          <note>
            Till detta kan läggas att det är inte bara höginkomsttagarna
            som betalar utan också mellan- och låginkomsttagare - ja, alla
            - bara därför att man råkar bo i en region där det finns tillväxt.
            Är detta verkligen vad Socialdemokraterna vill?
          </note>
          <note>
            När det gäller hur Stockholmsregionen drabbas är det inte bara
            fråga om landstinget utan det är också fråga om elva kommuner.
            Min kommun är en av de kommuner som drabbas, Stockholms stad.
          </note>
          <note>
            Återigen kan jag konstatera att kommunalskatten är kännbar. Den
            är kännbar för alla invånare. Det kan väl inte vara riktigt att
            de boende i Stockholm ska betala till andra boende runtom i Sverige.
            Dessutom:
          </note>
          <note>
            Det är i Stockholmsregionen som tillväxten sker.
          </note>
          <note>
            Samtidigt behövs här mer hus, mer kommunikationsmedel, mer dagis,
            mer skola och mer barnomsorg. Men en stor del av de skatteintäkter
            som Stockholm får transfereras alltså vidare till andra regioner.
          </note>
          <note type="speaker">
            Anf. 31 HENRIK WESTMAN (m):
          </note>
          <note>
            Fru talman! Statsrådet Lövdén har tidigare åtskilliga gånger
            fått sådana här frågor om detta system och det är inte så konstigt
            eftersom systemet är konstigt. Det är så konstigt att det väl
            knappast finns någon som riktigt begriper hela systemet.
          </note>
          <note>
            I samband med en fråga här i riksdagen erkände huvudsekreteraren
            att han inte riktigt kunde överblicka hela systemet och det är
            väl riktigt. Över alla partigränser kan man väl vara överens om
            att något slags system för att omfördela mellan kommuner som har
            olika möjligheter bör finnas men det måste också finnas en rättvisa
            i det hela.
          </note>
          <note>
            Att omfördela är en sak men när man samtidigt börjar bedriva
            regionalpolitik med systemet blir det ännu konstigare. Jag vet
            att statsrådet tidigare här i kammaren har tillbakavisat olika
            ledamöters misstanke om att man manipulerar med systemet och använder
            det av partitaktiska skäl. Det är inte så konstigt att man gör
            det. Enligt Kommunförbundets skrift som ges ut varje år, Så kostar
            det i din kommun, kan man se att kommunerna i Stockholms län har
            ungefär hälften så mycket att röra sig med per invånare och år
            jämfört med andra delar av landet.
          </note>
          <note>
            Hur kan det då komma sig? Är det rättvist? Är det riktigt? Det
            gäller alltså efter skatteutjämning, med skatteintäkter osv. På
            något sätt talar verkligheten för sig själv.
          </note>
          <note>
            Statsrådet har avvisat att det här systemet skulle vara skadligt
            och påstått att det inte finns några kommunalråd som agerar efter
            systemet därför att de känner ett ansvar. Det gör de säkert. Men
            titta på vad som händer i Stockholms län vad gäller bostadsbyggandet.
            Det finns ju kommuner som nu minskar sitt invånarantal och som
            definitivt inte bygger mer. De känner att de förlorar på varje
            bostad som byggs. Det går inte att ha ett sådant system.
          </note>
          <note>
            Landshövding Ulf Adelsohn har varit ute och frågat de olika kommunerna.
            Alla kommuner har sagt att systemet motverkar utvecklingen i Stockholmsområdet.
            Detta är en viktig faktor i sammanhanget. Det här stryper tillväxten.
            I vissa kommuner skapar detta på sikt t.o.m. sociala öar som ingen
            av oss, antar jag, vill ha. Det finns kommuner dit bara väldigt
            rika kan flytta så småningom.
          </note>
          <note>
            Pomperipossaeffekterna har tillbakavisats men tydligen har man
            i regeringen nu förstått att det inte är alldeles riktigt att
            de inte finns. Därför kommer man nu och föreslår en ändring av
            utjämningsgraden.
          </note>
          <note>
            I Stockholms län har vi gjort en teoretisk uträkning. Vad händer
            om man får en skatteökning på ungefär 1 % i Stockholms län och
            det inte sker några andra ändringar i landet? Vad händer då? Ja,
            regionen borde då få en ökning med 729 miljoner kronor i skatteintäkter
            men i realiteten får man en minskning med 3 miljoner kronor. Effekten
            av inkomstutjämningen är således en minskning med 732 miljoner
            kronor. Det finns alltså mycket klart en Pomperipossaeffekt.
          </note>
          <note>
            Är det inte dags att sluta lappa på det här systemet? Svaret
            till Margareta Cederfelt borde väl egentligen handla om att skrota
            systemet, att sköta inkomstutjämningen via staten och att göra
            systemet begripligt så att alla förstår det. Då blir det slut
            på alla beskyllningar om manipulation med systemet. Tack!
          </note>
          <note>
            Anf. 32 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Det är riktigt att vi under det senaste året i denna
            kammare har haft många debatter om den här frågan. Jag har väl
            inte särskilt stora förhoppningar om att det här blir den sista
            debatten.
          </note>
          <note>
            I grunden handlar det om en väldigt tydlig ideologisk skiljelinje.
            Vår och en tydlig riksdagsmajoritets utgångspunkt är att alla
            delar av landet ska ha del av den tillväxt som sker av skatteunderlaget
            och att alla delar av landet ska ha likvärdiga förutsättningar
            att klara sina grundläggande åtaganden. Det är fundamentet bakom
            utjämningssystemet.
          </note>
          <note>
            Utjämningssystemet handlar inte bara om inkomst- och kostnadsutjämningen.
            Det ska också ses i perspektivet av de generella statsbidragen.
            Det är inte så att Stockholms kommun får betala till resten av
            landet och inte får någonting själv. Generella statsbidrag, tillsammans
            med inkomst- och kostnadsutjämningen, ger Stockholms kommun nästan
            2 miljarder kronor netto.
          </note>
          <note>
            Här finns tre element som hör samman med varandra och detta är
            en följd av den omläggning som vi gjorde i början av 90-talet
            då vi gick över till påsen -
          </note>
          <note>
            dvs. att vi inte hade specialdestinerade statsbidrag utan gav
            ut statsbidragen generellt till kommuner och landsting. För att
            kunna göra det var vi tvungna att införa ett utjämningssystem,
            ett inkomst- och kostnadsutjämningssystem.
          </note>
          <note>
            Det här har oerhört stor betydelse även inom
          </note>
          <note>
            Stockholmsregionen. Om vi inte hade någon inkomstutjämning skulle
            Botkyrka ha behövt ta ut en kommunalskatt på 40 kr för att kunna
            upprätthålla en likvärdig verksamhet som Danderyd med en kommunalskatt
            på 20 kr. Där ser vi spänningarna - förhållandena är så olika
            och skattekraften är så olika i de olika kommunerna och landstingen.
            För att det inte ska bli alldeles orimliga förutsättningar när
            det gäller möjligheterna att bedriva lagstadgad kommunal verksamhet
            är det nödvändigt med ett inkomst- och kostnadsutjämningssystem.
          </note>
          <note>
            Sedan ska jag villigt tillstå - det har jag för övrigt gjort
            många gånger i debatten - att inget system av det här slaget kan
            bli så perfekt att alla blir nöjda. Det krävs ständigt omprövningar
            och diskussioner om de olika faktorerna är rätt avvägda och om
            de återspeglar en rättvisa. Uppdraget för Utjämningsdelegationen
            och den tillsatta expertgruppen är just att se om vi kan skapa
            ett mer hållfast och överskådligt system, ett system som kanske
            uppnår en ännu högre grad av rättvisa än det nuvarande.
          </note>
          <note>
            Sedan vill jag bestämt tillbakavisa detta med
          </note>
          <note>
            Pomperipossaeffekt. Redan när vi lade propositionen på riksdagens
            bord uttalade jag - jag gjorde det i riksdagsdebatten - att det
            finns en skönhetsfläck i systemet, en skönhetsfläck som innebär
            att vissa kommuner med mycket hög skattekraft och skattetillväxt
            och en låg skatt kan få en något mindre tillväxt av sitt skatteunderlag
            än genomsnittet i landet. Det är den skönhetsfläcken som vi nu
            rättar till.
          </note>
          <note>
            Ingen kommun har drabbats av en renodlad Pomperipossaeffekt i
            det avseendet att inkomsterna från ett år till ett annat har minskat
            till följd av ett ökat antal skattebetalare. Den skevheten i systemet
            ska vi alltså rätta till.
          </note>
          <note>
            Sedan är det inte så, Margareta Cederfelt, att det system som
            vi nu har är grundlagsstridigt. Det är prövat av Lagrådet, av
            finansutskottet och av konstitutionsutskottet. En bred majoritet
            här i riksdagen har ställt sig bakom systemet och det finns en
            bred uppslutning även i Kommun- och Landstingssverige bakom inkomst-
            och kostnadsutjämningssystemet.
          </note>
          <note type="speaker">
            Anf. 33 MARGARETA CEDERFELT (m):
          </note>
          <note>
            Fru talman! Huruvida förslaget, Lars-Erik Lövdén, är grundlagsvidrigt
            eller ej finns det anmälningar om från såväl Kommunförbundet som
            enskilda skatteexperter och lagexperter. När det gäller enigheten
            om huruvida systemet är bra eller ej finns det också tunga remissinstanser
            som lagt in sitt veto, bl.a.
          </note>
          <note>
            Kommunförbundet och Landstingsförbundet - kanske inte veto, men
            man har klagat. Vad man har lyft fram är att de kommuner som har
            tillväxt faktiskt inte får behålla ens en sådan del av tillväxten
            som ligger i nivå med vad genomsnittet för landet är, utan futtiga
          </note>
          <note>
            5 %.
          </note>
          <note>
            Jag har hört statsrådet Lövdén tala om att den socialdemokratiska
            ideologin innebär att olika delar av landet ska ha likvärdiga
            villkor osv. Men jag har inte hört statsrådet Lövdén en enda gång
            uttala sig om att delar av landet faktiskt består av individer
            som är olika. Det som är orimligt i systemet är att en stor mängd
            människor bidrar till att betala en extra skattebörda till förmån
            för andra människor, bosatta i andra delar av landet.
          </note>
          <note>
            Låt oss ta det här med tillväxt. Under 60-talet var det stor
            tillväxt i Stockholmsregionen. Det fanns ingenting av inkomstfördelning
            osv. Men tillväxten i
          </note>
          <note>
            Stockholm gjorde att hela Sverige hade en tillväxt.
          </note>
          <note>
            Låt det bli så i stället i framtiden så att resten av Sverige
            också får en tillväxt, inte genom egendomliga transfereringar
            som lägger stopp på tillväxten där den finns utan som faktiskt
            stimulerar en tillväxt över hela landet. Som det är nu kan inte
            Stockholmsregionen klara av en ökad tillväxt. Den skattekraft
            som tillförs förs bort. Man har inte möjlighet att bygga till
            och expandera, just det som handlar om den kommunala möjligheten.
          </note>
          <note>
            Statsrådet Lövdén tog upp Botkyrka som ett exempel för att visa
            hur fel systemet skulle slå. Men botkyrkabor drabbas av det skatteutjämningsbidrag
            som Stockholms län betalar. Stockholms län betalar också ett skattebidrag,
            och det drabbar boende i de elva kommuner i Stockholms län som
            bidrar till systemet men också boende i övriga kommuner i Stockholms
            läns landsting.
          </note>
          <note>
            Återigen: Det är den enskilda individen som kommer i kläm, oavsett
            om individen har låg inkomst eller ej. Det här kan inte vara rimligt.
          </note>
          <note>
            Ge kommunerna möjlighet att faktiskt tillgodose sina medborgares
            behov och önskemål. Bifall till
          </note>
          <note>
            Westmans förslag om att skrota systemet.
          </note>
          <note type="speaker">
            Anf. 34 HENRIK WESTMAN (m):
          </note>
          <note>
            Fru talman! Ja, Lars-Erik Lövdén började med att säga att det
            egentligen är ideologin som skiljer oss åt.
          </note>
          <note>
            Denna skillnad skulle bestå i att vi har olika uppfattningar
            om att hela landet ska leva. Jag tror inte att det är på det sättet.
            Jag tror att vi båda tycker att alla delar i landet ska leva.
            Men att det ska vara någorlunda rättvist och att det ska vara
            någorlunda likvärdiga villkor borde vi vara överens om, tycker
            jag.
          </note>
          <note>
            När man tittar på Svenska Kommunförbundets utredning som ges
            ut varje år - Så kostar det i din kommun - kan man se att villkoren
            är väldigt olika.
          </note>
          <note>
            Någon anledning måste det ju finnas. Att det skulle vara rättvist,
            att det är dubbelt så dyrt att bo i Norrland som i Stockholms
            län har jag svårt att förstå. Så mycket dyrare är det inte, så
            mycket färre åldringar har vi inte, så mycket färre elever har
            vi inte, så mycket dyrare är det inte med skolskjutsar, så mycket
            dyrare är det inte med uppvärmningen, utan det måste bero på någonting
            annat, t.ex. att man är olika kostnadseffektiv. Det finns kommuner
            som sagt: Sänk skatten. Och det har bidragit till att man fått
            högre skattekraft.
          </note>
          <note>
            Lars-Erik Lövdén säger att det var en mindre skönhetsfläck, det
            finns ingen Pomperipossaeffekt.
          </note>
          <note>
            Jag försökte visa ett exempel på att Lars-Erik Lövdéns teori
            håller om det är en tillväxt i landet, för då blir det olika effekter.
            Men även om jag helt och hållet skulle hålla med om att det var
            så, måste jag säga att det blir så att några kommuner får en betydligt
            mindre procentsats än andra, men kostnadsökningen blir likadan.
          </note>
          <note>
            Om förslaget är grundlagsstridigt tycker jag kan diskuteras.
            Det är en fråga för domstol i dagens läge.
          </note>
          <note>
            Vissa kommuner har stämt staten på grund av detta.
          </note>
          <note>
            Vi tycker att det egentligen är synd att det inte finns någon
            författningsdomstol, för nu bedömer regeringen själv om det är
            riktigt eller inte.
          </note>
          <note>
            Skrota systemet! Tack.
          </note>
          <note>
            Anf. 35 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Nu hörde jag från Henrik Westman i slutet de förlösande
            orden: Skrota systemet. Det sade
          </note>
          <note>
            Margareta Cederfelt också. Här är den ideologiska skiljelinjen.
            Vad ni säger i praktiken är att de kommuner som har höginkomsttagare,
            som har en väldigt hög skattekraft ska få klara sig på egen hand
            och inte vara med och bära finansieringen, vara med och svara
            för att hela landet ska ha möjligheter till en likvärdig utveckling.
            Det är vad ni säger. Ni säger att Danderyd ska kunna ha en kommunalskatt
            på 20 kr för att kunna upprätthålla samma kommunala service för
            vilken det i ett sådant system som ni förespråkar skulle behövas
            en kommunalskatt i Botkyrka på 40 kr. Utjämningssystemet verkar
            ju så att kommunerna kan bedriva verksamheten utifrån ungefär
            likvärdiga förutsättningar.
          </note>
          <note>
            Jag måste än en gång konstatera att jag är glad över att det
            finns en bred parlamentarisk majoritet för det nuvarande inkomstutjämningssystemet
            och att
          </note>
          <note>
            Kommunförbundet i sitt remissvar på det förslag som vi sedan
            lade på riksdagens bord också tillstyrkte förslaget. Det var en
            bred parlamentarisk majoritet där även moderaterna ingick. Landstingsförbundet
            hade en något annorlunda uppfattning när det gäller inkomstutjämning,
            men i huvudsak tillstyrkte man förslaget.
          </note>
          <note>
            Jag sade i mitt tidigare inlägg att man ska ha perspektiv på
            detta. Man ska se utjämningssystemet i perspektivet av de generella
            statsbidragen. Stockholms kommun får netto nästan 2 miljarder
            kronor om man räknar in de generella statsbidragen och tar hänsyn
            till inkomst- och kostnadsutjämningen.
          </note>
          <note>
            Detta är säkerligen inte den sista debatt som vi har om det här
            systemet, men det skiljer sig avsevärt mellan moderaternas inställning
            och övriga partiers inställning till förutsättningarna att bedriva
            en likvärdig service över landet.
          </note>
          <note>
            Henrik Westman tar upp skillnader i standard mellan olika kommuner
            och gör iakttagelsen att om man tittar på Kommunförbundets beräkningar
            ger det något högre kostnader för verksamheten, och möjligen något
            högre standard på verksamheten, i de norra delarna av Sverige.
            Men det ska också ställas i relation till ett ökat skatteuttag.
            Den genomsnittliga skatten uppe i norr ligger kring 33 kr, medan
            kommunalskatten i Stockholm ligger på drygt 28 kr. De fem kronorna
            i skillnad i kommunalskattehänseende återspeglas naturligtvis
            också på den verksamhet som man kan bedriva, men det är ingenting
            som det ska tas hänsyn till i inkomst- och kostnadsutjämningen,
            utan det speglar sig i skattesatsens storlek.
          </note>
          <note type="speaker">
            Anf. 36 MARGARETA CEDERFELT (m):
          </note>
          <note>
            Fru talman! Statsrådet Lövdén har sagt i sitt svar att systemet
            ska ses i sin helhet. Ja, låt oss titta på det i helhetsperspektivet.
            Systemet omfattar individer, för det är individerna som utgör
            kommunen. Jag har tagit upp i mina två tidigare inlägg hur utjämningssystemet
            slår mot de boende, mot individerna som bor i Stockholmsregionen,
            i Stockholms läns landstings område, i de olika kommuner som drabbas.
          </note>
          <note>
            Befolkningen i Stockholm är redan hårt skattedrabbad utöver den
            inomregionala skatteutjämningen.
          </note>
          <note>
            Ta t.ex. fastighetsskatten som slår hårt mot de boende i Stockholmsområdet
            - extra skattetryck, extra belastning.
          </note>
          <note>
            Det gör att det är svårt att leva också i Stockholmsregionen,
            för inte kan väl statsrådets mening vara att Stockholmsregionen
            bara ska befolkas av höginkomsttagare. Det är vad effekten kommer
            att bli. Oavsett hur inkomsten är för den enskilde individen bidrar
            individen till ett skatteutjämningssystem till förmån för andra
            områden. Vart tar individen vägen? Var finns den egna möjligheten
            att påverka?
          </note>
          <note>
            När det just gäller Kommunförbundet och Landstingsförbundet har
            man tagit upp problemet med den inomregionala skatteutjämningen.
            I det nya förslaget är det bara 5 % som får tillfalla kommunen,
            inte ens upp till den genomsnittliga nivån på tillväxt som finns
            i landet.
          </note>
          <note>
            Det här är en viktig fråga att beakta. Det gick bra för Sverige
            under 60-talet, och det är den tillväxt som skapades då som har
            gjort att det i Sverige inte är sämre i dag än vad det är. Låt
            Sverige återigen bli ett tillväxtland! Skrota den inomregionala
            skatteutjämningen!
          </note>
          <note>
            Anf. 37 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Invånarna i Botkyrka kommun är också individer. Om
            vi skulle följa Margareta Cederfelts förslag skulle det innebära
            att invånarna i Botkyrka skulle tvingas att betala en kommunalskatt
            på
          </note>
          <note>
            40 kr för att kommunen skulle kunna upprätthålla samma service
            som i Danderyd, som bara skulle behöva ta ut 20 kr i kommunalskatt.
          </note>
          <note>
            Tycker Margareta Cederfelt att det är ett bra system? Tycker
            hon att invånarna i Botkyrka med den sociala problematik och låga
            inkomstnivå som finns där skulle beskattas med 40 kr för att man
            skulle klara den grundläggande kommunala servicen, medan man i
            Danderyd där invånarna har höga inkomster, där det bor välbeställda
            grupper bara skulle betala 20 kr i kommunalskatt? Är det ett rättvist
            system, Margareta
          </note>
          <note>
            Cederfelt? Åk i så fall ut till Botkyrka och förklara det för
            de individer som bor där!
          </note>
          <note>
            Än en gång: Här går en djup ideologisk skiljelinje.
          </note>
          <note>
            Vi har inte ett bekymmer i Sverige i dag på så sätt att tillväxten
            är jämnt fördelad. Vi har i stället bekymmer med en väldigt ojämnt
            fördelad tillväxt med sämre förutsättningar i delar av landet
            och en mycket kraftig tillväxt i Stockholm, Uppsala, sydvästra
            Skåne, Göteborg och andra högskoleorter. Men vi ska ju se till
            att den tillväxten inte bara kommer människor till del i de expansiva
            regionerna, utan den tillväxten är skapad av hela Sverige och
            måste fördelas på ett rimligt och rättvist sätt över hela Sverige.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1999/2000:310 om bostadsbristen
          </note>
          <note>
            Anf. 38 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Ewa Thalén Finné har frågat om jag kommer att lägga
            fram några förslag för att motverka bostadsbristen.
          </note>
          <note>
            Jag håller med Ewa Thalén Finné om att det låga bostadsbyggandet
            i tillväxtregionerna är oroande, eftersom det innebär en risk
            för att den ekonomiska tillväxten kan komma att hämmas. Regeringen
            har därför tagit flera initiativ i syfte att identifiera och vidta
            åtgärder som kan bidra till att främja ett ökat bostadsbyggande.
          </note>
          <note>
            Av central betydelse i sammanhanget är dock att det är kommunerna
            som har ansvaret för bostadsförsörjningen på den lokala nivån.
            Det är därför viktigt att kommunerna överväger vilka åtgärder
            de kan vidta för att stimulera ett ökat bostadsbyggande, t.ex.
          </note>
          <note>
            när det gäller mark- och planberedskapen. En osäkerhet tycks
            emellertid finnas i många kommuner om vilket ansvar man har för
            bostadsförsörjningen. Det finns därför ett behov av att förtydliga
            det kommunala ansvaret för bostadsförsörjningen och ett förslag
            med denna innebörd bereds för närvarande inom
          </note>
          <note>
            Regeringskansliet.
          </note>
          <note>
            För att främja en god mark- och planberedskap har regeringen
            givit Boverket i uppdrag att i år öka sina insatser när det gäller
            att förmedla kunskaper till kommunerna om de möjligheter som finns
            till förenklad och rationell hantering inom ramen för planoch
            bygglagen.
          </note>
          <note>
            Regeringen har härutöver givit landshövding Ulf
          </note>
          <note>
            Adelsohn i uppdrag att överlägga med kommunerna i
          </note>
          <note>
            Stockholms län om möjliga åtgärder för att skapa förutsättningar
            för ett ökat bostadsbyggande. Landshövdingen har lämnat förslag
            om åtgärder i två delredovisningar. Förslagen gäller bl.a. planprocessen,
            byggreglerna för utformningen av studentbostäder, behovet av trafikinvesteringar
            och byggkostnaderna.
          </note>
          <note>
            Dessa rapporter bereds nu också inom Regeringskansliet. Landshövdingen
            kommer att lämna sin slutredovisning den 1 juli.
          </note>
          <note>
            Höga produktionskostnader anses vara ett betydande hinder för
            ökat bostadsbyggande. Redan för fyra år sedan tillsatte regeringen
            därför Byggkostnadsdelegationen som fick i uppdrag att aktivt
            och i samarbete med byggsektorns aktörer arbeta för långsiktigt
            sänkta produktions- och förvaltningskostnader.
          </note>
          <note>
            Inriktningen på delegationens arbete har varit att bl.a.
          </note>
          <note>
            lyfta fram goda exempel på nytänkande. Delegationen kommer att
            slutredovisa sitt arbete den 30 april.
          </note>
          <note>
            Jag räknar med att delegationen också kommer att lämna förslag
            om hur produktionskostnaderna kan sänkas.
          </note>
          <note>
            I syfte att främja sänkta produktionskostnader har vidare Boverket
            på regeringens uppdrag undersökt möjligheterna till förenklingar
            och ändringar i byggreglerna avseende utformningen av studentbostäder.
            Uppdraget redovisades till regeringen den
          </note>
          <note>
            15 mars. Av Boverkets analyser framgår att det inom gällande
            lagstiftning är möjligt att uppnå betydande kostnadsminskningar
            när det gäller lägenheternas utformning.
          </note>
          <note>
            Härtill kommer att regeringen i vårpropositionen kommer att lämna
            förslag om att stimulera byggandet av studentbostäder.
          </note>
          <note>
            Som framgår av det anförda har regeringen tagit initiativ inom
            flera områden i syfte att förbättra förutsättningarna för ett
            ökat bostadsbyggande och som jag räknar med ska resultera i att
            bostadsbyggandet ökar. Jag instämmer helt i det som Ewa Thalén
            Finné anför, att det krävs bostäder där arbetstillfällena finns
            för att skapa tillväxt. Jag delar också till fullo uppfattningen
            att bostaden är grunden för människors möjligheter att skapa sig
            en tillvaro i samhället med arbete och försörjning. Och jag kan
            försäkra att regeringen följer utvecklingen på bostadsmarknaden
            noga.
          </note>
          <note type="speaker">
            Anf. 39 EWA THALÉN FINNÉ (m):
          </note>
          <note>
            Fru talman! Jag vill börja med att tacka statsrådet
          </note>
          <note>
            Lövdén för svaret. Det är bra att statsrådet och jag i grunden
            har samma åsikt när det gäller behovet av bostäder och att avsaknad
            av bostäder hotar tillväxten.
          </note>
          <note>
            Tyvärr kan jag konstatera att statsrådet och regeringen som vanligt
            försöker framställa sig som handlingskraftiga genom att peka på
            alla utredningar som är på gång.
          </note>
          <note>
            Jag konstaterar bara att i de delrapporter som avgetts av regeringen
            och som jag har haft möjlighet att ta del av framkommer det egentligen
            inga nyheter.
          </note>
          <note>
            Till stor del är det kända åtgärder som krävs, och några är av
            den arten att regeringen och även riksdagen väldigt länge har
            känt till dem. Därför borde regeringen ha kunnat lägga fram propositioner.
          </note>
          <note>
            Låt mig ta några exempel. Vad som efterlyses av kommunerna är
            stabila regler och klara besked. Man vill ha besked om ifall dagens
            regler kommer att fortsätta att gälla eller om det kommer att
            bli förändringar.
          </note>
          <note>
            Man vill ha tredimensionell fastighetsbildning, och den utredningen
            har funnits klar i många år. Det behövs förändringar i plan- och
            bygglagen bl.a. när det gäller överklaganden. Det har också varit
            känt länge.
          </note>
          <note>
            Bruksvärdesystemet borde avskaffas eller åtminstone ändras till
            hur det var utformat när det infördes. Detta är också något som
            har framförts under flera år. Vad som framkom i förra debatten
            var att kommunerna framför allt i Storstockholmsområdet ser inkomstutjämningen
            som ett hinder.
          </note>
          <note>
            Allt detta har varit känt länge. Jag tycker att det är trist
            att regeringen inte klarar av att lägga fram propositioner, utan
            man känner sig låst på grund av ideologiska ståndpunkter. Man
            behöver få fram förslag i dessa frågor. Om vi inte klarar av det
            här drabbas ju de personer - framför allt yngre och nyinflyttade
            -
          </note>
          <note>
            som inte får bostäder. Det är inte vi i vare sig regeringen eller
            riksdagen som drabbas. Vi har ju både pengar och är äldre, så
            vi har redan tagit oss in på bostadsmarknaden.
          </note>
          <note>
            Jag vill bara säga till statsrådet: Kom med förslag!
          </note>
          <note>
            Peka inte bara på utredningar! Det finns så mycket redan i dag
            som det går att lägga fram förslag om.
          </note>
          <note>
            Och det är inte en åtgärd som behövs utan det är många.
          </note>
          <note type="speaker">
            Anf. 40 ULLA-BRITT HAGSTRÖM (kd):
          </note>
          <note>
            Fru talman! Från att ha talat om Stockholmsregionen som regionen
            med bostadsbrist uppger sig i dag var fjärde svensk som boende
            i en kommun med bostadsbrist. Fyra av tio bor i kommuner med överskott
            på bostäder, och två av tre kommuner menar att de har ett bostadsöverskott.
            Bostäderna har på något sätt hamnat på fel ställen i landet. Det
            går inte att styra folk till bostäderna, utan bostäderna måste
            byggas där folk har arbete och vill bo.
          </note>
          <note>
            En prognos som jag har sett visar att Stockholmsområdet beräknas
            växa med 200 000 invånare inom en tioårsperiod, medan vi troligen
            bara blir
          </note>
          <note>
            100 000 fler i landet.
          </note>
          <note>
            Regeringen kan givetvis inte svära sig fri från ansvaret för
            den bostadsbrist som uppkommit, därför att prognos på prognos
            har visat på den låga nybyggnadstakten, och omflyttningen inom
            landet har länge varit känd.
          </note>
          <note>
            Det går inte att bara ge pekpinnar till kommunerna för bristen
            på bostäder. Samtidigt som kommunerna givetvis ska ta sitt ansvar
            för bostadsförsörjningen måste incitamenten finnas för kommunerna.
            Det bästa incitamentet skulle nog vara att slopa fastighetsavgiften
            och låta kommunerna uppbära en avgift för gator, vatten, el, service
            osv., för det är i kommunerna som bostäderna finns. Men staten
            har valt att frångå logiken och uppbära skatten.
          </note>
          <note>
            Regeringen bär också ett ansvar för den mellankommunala samverkan
            i fråga om boendeförsörjning med länsstyrelserna som den förlängda
            armen. Bostadsutskottet kommer just från ett besök i Växjö i går
            som Ewa och jag deltog i. Där fick vi ett positivt exempel på
            en sådan aktivitet.
          </note>
          <note>
            Fru talman! I dag har kommunernas möjlighet att påverka och styra
            byggandet successivt tagits bort.
          </note>
          <note>
            Staten har dessutom mer eller mindre medvetet lämnat bostadsarenan.
            Dessutom ges sanktioner för de kommuner som säljer ut sina allmännyttiga
            bolag.
          </note>
          <note>
            Regeringen måste hitta andra lösningar än enbart subventioner
            och sanktioner.
          </note>
          <note>
            Kjell-Olof Feldt påpekade vid ett frukostmöte för någon månad
            sedan att realräntechocken påverkade byggnationen. I dag ligger
            den kvar på ca 20 % av
          </note>
          <note>
            1990 års nivå. Bostadsbyggandet, som i stort är finansierat med
            lån, är ju självklart mycket känsligt för räntan. All fastighetsförvaltning
            har också blivit momsbelagd liksom VA-avgifter och sophämtning,
            och byggmomsen har fördubblats.
          </note>
          <note>
            Hyresgästföreningen skriver i DN i dag att 70 %
          </note>
          <note>
            av de hyror som fördubblats är orsakade av politiska beslut.
          </note>
          <note>
            För Stockholms del kan överklagandeprocessen sättas i system
            i negativt syfte. Inte minst har Ulf
          </note>
          <note>
            Adelsohn lyft fram att planprocesserna är mycket tungrodda och
            fördröjande. De kan inte ändras genom kommunala beslut, utan ministern
            måste gå in och göra något åt att ingen längre vill bygga hyresrätter.
          </note>
          <note>
            Om inte privata byggare har ekonomi för nybyggnation av hyresfastigheter,
            har ju egentligen inte heller någon allmännytta det.
          </note>
          <note>
            Det är ganska bekymmersamt att hyresgästen egentligen omedelbart
            kan begära prövning av sin hyra i hyresnämnden och att en fastighetsägare
            då kan bli skyldig att göra om hela hyressättningen. Det leder
            ju till en väldig osäkerhet om man kan eller vill bygga eller
            inte.
          </note>
          <note>
            Det finns alltså en hel del att göra.
          </note>
          <note>
            Jag vill tacka ministern för att en utredning om ägarlägenheter
            nu äntligen kommer till stånd. Jag har sett att regeringen beslutade
            om denna i torsdags och att det är Laila Freivalds som tillsätter
            den. Det skulle vara intressant att höra om ministern vet vilka
            direktiv som ligger i förslaget.
          </note>
          <note>
            Anf. 41 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Vi kan inte komma ifrån - och det har jag hävdat
            i debatt efter debatt om bostadspolitiken -
          </note>
          <note>
            att kommunerna har det grundläggande ansvaret för bostadsförsörjningen.
            Detta har riksdagen uttalat och det framgår av socialtjänstlag
            och annan lagstiftning.
          </note>
          <note>
            Jag tror att det har skapat en osäkerhet om det här under 90-talet.
            Bostadsförsörjningslagstiftningen togs ju bort 1993. Vi planerar
            att återinföra en bostadsförsörjningslagstiftning som tydligt
            markerar kommunernas ansvar. Det är befogat, därför att vi har
            sett trenden att många kommuner har trätt tillbaka från den bostadspolitiska
            arenan. Det är särskilt betecknande för agerandet från många Stockholmskommuners
            sida.
          </note>
          <note>
            Det är klart att eftersom Stockholms kommun förbjöd sitt kommunala
            bostadsbolag att vara med i nyproduktionen och plockade ut 4 miljarder
            från de kommunala bostadsbolagen, då har man trätt tillbaka från
            den bostadspolitiska arenan. När Stockholms kommun tar ut markpriser
            som hamnar på 6 000-
          </note>
          <note>
            9 000 kr per kvadratmeter, är det också svårt att få ett bostadsbyggande
            med rimliga kostnadsnivåer.
          </note>
          <note>
            Nu har jag noterat, och det är med tillfredsställelse
          </note>
          <note>
            - jag skäller ofta på Stockholms kommun och moderatpolitikerna
            - att det har börjat ske en viss sinnesförändring bland den borgerliga
            majoriteten i Stockholm. Man börjar nu diskutera och öppna upp
            för allmännyttan att vara med i nyproduktionen. Man börjar nu
            också fundera på om man inte ska använda tomträttsinstitutet för
            att hålla nere de omedelbara markpriskostnaderna för nyproduktionen.
            Jag välkomnar det nyvaknade intresset för att vara med och häva
            den allvarliga bostadssituationen i Stockholmsregionen.
          </note>
          <note>
            Det behöver byggas betydligt fler lägenheter än i dag. Vi har
            haft en kraftig ökning av bostadsbyggandet 1999 och vi får det
            under 2000. Det kommer under innevarande år att byggas 18 000-19
            000 lägenheter, som det ser ut i dag. Men det behövs en uthållig
            ökning av produktionen till ca 25 000 lägenheter eller lite däröver.
            Då behöver en rad åtgärder vidtas för att underlätta det ökade
            bostadsbyggandet.
          </note>
          <note>
            Jag har pekat på några sådana initiativ som regeringen har tagit.
            Ett konkret förslag kommer i vårpropositionen om att ge ett rejält
            stimulansbidrag för byggande av studentbostäder som det råder
            en kraftig brist på - en brist som under de kommande åren kan
            uppskattas till 10 000 lägenheter. Det är ett konkret initiativ
            för att stimulera fram ett ökat studentbostadsbyggande. Tillsammans
            med de regeländringar som Boverket kommer att genomföra innebär
            det att kostnaderna för studentbostadsbyggandet och i slutändan
            boendekostnaden för de studerande kan hålla nere rejält.
          </note>
          <note>
            Det är naturligtvis också en rad andra åtgärder som behöver vidtas,
            och jag har nämnt några av dem i mitt svar på interpellationen.
          </note>
          <note>
            En fråga som vi får tillfälle att diskutera inom en inte alltför
            avlägsen framtid är den framtida fastighetsbeskattningen. Den
            kommer att presenteras av
          </note>
          <note>
            Fastighetsbeskattningsutredningen den 2 maj och kommer att syfta
            till att skapa neutralitet i beskattningen mellan olika boendeformer,
            så att hyresrätten också har en rejäl chans när det gäller nyproduktionen.
          </note>
          <note type="speaker">
            Anf. 42 EWA THALÉN FINNÉ (m):
          </note>
          <note>
            Fru talman! Jag håller med statsrådet Lövdén om att kommunerna
            har det grundläggande ansvaret. Min uppfattning är att kommunerna
            är mycket medvetna om detta. I de allra flesta fall försöker man
            också ta sitt ansvar. Men man kan av flera skäl ifrågasätta om
            det är det kommunala bostadsföretaget som alltid ska vara det
            som ska bygga. Jag brukade med lite sunt förnuft tänka så här
            när jag arbetade på den kommunala nivån: Om det inte finns några
            privata byggföretag som anser att det går att bygga med avkastning
            så att byggnationen med hyror går runt, så är frågan om man ska
            låta det kommunala byggföretaget göra det, därför att då är ju
            risken stor att det går med förlust. Och går det med förlust är
            det ju skattebetalarnas pengar - som vi ska ha till vård, skola
            och omsorg - som man får stoppa in i bostadsbolaget.
          </note>
          <note>
            Detta har ju hänt i väldigt många kommuner runtom i
          </note>
          <note>
            Sverige, så man måste ju vara lite försiktig. Men att kommunerna
            har denna medvetenhet tycker jag mig se runtom i våra kommuner.
          </note>
          <note>
            Jag fick inte riktigt svar vad gäller de bitar som jag tycker
            att man skulle kunna vara tydlig på, t.ex.
          </note>
          <note>
            tredimensionell fastighetsbildning som framför allt
          </note>
          <note>
            Stockholms stad efterlyser. Det finns en färdig utredning. Det
            går jättelätt och snabbt att lägga fram en proposition om det.
            Skulle det inte vara på sin plats att en proposition om det kom
            åtminstone till hösten?
          </note>
          <note>
            Det skulle lösa många problem i just Stockholm, men även i andra
            storstäder.
          </note>
          <note>
            Ministern talar här om att det är en kraftig ökning av bostadsbyggandet.
            Ja, det är en ökning av bostadsbyggandet, och den är kraftig,
            men från en nivå som är så låg att det nästan är tragiskt att
            kalla det för en kraftig ökning av bostadsbyggandet. I och för
            sig kan man alltid med statistik få fram precis det man vill.
          </note>
          <note>
            Jag vill säga lite om det här med studentlägenheter. Som Ulla-Britt
            Hagström var inne på var vi i bostadsutskottet i Växjö och träffade
            studenter från
          </note>
          <note>
            Växjö universitet. De var lite bekymrade över det stimulansbidrag
            som regeringen föreslår. Man ser studenten som en 21-årig människa
            som vill ha en liten etta. Men det gäller inte många studenter
            i dag.
          </note>
          <note>
            Genomsnittsåldern på Växjö universitet ligger över
          </note>
          <note>
            23 år. Ofta bor man i parförhållanden och har helt andra behov.
            Därför är det inte bara de små lägenheterna som i sådana fall
            behöver stimulansbidrag.
          </note>
          <note>
            Dessutom hörde jag företrädare som sade att stimulansbidrag i
            sig kanske inte är det allra viktigaste utan att det även här
            är stabilitet; att man känner att reglerna gäller och att de gäller
            för en längre period och inte förändras. Man ska ju komma ihåg
            att planprocessen även för studentbostäder i Växjö är lång.
          </note>
          <note>
            Om det införs regler som bara gäller under ett par år hinner
            man inte med att prospektera nya studentlägenheter.
          </note>
          <note>
            Andra bitar som jag skulle vilja ta upp är det här med sänkta
            boendekostnader och lägre skatter. Det gäller fastighetsskatten
            - skynda med beslut! Jag vill också ta upp statliga infrastrukturinvesteringar,
            regeringens handläggning av överklagandetider, utländska företags
            möjlighet att konkurrera i Sverige och bullerservitut.
          </note>
          <note>
            Även dyra bostäder som byggs skapar ju i slutändan billiga lägenheter
            eftersom det blir flyttkedjor, så allt som byggs är till fördel.
            En bostadsförsörjningslag tror jag inte kommer att hjälpa, inte
            i det långa loppet.
          </note>
          <note type="speaker">
            Anf. 43 ULLA-BRITT HAGSTRÖM (kd):
          </note>
          <note>
            Fru talman! Givetvis har kommunerna ansvaret.
          </note>
          <note>
            Det vet vi. Men statsrådet är egentligen den person som har själva
            bostadsnyckeln i sin hand. I och för sig är jag tacksam att Lövdén
            har tagit tag i bostadspolitiken på ett positivt sätt, för den
            har legat nere väldigt mycket. Jag ser nu framför mig ett radarpar
            med Lars-Erik Lövdén och Bengt Owe Birgersson som tillsammans
            kommer med en hel del idéer. Men dessa måste också komma fram
            på riksdagen bord.
          </note>
          <note>
            Det måste bli verklighet av dem.
          </note>
          <note>
            Egentligen borde kommunerna få incitamenten på ett annat sätt
            än att man bara tvingar dem - det gäller t.ex. fastighetsskatt,
            omfördelningssystem osv. Det skulle behövas bättre incitament.
            Planprocessen skulle behöva ses över vad gäller initiativ och
            tidsramar.
          </note>
          <note>
            Man kan kanske också titta på t.ex. pendlingen.
          </note>
          <note>
            Man kanske kan göra det billigare för människor att bo på annan
            ort och pendla, åtminstone för byggarbetskraft. Det är också ett
            bekymmer vi har; hur man ska kunna få byggnadsarbetare för att
            kunna uppföra allt det som vi behöver?
          </note>
          <note>
            Det finns alltså hur mycket som helst att göra. Sedan har vi
            också valfriheten i fråga om olika boendeformer. Det är egentligen
            inte försvarbart vänta ett helt år på att utreda detta med ägarlägenheter,
            men jag är ändå glad över att det kommer i gång. Det är också
            fel att beskatta lägre hyror som uppstår genom självförvaltning.
            Då stryper man ju kreativiteten, vilket gör att människor inte
            vill ta på sig uppgifter, starta kooperativ osv.
          </note>
          <note>
            Jag tycker alltså att ministern ska använda bostadsnyckeln ännu
            mer. Sedan är frågan om man ska dra kommunernas ansvar till sin
            spets. Om vi går till socialtjänstlagen så täcker den egentligen
            bara att kommunerna är skyldiga att ge bostad till äldre och funktionshindrade.
            Det måste vi titta på ännu mer så att alla har en möjlighet att
            få en bostad. Sedan tycker jag att det är positivt med studentbostäder.
          </note>
          <note>
            Anf. 44 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag vill först vända mig till Ewa
          </note>
          <note>
            Thalén Finné. Jag besökte också Växjö, lite tidigare än bostadsutskottet.
            Jag uppfattade studentkårens reaktion som att de blev väldigt
            glada över beskedet att vi ska införa ett stimulansbidrag till
            studentbostadsbyggandet och att vi gör vissa regelförändringar.
          </note>
          <note>
            Det har också varit ett mycket tydligt krav från Sveriges förenade
            studentkårer, ett krav som vi nu har möjlighet att uppfylla. Man
            har pekat på båda de här sakerna; både regelförändringarna och
            nödvändigheten av ett stimulansbidrag. Båda de kraven uppfyller
            vi. Jag tror kanske att Sveriges förenade studentkårer har en
            ganska god överblick över läget runtom i landet.
          </note>
          <note>
            Nu gäller det att kommunerna svarar upp mot det här, att kommunerna
            tar den kastade handsken och planerar för att tillgodose behovet
            av studentbostäder på de orter där högskolan nu fortsättningsvis
            också byggs ut.
          </note>
          <note>
            Sedan kan jag hålla med Ewa Thalén Finné om en del. Om man ser
            till Stockholmsregionen är problematiken kanske lite mer bekymmersam
            än vad jag gav sken av i mitt tidigare inlägg. Det här har ju
            en klar koppling till infrastrukturen i Stockholmsregionen också.
            Mycket av svårigheterna när det gäller att ta fram mark och planer
            för bostadsbyggandet har kopplingar till olösta infrastrukturproblem
            i regionen.
          </note>
          <note>
            Det här måste vi gemensamt, alltså både regeringen och Stockholmspolitikerna,
            hitta lösningar på. Jag hoppas att politikerna, som har planmonopolet
            i
          </note>
          <note>
            Stockholmsområdet, kan ena sig om en långsiktigt hållbar lösning
            för de nödvändiga infrastruktursatsningarna i regionen och att
            vi därmed också kan få fart på bostadsbyggandet.
          </note>
          <note>
            Jag konstaterade, och det försökte Ewa Thalén
          </note>
          <note>
            Finné reducera lite, att bostadsbyggandet ökar kraftigt. Det
            har ökat kraftigt. Vi var nere på extremt låga nivåer efter den
            förfärliga krisen under första halvan av 90-talet. Det är klart
            att en situation med våldsamma räntechocker och med besparingar
            som även drabbade finansieringen av bostadspolitiken satte sin
            hämsko på planeringen när det gäller bostadsbyggandet. Vi hade
            ju en situation där efterfrågan på bostäder till följd av en dålig
            ekonomisk tillväxt och sjunkande reallöner inte heller var så
            hög.
          </note>
          <note>
            Det är väl kanske så som jag många gånger har sagt till kommunalpolitiker
            att man kan ha förståelse för att det är svårt att planera för
            de goda tiderna när man sitter i en sådan besvärlig situation.
            Men de goda tiderna kommer kanske snabbare än man trott. Då gäller
            det att ha framförhållning, och den framförhållningen har vi inte
            haft när det gäller mark- och planberedskap.
          </note>
          <note>
            Sedan tycker jag att allmännyttan också ska vara med i nyproduktionen.
            Det ska inte vara så att allmännyttan bara står för det äldre
            beståndet, utan allmännyttan ska vara med om att bygga även det
            goda, det nya. Jag hoppas att man i Stockholmsregionen nu ser
            till att ge allmännyttan förutsättningar att vara med om att bygga
            det nya också. Allmännyttan behövs på bostadsmarknaden. Det ska
            inte bara vara privata intressenter, och det är inte bara bostadsrätter
            som ska byggas. Det krävs också att allmännyttan är med i nyproduktionen.
          </note>
          <note type="speaker">
            Anf. 45 EWA THALÉN FINNÉ (m):
          </note>
          <note>
            Fru talman! Jag kan bara konstatera att om man just tar Stockholmsområdet
            har egentligen bostadsmarknaden fungerat väldigt dåligt ända sedan
            slutet av 70-talet och början 80-talet. Redan då, när jag var
            yngre och bodde i den här regionen, vilket jag inte gör i dag,
            var det bara de med pengar, vita eller svarta, eller de med kontakter
            som faktiskt kunde få en lägenhet. Jag kommer ihåg att om man
            skulle kontakta bostadsförmedlingen ruskade alla på huvudet och
            sade: Jaja, om 20 år eller så.
          </note>
          <note>
            Det är därför det är så väsentligt att vi börjar ta tag i de
            här frågorna, och det är glädjande att ministern i alla fall ger
            lite positiva besked när det gäller infrastruktursatsningar. Jag
            hoppas att Stockholms politiker tar sitt ansvar här. Jag bor nu
            inte i Stockholm, och det är inte ens min region, så jag kan inte
            svara för dem.
          </note>
          <note>
            Att allmännyttan ska vara med och bygga kan jag hålla med om
            på vissa håll. Men man ska komma ihåg att allmännyttan i Sverige
            är en mycket stor innehavare av hyreslägenheter. På vissa orter
            har allmännyttan i princip monopol, och jag är väldigt negativ
            till monopol, kommunala, statliga eller privata. Mångfald, när
            det finns många aktörer, gör ofta att man tänker på nya sätt.
            Det skapar incitament till att göra nya saker.
          </note>
          <note>
            Det är därför jag kanske inte känner något extremt behov av att
            allmännyttan bygger. Men gör något åt bruksvärdessystemet. Det
            hastar, tror jag. Och tredimensionell fastighetsbildning är också
            väsentligt.
          </note>
          <note>
            Anf. 46 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag kan väl hålla med om att allmännyttan på en del
            håll i landet kanske är lite väl stor.
          </note>
          <note>
            När den är en helt dominerande aktör på marknaden med 80-90 %
            av marknaden kanske den är lite för stor. Nu är det ju en följd
            av en utveckling där industrier som etablerade sig på orterna
            ställde krav på kommunerna att de skulle bygga lägenheter till
            dem som skulle jobba i industrin. Och det var bara kommunerna
            som tog det ansvaret. Nu har industrierna på en del håll klappat
            igen, och då står kommunerna där med en besvärlig och tung bostadsproblematik.
          </note>
          <note>
            Men i tillväxtregionerna, och jag talar då om
          </note>
          <note>
            Stockholmsregionen och de andra tillväxtregionerna, är jag helt
            övertygad om att allmännyttan har en roll att spela även i nyproduktionen.
            Och där är det ju i allmänhet ekonomiskt väldigt starka kommunala
            bostadsbolag som har muskler att vara med i nyproduktionen. Då
            ska kommunerna använda det instrument som de har, ett bostadspolitiskt
            instrument, för att vara en aktör för att kunna tillgodose kommunmedborgarnas
            behov av bostäder.
          </note>
          <note>
            Jag tror att det behövs en rad åtgärder. Det är inte en enstaka
            åtgärd som behövs för att vi ska kunna öka bostadsbyggandet från
            dessa 18 000-19 000 till
          </note>
          <note>
            25 000, utan det är en rad åtgärder som behövs. De statliga bostadskrediterna
            behöver göras lite bättre -
          </note>
          <note>
            det statliga bostadskreditgarantisystemet - vilket vi just nu
            arbetar med. Även andra hinder behöver undanröjas. Och det behövs
            framför allt, vilket jag tycker är väldigt glädjande, att vi är
            många som engagerar oss i bostadspolitiken och att vi gör det
            både som kommunalpolitiker och som rikspolitiker. Under det senaste
            halvåret har jag sett ett nyvaknat bostadspolitiskt engagemang
            runtom i landet, och det i sig tror jag kan medverka till att
            vi får lite bättre skjuts på bostadsbyggandet.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1999/2000:303 om utsatta barn i Sverige
          </note>
          <note type="speaker">
            Anf. 47 Statsrådet INGELA THALÉN (s):
          </note>
          <note>
            Fru talman! Chatrine Pålsson har ställt ett antal frågor till
            socialministern om utsatta barns situation i
          </note>
          <note>
            Sverige. Arbetet inom regeringen är så fördelat att det är jag
            som ska svara på interpellationen.
          </note>
          <note>
            Livet kan i många avseenden vara orättvist - barn har olika förutsättningar
            redan från början. Var barnet bor, vilka föräldrar det har, hur
            många andra stödjande vuxna som finns i dess närhet och hur familjens
            ekonomi ser ut är några faktorer som spelar stor roll för barnets
            uppväxt. Föräldrarnas situation påverkar i hög grad barnet.
          </note>
          <note>
            Det krävs därför en aktiv politik från samhällets sida för att
            alla barn, oavsett förutsättningar, ska få växa upp och utvecklas
            under goda och trygga förhållanden. Regeringen har under de senaste
            åren ägnat stor kraft åt att åter få ett ekonomiskt utrymme för
            att kunna prioritera kampen mot arbetslösheten och förbättringar
            för barn och barnfamiljer.
          </note>
          <note>
            Generell välfärd är det bästa sättet att hjälpa också de mest
            utsatta barnen. Allmän förskola, rätt till barnomsorg för barn
            till arbetslösa föräldrar och införandet av maxtaxa inom barnomsorgen
            är centrala, planerade åtgärder från regeringens sida som syftar
            till att förbättra barnens situation.
          </note>
          <note>
            En hög kvalitet och barnkompetens i basverksamheterna är viktigt
            för att alla barn ska bli sedda och få en trygg uppväxt. Det krävs
            också att det finns förmåga att ge barn, och deras familjer, det
            särskilda stöd de behöver i form av kunnig socialtjänst, barnpsykiatri,
            familjerådgivning och specialiserad sjukvård. Riksdagen har under
            de senaste åren ökat statsbidragen till kommuner och landsting
            för att prioritera skola, vård och omsorg. Kommuner och landsting
            har här ansvaret för att använda de ökade statsbidragen på ett
            klokt sätt. I de fall ett barn riskerar att fara illa krävs att
            de olika verksamheterna samverkar, med barnets bästa för ögonen,
            och att personal som möter barn också fullgör sin anmälningsskyldighet.
            Den översyn som kommittén mot barnmisshandel nu gör avseende varje
            verksamhets behov av utvecklingsarbete kommer också att komma
            andra problemområden till del.
          </note>
          <note>
            Arbetet med att genomföra barnkonventionen handlar i hög grad
            om att sätta barnet i centrum. Alltsedan Sverige ratificerade
            konventionen har ett noggrant och systematiskt arbete bedrivits
            dels för att sprida och öka kunskapen om den, dels för att anpassa
            lagstiftningen till de krav konventionen ställer.
          </note>
          <note>
            Som exempel kan nämnas att både utlänningslagen och socialtjänstlagen
            har tillförts ett uttalat barnperspektiv. Utgångspunkten i den
            av riksdagen antagna strategin för att förverkliga barnkonventionen
            är att barnets bästa ska sättas i främsta rummet vid alla åtgärder
            som rör barn och att barnperspektivet ska genomsyra alla beslut
            som rör barn.
          </note>
          <note>
            Arbetet med att utveckla barnperspektivet pågår också för fullt
            på olika nivåer i samhället. Socialdepartementet driver, genom
            sin samordningsfunktion för barnkonventionsfrågor inom Regeringskansliet,
            på för att barnperspektivet ska finnas med i alla relevanta beslut.
            Barnombudsmannen har ett brett uppdrag att genomföra utbildningsinsatser
            och utveckla metoder och verktyg för barnkonventionens genomförande.
            Kommuner och landsting kan få hjälp med att utveckla barnperspektivet
            genom detta arbete.
          </note>
          <note>
            Barnombudsmannen bedriver också ett utvecklingsarbete tillsammans
            med ett antal försöksmyndigheter när det gäller att få fram modeller
            för hur barnkonsekvensanalyser kan göras. Detta arbete kommer
            på sikt att komma kommuner och landsting till del.
          </note>
          <note>
            Alla verksamheter som möter barn har ett ansvar för att utveckla
            sitt barnperspektiv. När det gäller barn i flyktingsituationen
            pågår det sedan en lång tid tillbaka ett aktivt arbete för att
            stärka barnets roll i asylprocessen. Detta kommer bl.a. till uttryck
            genom att Invandrarverket och Utlänningsnämnden i sina beslut
            redovisar de avvägningar som har gjorts utifrån hänsynen till
            barnets bästa. För kriminalvårdens del handlar det bl.a. om att
            förbättra besöksmöjligheterna genom att göra miljön på anstalterna
            barnvänligare samt att erbjuda de intagna föräldrautbildning som
            stärker dem i deras föräldraroll. För att stimulera sådana insatser
            har särskilda medel öronmärkts i kriminalvårdens budget för år
            2000.
          </note>
          <note>
            Regeringen avser att i maj lämna en skrivelse till riksdagen
            med en redovisning av vilka åtgärder som har vidtagits inom barnområdet
            under de senaste åren och även ange färdriktningen för framtiden.
          </note>
          <note>
            Avslutningsvis vill jag lyfta fram den viktiga roll som det sociala
            nätverket och det frivilliga sociala arbetet spelar, exempelvis
            när ett barn har drabbats av sorg. Insatser från olika frivilligorganisationer
            och religiösa församlingar utgör ett värdefullt komplement till
            myndigheternas insatser, vilket inte minst erfarenheterna från
            brandkatastrofen i Göteborg visar.
          </note>
          <note>
            Det finns många goda krafter som kan samverka när det gäller
            att på bästa sätt söka tillgodose de ickemateriella behoven.
          </note>
          <note type="speaker">
            Anf. 48 CHATRINE PÅLSSON (kd):
          </note>
          <note>
            Fru talman! Jag vill börja med att tacka Ingela
          </note>
          <note>
            Thalén för svaret som jag tycker är en bra redovisning när det
            gäller barnen, men jag skulle kanske ha velat ha lite mer konkreta
            svar på en del frågor.
          </note>
          <note>
            Jag vill börja med att understryka att det enligt
          </note>
          <note>
            FN:s barnkonvention handlar om barn upp till 18 år.
          </note>
          <note>
            Det är alltså ganska många samhällsmedborgare.
          </note>
          <note>
            Vi hör väl alla ibland orden de glömda barnen.
          </note>
          <note>
            Jag har också i min interpellation beskrivit att det egentligen
            inte finns några glömda barn. Barnen träffar barnsköterskan och
            läkaren på barnavårdscentralen, personalen i förskolan och skolan,
            osv. Det handlar i stället om att vi som vuxna måste se dessa
            barn.
          </note>
          <note>
            Det finns naturligtvis många orsaker till att barn kan ha det
            särskilt svårt. Det går inte att separera det i en sådan här debatt.
            Men det finns väldigt många orsaker.
          </note>
          <note>
            Antalet anmälda misshandelsbrott mot barn i 7-
          </note>
          <note>
            14-årsåldern har under en 15-20-årsperiod faktiskt femdubblats.
            Anmälningarna om brott mot barn i 0-6-
          </note>
          <note>
            årsåldern har fyrdubblats, och det tycker jag är oerhört allvarligt.
          </note>
          <note>
            I skolan och förskolan finns det ju möjlighet för föräldrar att
            vara med, och det tycker jag är så oerhört viktigt. Och jag tror
            att det ökar kvaliteten och tryggheten för barnen. Men det är
            ju i regel föräldrarna i de familjer som har det bra och där barnen
            mår bra som engagerar sig.
          </note>
          <note>
            Vi har väl ännu inte hittat någon riktigt bra metod att få kontakt
            med de andra föräldrarna, som vi kanske egentligen är mest intresserade
            av. Föräldrarnas delaktighet i barnens skolgång och i förskolan
            är en riktigt bra kvalitetsutvecklare. Jag höll nästan på att
            säga att man ibland t.o.m. skulle behöva skriva in föräldrarna
            i skolan.
          </note>
          <note>
            När det gäller barn som drabbas av sorg tror jag att vi i vårt
            land i alltför hög grad har sett till det materiella och trygghetssystem
            mer än till det personliga. För ett barn som t.ex. förlorar en
            förälder kanske stödet av personlig karaktär borde vara naturligare
            än att tala om någon överförmyndare som ska bevaka de ekonomiska
            intressena. Jag vill ställa frågan till Ingela Thalén om hon delar
            det synsättet.
          </note>
          <note>
            Jag har också ställt en fråga om den långa handläggningstiden
            för asylsökande, och då i synnerhet barn. Det är ofta fallet att
            den är tre fyra år. Vi vet att ett barn har lättare att acklimatisera
            sig till ett lands kultur och därför rotar sig snabbare. Jag vill
            fråga om
          </note>
          <note>
            Ingela Thalén delar uppfattningen att ett år bör vara den längsta
            tid som något barn ska behöva vänta.
          </note>
          <note>
            Jag är glad för man i år har avsatt pengar för barn till föräldrar
            som är på anstalt för att öka möjligheterna för föräldrar och
            barn att vara tillsammans. Det är viktigt att vi inser att även
            en kriminell förälder är älskad av sitt barn, och en kriminell
            förälder älskar sitt barn.
          </note>
          <note type="speaker">
            Anf. 49 Statsrådet INGELA THALÉN (s):
          </note>
          <note>
            Fru talman! Vi är helt överens om att även om kanske inte ungdomarna
            själva skulle vilja betrakta sig som barn så måste vi i det här
            sammanhanget se till hela perioden från 0 till 18 år, och det
            gör vi också. Sedan blir det lite olika diskussioner beroende
            på om man riktar in sig på de allra yngsta barnen, barnen i den
            yngre skolåldern eller tonåringarna.
          </note>
          <note>
            En annan sak som jag vill understryka är att det är viktigt att
            inte sätta grupper mot varandra, dvs. att vi en period diskuterar
            barn som är utsatta för övergrepp, nästa period diskuterar barn
            som gömmer sig, och sedan diskuterar barn som drabbats av något
            annat. Vi måste i varje ögonblick se till individen.
          </note>
          <note>
            Där tror jag att Chatrine Pålsson och jag är helt överens.
          </note>
          <note>
            Jag nämner detta därför att vi ofta utvecklar metoder av olika
            karaktärer. Vi kan se de metoderna som nyttiga också när vi diskuterar
            andra typer av riskområden. I mitt svar pekar jag just på viktig
            metodutveckling som går att använda på många olika områden.
          </note>
          <note>
            När det gäller barn som har blivit föremål för misshandel - eller
            i varje fall anmälda misshandelsfall - har vi en kommitté som
            i april kommer med sitt första betänkande. Jag vet att den arbetar
            mycket intensivt och går igenom de olika områden väldigt noggrant.
          </note>
          <note>
            Vi är helt överens om den ytterligare punkt som
          </note>
          <note>
            Chatrine Pålsson tar upp som handlar om föräldraengagemang. De
            allra flesta föräldrar är väldigt engagerade. De kommer på föräldramöten,
            och de deltar i föräldragrupper redan på barnavårdscentraler.
            Sedan finns de grupper som man skulle vilja nå men som man inte
            får tag på.
          </note>
          <note>
            Jag ska inte ta upp tid med att räkna upp alltför många exempel.
            Men det finns faktiskt exempel inte minst runtom i våra skolor
            där man tar vara på engagerade föräldrar. Det sker inte minst
            genom olika frivilligorganisationer. Jag kan där nämna att Verdandi
            har föräldraträffar och når därigenom grupper av föräldrar. Kulturföreningar
            inom vissa språkområden har föräldramöten och når på det sättet
            andra föräldrar. På så sätt får skolans personal bra kontakt med
            föräldrarna för att diskutera barnens uppväxt och situation i
            allmänhet.
          </note>
          <note>
            När det gäller barn som drabbas av sorg kanske inte man ska ställa
            dessa saker mot varandra. Däremot är det alldeles riktigt att
            barn behöver en personlig relation. Nu tror jag att vi av några
            katastrofer har lärt oss en del i Sverige om på vilket sätt vi
            ger personligt stöd både till barn och vuxna när det gäller att
            hantera sorgearbetet. Men vi kan säkert göra mycket mer. Jag tror
            att man också här genom metodutveckling kan stödja den personal
            som finns naturligen runt barnen i skolan, på barnavårdcentraler
            eller för all del andra vuxna i föreningsliv och frivilligverksamhet
            som spelar en roll, inte minst inom de kyrkliga organisationerna.
          </note>
          <note>
            När det gäller asylansökningstiderna är den information jag har
            att handläggningstiden för första beslutet i genomsnitt är fem
            månader för barn utan vårdnadshavare och sex och en halv månad
            för barn i familj. Sedan är det klart att man har rättighet att
            få sin sak prövad, och kanske inte bara en gång utan flera gånger.
            Då finns det naturligtvis risk för att det drar ut på tiden. Jag
            tycker att det är viktigt att hålla i sär just detta. När det
            gäller det första beslutet är man i dag nere i hanterbara tider,
            om man kan kalla det så.
          </note>
          <note type="speaker">
            Anf. 50 CHATRINE PÅLSSON (kd):
          </note>
          <note>
            Fru talman! Jag delar synen att vi ska se utifrån barns perspektiv
            och behov och inte ha likriktade mönster. Det går det inte att
            ha. I Ingela Thaléns svar anger hon allmän förskola, rätt till
            barnomsorg för barn till arbetslösa föräldrar och införande av
            maxtaxa inom barnomsorgen som centrala begrepp.
          </note>
          <note>
            Ingela Thalén vet att vi inte delar den synen att maxtaxa och
            en fyrkantig barnomsorgslösning är det bästa för alla barn. Jag
            tror fortfarande att varje familj själv ska få besluta mer om
            hur man vill ordna det för barnen. Det kan hända att det finns
            barn som skulle behöva mer tid med föräldrarna, speciellt under
            de allra första åren.
          </note>
          <note>
            Jag kan också konstatera att man under senare år har satsat mer
            på barnfamiljerna. Men låt oss titta på dem som har det allra
            svårast, de som är socialbidragstagare. Vi vet att antalet socialbidragstagare
            kanske inte är fler, men de har socialbidrag under längre tid.
            Barnbidraget på 850 kr har inte förstärkt deras ekonomi. De har
            fått det reducerat från sitt socialbidrag. Det är synd att inte
            den ökningen kommer de familjer till godo som har det sämst ekonomiskt
            och är i den svåraste situationen.
          </note>
          <note>
            Det är oerhört viktigt att de som arbetar inom barnomsorgen har
            kompetens. Jag tror att det blir viktigare och viktigare. Det
            gäller inte minst att utbilda för att förstå signaler. Vi vet
            att det finns barn till t.ex. missbrukande föräldrar som spelar
            ett oerhört bra spel, eftersom de inte vill att deras föräldrar
            ska råka illa ut. Många av dem blir lustigkurrarna i skolan, och
            de tilldrar sig mycket uppmärksamhet.
          </note>
          <note>
            En del av barnen utvecklar en situation hemma där de blir föräldrar
            till sina egna föräldrar för att omhulda dem och inte behöva skämmas
            inför kamrater och lärare. Där tror jag att det är jätteviktigt
            att alla som arbetar inom skolan har en kunskap. Det gäller inte
            i första hand vad barn säger utan vad detta kan tolkas som. Det
            är likadant som inom sjukvården.
          </note>
          <note>
            Vi behöver vara utbildade för att se en patient som inte själv
            kan säga hur det känns. Jag vill lyfta fram detta som oerhört
            viktigt.
          </note>
          <note>
            Jag vill ställa en konkret fråga till. Jag delar
          </note>
          <note>
            Ingela Thaléns åsikt att vi ska införliva barnkonventionen. Men
            det är synd att det har varit så trögt. Där är vi nog alla medskyldiga,
            inte minst ute i kommuner och landsting där det inte fått genomslag.
            Kommer det i år någon barnbilaga med i statsbudgeten? Jag har
            saknat den. Om vi inom riksdagen och regeringen lyfter fram en
            barnbilaga i varje statsbudget skulle vi göra den stora grupp
            som barnen utgör, och som är vår framtid, en väldigt stor tjänst.
          </note>
          <note type="speaker">
            Anf. 51 Statsrådet INGELA THALÉN (s):
          </note>
          <note>
            Fru talman! Det finns mycket att kommentera. Jag behöver inte
            ta upp det vi är överens om. Jag behöver kanske inte heller ta
            upp det vi är oeniga om. Det är ganska klart när det gäller på
            vilket sätt vi ska utforma de ekonomiska förutsättningarna för
            barnfamiljer.
          </note>
          <note>
            Där har vi olika politiska vägar, även om jag är övertygad om
            att vi är helt överens om att målet för vår politik ska vara att
            ge föräldrar och barn trygghet under barnens uppväxt. Det är väldigt
            viktigt.
          </note>
          <note>
            Så till den konkreta frågan om en barnbilaga. Det vi gör nu är
            att komma med en barnskrivelse under våren. Sedan är det vår ambition
            att komma med en ordentlig barnbilaga. Jag är inte riktigt säker
            på att vi mäktar med det nu under hösten. Vi kommer med en ordentlig
            barnskrivelse som en uppföljning av arbetet.
          </note>
          <note>
            Men vi är överens om att en barnbilaga är ett bra sätt att tydliggöra
            utvecklingen när det gäller barnens rätt i samhället.
          </note>
          <note>
            När det gäller barnens signaler är vi också överens. Jag vill
            bara kort säga att Kommittén mot barnmisshandel har som ett av
            sina uppdrag att beskriva detta och att lyfta upp på vilket sätt
            man ska metodutveckla och sprida kunskap om att tolka, precis
            som
          </note>
          <note>
            Chatrine Pålsson säger, inte det barnen säger utan det de ger
            uttryck för genom sitt sätt att vara och genom sitt språk.
          </note>
          <note type="speaker">
            Anf. 52 CHATRINE PÅLSSON (kd):
          </note>
          <note>
            Fru talman! Jag ser att tiden har gått, men jag vill ändå ställa
            en avslutande fråga till Ingela Thalén.
          </note>
          <note>
            Vi får redovisningar av hur mycket tid vi vuxna ger våra barn
            varje dag. Man gör mätningar av det på något klurigt sätt. Hur
            man gör vet jag inte.
          </note>
          <note>
            Vi är alla överens om att vi vuxna behöver ge mer tid åt barnen.
            Det antal minuter vi har för våra barn varje dag har tyvärr gått
            ned. TV-tittandet ökar, och det finns ett enormt behov hos barnen
            att få kontakt med, säger jag, vuxna. Jag tror att det främst
            gäller föräldrarna, men jag säger vuxna.
          </note>
          <note>
            Barngrupperna på olika barnomsorgsverksamheter har ju ökat. Jag
            tror att de allra flesta barn klarar av att ha lite fler barn
            i sin barngrupp. Det tror jag. De mest utsatta barnen kanske har
            svårare med det. Men om det finns fler vuxna tror jag ändå att
            det blir tryggare.
          </note>
          <note>
            Då vill jag ställa den sista frågan: Har statsrådet funderat
            på hur vi skulle kunna lägga fram förslag så att man ger mer utrymme
            för att barn får tid med vuxna?
          </note>
          <note>
            Det fanns en kampanj för många år sedan där det hette: Barn är
            mjuka, bilar är hårda. Jag skulle vilja ha en sådan kampanj igen,
            så att vi förstår att det vi gör för våra barn är så oerhört viktigt.
            Det är en mycket god investering för framtiden.
          </note>
          <note type="speaker">
            Anf. 53 Statsrådet INGELA THALÉN (s):
          </note>
          <note>
            Fru talman! Om man ser över en längre period, t.ex. över min
            livsperiod, så hade jag mer tid för mina barn trots heltidsarbete
            än vad min mor hade för oss på grund av hennes heltidsarbete.
            Jag kan se på mina barn att de har lite mer tid för sina barn
            än vad jag hade för mina. I meningen relationen förvärvsarbete,
            yrkesarbete och barn har naturligtvis utvecklingen åt rätt håll.
          </note>
          <note>
            Då pekar Chatrine Pålsson på en annan sak. Tiden kanske ägnas
            åt andra saker i dag än åt att skapa sammanhållning och gemenskap
            med barnen därför att det är så mycket annat som tränger på. Jag
            ska inte utveckla det mer än så. Men det finns en stressande situation
            för unga familjer i dag som gör att man kanske inte kan utnyttja
            den tid man ändå har tillsammans med barnen på ett sätt som gör
            att både barn och vuxna mår bra.
          </note>
          <note>
            I den konkreta frågan är det min uppfattning att de resurser
            som kommunerna nu har bör användas till höja kvaliteten genom
            att forma mindre grupper. Jag tycker inte att man ska sätta något
            fixt antal barn. Det varierar beroende på tid och beroende på
            hur det ser ut i övrigt. Men man ska stärka kvaliteten genom att
            ha färre barn i grupperna och därmed mer vuxentid för barnen.
          </note>
          <note>
            Överläggningen var härmed avslutad.
          </note>
          <note>
            10 § Anmälan om uppteckningar vid EU-
          </note>
          <note>
            nämndssammanträde
          </note>
          <note>
            Talmannen anmälde att uppteckningar från EU-
          </note>
          <note>
            nämndens sammanträde fredagen den 17 mars inkommit.
          </note>
          <note>
            11 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Finansutskottets betänkanden 1999/2000:FiU19,
          </note>
          <note>
            FiU18 och FiU24
          </note>
          <note>
            Bostadsutskottets betänkande 1999/2000:BoU8
          </note>
          <note>
            Konstitutionsutskottets betänkanden
          </note>
          <note>
            1999/2000:KU15, KU18 och KU21
          </note>
          <note>
            Justitieutskottets betänkande 1999/2000:JuU14
          </note>
          <note>
            Socialförsäkringsutskottets betänkande
          </note>
          <note>
            1999/2000:SfU10
          </note>
          <note>
            Trafikutskottets betänkande 1999/2000:TU8
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 1999/2000:66 Villkoren för järnvägstrafiken
            på den fasta förbindelsen över
          </note>
          <note>
            Öresund m.m.
          </note>
          <note>
            1999/2000:T16 av Per-Richard Molén m.fl. (m)
          </note>
          <note>
            1999/2000:T17 av Magnus Jacobsson m.fl. (kd)
          </note>
          <note>
            1999/2000:T18 av Jan Backman m.fl. (m, kd)
          </note>
          <note>
            1999/2000:T19 av Eskil Erlandsson m.fl. (c)
          </note>
          <note>
            1999/2000:T20 av Bengt-Göran Hansson och Leif
          </note>
          <note>
            Jakobsson (s)
          </note>
          <note>
            med anledning av prop. 1999/2000:68 Vissa skolfrågor
          </note>
          <note>
            1999/2000:Ub17 av Beatrice Ask m.fl. (m)
          </note>
          <note>
            1999/2000:Ub18 av Ulf Nilsson m.fl. (fp)
          </note>
          <note>
            1999/2000:Ub19 av Inga Berggren (m)
          </note>
          <note>
            1999/2000:Ub20 av Britt-Marie Danestig m.fl. (v)
          </note>
          <note>
            1999/2000:Ub21 av Sofia Jonsson m.fl. (c)
          </note>
          <note>
            1999/2000:Ub22 av Erling Wälivaara m.fl. (kd)
          </note>
          <note>
            med anledning av prop. 1999/2000:71 Vissa organisationsfrågor
            inom näringspolitiken
          </note>
          <note>
            1999/2000:N27 av Eva Flyborg m.fl. (fp)
          </note>
          <note>
            1999/2000:N28 av Per Westerberg m.fl. (m)
          </note>
          <note>
            1999/2000:N29 av Inger Strömbom m.fl. (kd)
          </note>
          <note>
            1999/2000:N30 av Sten Tolgfors (m)
          </note>
          <note>
            1999/2000:N31 av Åke Sandström m.fl. (c)
          </note>
          <note>
            med anledning av prop. 1999/2000:73 Jaktens villkor
          </note>
          <note>
            1999/2000:MJ23 av Kent Olsson och Lars Björkman (m)
          </note>
          <note>
            1999/2000:MJ24 av Harald Nordlund och Lennart
          </note>
          <note>
            Kollmats (fp)
          </note>
          <note>
            1999/2000:MJ25 av Lennart Gustavsson (v)
          </note>
          <note>
            1999/2000:MJ26 av Dan Ericsson m.fl. (kd)
          </note>
          <note>
            1999/2000:MJ27 av Maud Ekendahl och Elizabeth
          </note>
          <note>
            Nyström (m)
          </note>
          <note>
            1999/2000:MJ28 av Lennart Beijer och Lennart
          </note>
          <note>
            Värmby (v)
          </note>
          <note>
            1999/2000:MJ29 av Yvonne Ångström (fp)
          </note>
          <note>
            1999/2000:MJ30 av Åsa Torstensson (c)
          </note>
          <note>
            1999/2000:MJ31 av Eskil Erlandsson m.fl. (c)
          </note>
          <note>
            1999/2000:MJ32 av Olle Lindström och Per-Richard
          </note>
          <note>
            Molén (m)
          </note>
          <note>
            1999/2000:MJ33 av Karl Gustav Abramsson m.fl. (s)
          </note>
          <note>
            1999/2000:MJ34 av Göte Jonsson m.fl. (m)
          </note>
          <note>
            med anledning av prop. 1999/2000:76 Lag om märkning och registrering
            av hundar
          </note>
          <note>
            1999/2000:MJ16 av Tom Heyman (m)
          </note>
          <note>
            1999/2000:MJ17 av Marietta de Pourbaix-Lundin (m)
          </note>
          <note>
            1999/2000:MJ18 av Anders Sjölund (m)
          </note>
          <note>
            1999/2000:MJ19 av Caroline Hagström m. fl. (kd)
          </note>
          <note>
            1999/2000:MJ20 av Harald Nordlund och Lennart
          </note>
          <note>
            Kollmats (fp)
          </note>
          <note>
            1999/2000:MJ21 av Eskil Erlandsson m.fl. (c)
          </note>
          <note>
            1999/2000:MJ22 av Göte Jonsson m.fl. (m)
          </note>
          <note>
            med anledning av prop. 1999/2000:81 Forskning för framtiden -
            en ny organisation för forskningsfinansiering
          </note>
          <note>
            1999/2000:Ub23 av Elizabeth Nyström (m)
          </note>
          <note>
            1999/2000:Ub24 av Elisabeth Fleetwood m.fl. (m)
          </note>
          <note>
            1999/2000:Ub25 av Bo Lundgren m.fl. (m)
          </note>
          <note>
            1999/2000:Ub26 av Ulf Nilsson m.fl. (fp)
          </note>
          <note>
            1999/2000:Ub27 av Sofia Jonsson m.fl. (c)
          </note>
          <note>
            1999/2000:Ub28 av Yvonne Andersson m.fl. (kd)
          </note>
          <note>
            1999/2000:Ub29 av Per Erik Granström m.fl. (s)
          </note>
          <note>
            1999/2000:Ub30 av Karin Svensson Smith och Stig
          </note>
          <note>
            Eriksson (v)
          </note>
          <note>
            med anledning av prop. 1999/2000:89 Lag om konsumentskydd vid
            distansavtal och hemförsäljningsavtal
          </note>
          <note>
            1999/2000:L19 av Kent Olsson och Elizabeth Nyström (m)
          </note>
          <note>
            1999/2000:L20 av Rolf Åbjörnsson och Kjell Eldensjö (kd)
          </note>
          <note>
            1999/2000:L21 av Stig Rindborg m.fl. (m)
          </note>
          <note>
            med anledning av prop. 1999/2000:91 Efterlevandepensioner och
            efterlevandestöd till barn
          </note>
          <note>
            1999/2000:Sf19 av Kerstin-Maria Stalin (mp)
          </note>
          <note>
            1999/2000:Sf20 av Birgitta Carlsson m.fl. (c)
          </note>
          <note>
            1999/2000:Sf21 av Margit Gennser m.fl. (m, kd, fp)
          </note>
          <note>
            1999/2000:Sf22 av Gudrun Schyman m.fl. (v)
          </note>
          <note>
            med anledning av prop. 1999/2000:95 Vissa socialförsäkringsfrågor
          </note>
          <note>
            1999/2000:Sf23 av Margit Gennser m.fl. (m)
          </note>
          <note>
            1999/2000:Sf24 av Desirée Pethrus Engström m.fl. (kd)
          </note>
          <note>
            med anledning av prop. 1999/2000:97 Vissa organisatoriska frågor
            inom Försvarsmakten, m.m.
          </note>
          <note>
            1999/2000:Fö38 av Rolf Gunnarsson (m)
          </note>
          <note>
            1999/2000:Fö39 av Marietta de Pourbaix-Lundin (m)
          </note>
          <note>
            1999/2000:Fö40 av Bengt-Ola Ryttar m. fl. (s)
          </note>
          <note>
            1999/2000:Fö41 av Henrik Landerholm m. fl. (m)
          </note>
          <note>
            1999/2000:Fö42 av Åke Carnerö m. fl. (kd)
          </note>
          <note>
            1999/2000:Fö43 av Claes-Göran Brandin (s)
          </note>
          <note>
            1999/2000:Fö44 av Anna Lilliehöök (m)
          </note>
          <note>
            1999/2000:Fö45 av Kenneth Johansson (c)
          </note>
          <note>
            Bostadsutskottets betänkande
          </note>
          <note>
            1999/2000:BoU9 Egenskapskrav på byggnader
          </note>
          <note>
            13 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 10 april
          </note>
          <note>
            1999/2000:344 av Rigmor Stenmark (c) till kulturminister Marita
            Ulvskog
          </note>
          <note>
            Dataspel och porrindustri
          </note>
          <note>
            1999/2000:345 av Karin Enström (m) till utrikesminister Anna
            Lindh
          </note>
          <note>
            Asylärenden
          </note>
          <note>
            1999/2000:346 av Lena Ek (c) till socialminister Lars
          </note>
          <note>
            Engqvist
          </note>
          <note>
            Ansvar för barn i familjevåldssituationer
          </note>
          <note>
            1999/2000:347 av Maud Ekendahl (m) till socialminister Lars Engqvist
          </note>
          <note>
            Narkotika
          </note>
          <note>
            1999/2000:348 av Eva Arvidsson (s) till jordbruksminister Margareta
            Winberg
          </note>
          <note>
            Östersjösamarbetet
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 18 april.
          </note>
          <note>
            14 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 7 april
          </note>
          <note>
            1999/2000:804 av Stig Eriksson (v) till jordbruksminister Margareta
            Winberg
          </note>
          <note>
            Nätfiske efter lax
          </note>
          <note>
            den 10 april
          </note>
          <note>
            1999/2000:805 av Birger Schlaug (mp) till statsrådet
          </note>
          <note>
            Leif Pagrotsky
          </note>
          <note>
            EU:s kosmetikadirektiv
          </note>
          <note>
            1999/2000:806 av Sten Tolgfors (m) till utrikesminister Anna
            Lindh
          </note>
          <note>
            Snabba insatser mot svälten på Afrikas horn
          </note>
          <note>
            1999/2000:807 av Sten Tolgfors (m) till utrikesminister Anna
            Lindh
          </note>
          <note>
            Kriget mellan Eritrea och Etiopien
          </note>
          <note>
            1999/2000:808 av Sten Tolgfors (m) till statsrådet
          </note>
          <note>
            Mona Sahlin
          </note>
          <note>
            UMTS-licenser
          </note>
          <note>
            1999/2000:809 av Rolf Gunnarsson (m) till näringsminister Björn
            Rosengren
          </note>
          <note>
            Riksväg 70 genom Sala
          </note>
          <note>
            1999/2000:810 av Rolf Gunnarsson (m) till försvarsminister Björn
            von Sydow
          </note>
          <note>
            Räddningshelikoptrarna
          </note>
          <note>
            1999/2000:811 av Kenneth Lantz (kd) till socialminister Lars
            Engqvist
          </note>
          <note>
            Personlig assistent
          </note>
          <note>
            1999/2000:812 av Amanda Agestav (kd) till justitieminister Laila
            Freivalds
          </note>
          <note>
            Gruppvåldtäkt
          </note>
          <note>
            1999/2000:813 av Bo Könberg (fp) till justitieminister Laila
            Freivalds
          </note>
          <note>
            Avlyssning av telefonsamtal och datagrafik i Europa
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 18 april.
          </note>
          <note>
            15 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 11 april
          </note>
          <note>
            1999/2000:770 av Margareta Viklund (kd) till försvarsminister
            Björn von Sydow
          </note>
          <note>
            1 100 officerare
          </note>
          <note>
            1999/2000:782 av Inger René (m) till försvarsminister Björn von
            Sydow
          </note>
          <note>
            Kustnära helikoptrar
          </note>
          <note>
            1999/2000:796 av Gunilla Tjernberg (kd) till socialminister Lars
            Engqvist
          </note>
          <note>
            Lagen om samrådsplikt
          </note>
          <note>
            1999/2000:797 av Tuve Skånberg (kd) till socialminister Lars
            Engqvist
          </note>
          <note>
            Dödshjälp till barn i Holland
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 18 april.
          </note>
          <note>
            16 § Kammaren åtskildes kl. 16.35.
          </note>
          <note>
            Förhandlingarna leddes av tredje vice talmannen från sammanträdes
            början t.o.m. 6 § anf. 23 (delvis) och av talmannen därefter till
            sammanträdets slut.
          </note>
        </div>
      </body>
    </text>
  </TEI>
</teiCorpus>
