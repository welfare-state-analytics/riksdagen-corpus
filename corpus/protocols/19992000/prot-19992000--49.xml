<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--49</head>
          <docDate when="1999-12-16 00:00:00">1999-12-16 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Avsägelse
          </note>
          <note>
            Talmannen meddelade att Ingrid Näslund (kd)
          </note>
          <note>
            anhållit om att bli entledigad från uppdraget som ledamot av
            riksdagen fr.o.m. den 1 februari 2000.
          </note>
          <note>
            Kammaren biföll denna anhållan.
          </note>
          <note>
            2 § Ledighet m.m.
          </note>
          <note>
            Talmannen meddelade att Lars U Granberg (s)
          </note>
          <note>
            ansökt om fortsatt ledighet under tiden den
          </note>
          <note>
            18 december 1999-29 februari 2000.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Bengt Niska (s) skulle fortsätta tjänstgöra
            som ersättare för Lars U Granberg.
          </note>
          <note>
            Talmannen meddelade att Carl Bildt (m) ansökt om fortsatt ledighet
            under tiden den 1 januari-6 maj
          </note>
          <note>
            2000.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Margareta Cederfelt (m)
          </note>
          <note>
            skulle fortsätta tjänstgöra som ersättare för Carl Bildt.
          </note>
          <note>
            3 § Anmälan om återtagande av plats i riksdagen
          </note>
          <note>
            Talmannen meddelade att Karin Pilsäter (fp) den
          </note>
          <note>
            29 december skulle återta sin plats i riksdagen varigenom uppdraget
            som ersättare upphör för Bijan
          </note>
          <note>
            Fahimi.
          </note>
          <note>
            4 § Meddelande om särskilt anordnad debatt
          </note>
          <note type="speaker">
            Anf. 1 TALMANNEN:
          </note>
          <note>
            På begäran av Moderata samlingspartiet, Kristdemokraterna, Centerpartiet
            och Folkpartiet liberalerna anordnas en särskild debatt med anledning
            av
          </note>
          <note>
            Telia-Telenor-affären måndagen den 20 december kl. 12.00.
          </note>
          <note>
            Debattregler kommer att delas under morgondagen. Anmälan till
            talarlistan bör ske senast i morgon fredag den 17 december före
            kl. 16.00.
          </note>
          <note>
            5 § Statsbudget för budgetåret 2000
          </note>
          <note>
            Föredrogs finansutskottets betänkande 1999/2000:FiU10
          </note>
          <note>
            Statsbudget för budgetåret 2000.
          </note>
          <note>
            Kammaren biföll utskottets hemställan om att ärendet fick avgöras
            efter endast en bordläggning.
          </note>
          <note type="speaker">
            Anf. 2 PER UNCKEL (m):
          </note>
          <note>
            Fru talman! Riksdagen ska om en liten stund fatta beslut om nästa
            års statsbudget. Detta beslut kommer att fattas i skuggan av ett
            tumult i ett av staten ägt bolag som saknar motstycken och paralleller
            i Sveriges moderna historia. Effekterna av den tilltänkta affären
            mellan Telia och Telenor är också en integrerad del av den budget
            som riksdagen nu ska ta ställning till. I budgeten finns en icke
            föraktlig post bokförd som försäljning av statlig egendom. Det
            är en post som i betydande utsträckning äger samband med den tilltänkta
            fusionen mellan de två bolagen.
          </note>
          <note>
            För en stund sedan meddelades det att denna fusion inte blir
            av. Jag måste utgå från att de uppgifter som gör detta gällande
            nu är sanna. I sak är det bra att affären inte genomförs eftersom
            fusionen från början inte borde ha genomförts på det sätt som
            regeringen ville.
          </note>
          <note>
            Att hävda detta innebär inte att man anser att det är fel med
            företagsfusioner i Norden. Tvärtom kan sådana vara gagneliga både
            för Norden som sådant och för de intressen som fusionen är ägnad
            att främja.
          </note>
          <note>
            Men när företagsfusioner genomförs såsom vore det stater som
            skulle samarbeta är misslyckandet oundvikligt. Det går inte att
            göra affärer med politikens metoder.
          </note>
          <note>
            Det kan säkert hävdas att det begåtts många mänskliga fel i det
            förstadium till Telia-Telenor som nu går mot sitt slut. Kanske
            var det fel vd. Kanske var det fel styrelseordförande. Kanske
            var det fel vice ordförande, fel styrelse eller fel direktion
            i övrigt.
          </note>
          <note>
            Men viktigare ändå är att det avtal som dessa människor hade
            att arbeta utifrån med näst intill oundviklighet ledde till det
            sammanbrott som dess konstruktörer i dag också tvingas redovisa.
          </note>
          <note>
            Det är mycken skada som har åstadkommits under den tid som nu
            har varit. Företagens värde är lägre än vad som skulle ha kunnat
            vara fallet. Våra gemensamma länders anseende i omvärlden har
            tagit skada av det som har hänt. I dag säger framstående företrädare
            för en av de två börserna att attraktionskraften för de nordiska
            börserna i framtiden inte kommer att vara vad den kunde ha varit.
          </note>
          <note>
            De anställdas trygghet och framtidstro har tagit skada. Och det
            på ett mänskligt plan kanske viktigaste av allt är att relationerna
            mellan två närstående folk har fått sig ett par rejäla törnar.
            Plötsligt verkar det ha blivit comme-il-faut att tala illa om
            norrmän i
          </note>
          <note>
            Sverige och om svenskar i Norge.
          </note>
          <note>
            Nu ska Telia gå vidare på egen hand. Men rimligen måste det ske
            med stöd av andra än de som försatte företaget i den situation
            som nu exploderat.
          </note>
          <note>
            Ansvaret för det som nu har hänt finns inte längst ned i organisationen
            utan högst upp.
          </note>
          <note>
            När riksdagen debatterade denna fråga i början av förra året
            framhöll Göran Persson vilken utomordentlig affär Näringsdepartementet
            då var på väg att slutföra. Hur fel har det inte visat sig att
            Göran Persson till slut hade! Till slut är rimligen bevisen också
            så överväldigande att det för dem som var närmast ansvariga borde
            börja dra ihop sig till personliga slutsatser. En trappa städas
            alltid med början på de översta trappstegen.
          </note>
          <note>
            Det gäller desto mera som varningar knappast saknades om var
            den tilltänkta fusionen skulle komma att bära hän. Allt - bokstavligen
            allt - som nu redovisas redovisades av andra för ett år sedan.
            Det var lätt att lyssna. Det var lätt att ta intryck. Men det
            lyssnades inte och intrycken uteblev.
          </note>
          <note>
            Fru talman! Det som nu har hänt rör den största företagsfusionen
            i Norden. Som fru talmannen anmälde har de fyra borgerliga partierna
            krävt att detta måste få bli föremål för en särskild riksdagsdebatt.
          </note>
          <note>
            Den politiska misskötseln av ett av Sveriges viktigaste företag
            är allvarlig i sig. Men den blir ännu allvarligare eftersom den
            förefaller att ingå i en allmän tendens med innebörden att den
            politiska agendan alltmer ockuperas av frågor om vad regeringen
            och dess företrädare inte borde ha gjort. Knappt hade
          </note>
          <note>
            Sydafrikadebaclet ebbat ut förrän telekrisen nådde sitt högstämda
            crescendo.
          </note>
          <note>
            Det sker samtidigt som alltfler vanliga människor i sin vardag
            ropar efter politiska initiativ som däremot inte tas. I den gångna
            veckan har en av våra stora
          </note>
          <note>
            Stockholmstidningar rapporterat om fanflykten inom polisen i
            Stockholm till följd av arbetsvillkor som de inte längre anser
            sig kunna leva med. Konsekvenserna kan var och en själv räkna
            ut. Det som redan är otrygghet i Storstockholm och andra delar
            av vårt land kommer att tillta när det inte längre finns medarbetare
            nog för att värna det mest centrala av allt.
          </note>
          <note>
            Den gångna hösten har varit full med rapporter om hur det ser
            ut i Sveriges skolor - om hur ungdomar lämnar skolan utan grundläggande
            kunskaper, om hur en regering vägrar att ens se och erkänna att
            det är kris i våra unga människors uppväxtvillkor.
          </note>
          <note>
            Fru talman! Så här kan inte Sverige styras. Vi moderater kommer
            att göra vad som på oss ankommer för att ge företag i allmänhet
            och Telia i synnerhet de bästa arbetsmöjligheter. För Telia innebär
            det en snabb avpolitisering och en snabb anpassning till de villkor
            som andra företag i samma bransch världen över nu arbetar under.
          </note>
          <note>
            Vi kommer i den fortsatta diskussionen om det som har hänt att
            hävda betydelsen av att politiska misstag också måste följas av
            politiskt ansvar. Vi kommer att för alla som har tröttnat på Sveriges
            nuvarande styre erbjuda ett alternativ som ger hopp och möjligheter
            i alla vanliga människors vardag.
          </note>
          <note>
            Den höst som nu är till ända kommer inte att gå till historien
            som någon höjdpunkt i vår civilisation, trots att dagens budget
            vill ge bilden av ett land med vinden i ryggen. Sverige är värt
            en bättre regering än den vi har. Ju fortare en sådan kan erbjudas,
            desto bättre för vårt lands framtid.
          </note>
          <note type="speaker">
            Anf. 3 MATS ODELL (kd):
          </note>
          <note>
            Fru talman! Bara ett mirakel kan väl nu rädda den fusion mellan
            Telia och Telenor som skulle ge 95
          </note>
          <note>
            miljarder kronor i den budget som vi snart ska fatta beslut om.
            Men fiaskot med den svensk-norska telefusionen är bara det senaste
            i en lång rad av motsvarande fiaskon. Det ena regeringsinitiativet
            efter det andra stiger upp som en sol men går allt oftare ned
            som en pannkaka. För att spara tid överlåter jag åt kammarens
            ärade ledamöter att själva erinra sig ett antal övriga misslyckanden
            som ligger bakom. Runt
          </note>
          <note>
            Rosenbad och alltför många andra departementsbyggnader faller
            nu, bildligt talat, dessa pannkakor ned i drivor.
          </note>
          <note>
            Misslyckandet med privatiseringen av Telia slår också med full
            kraft in i den statsbudget som riksdagen nu ska fastställa. Regeringen
            har tagit upp en pott för försäljning av statlig egendom om 95
            miljarder kronor. Huvuddelen av de inkomsterna skulle komma från
            en försäljning av Telia-Telenor. Det har statssekreteraren i Finansdepartementet
            just informerat finansutskottet om.
          </note>
          <note>
            Riksgäldskontorets chefsekonom Lars Hörngren säger i dag till
            Finanstidningen att vid en utebliven privatisering av Telia kan
            vi näst intill utgå ifrån att vi hamnar på minus igen och att
            statsskulden återigen ökar. Mot denna bakgrund tycker vi att det
            är minst sagt anmärkningsvärt att majoriteten i finansutskottet
            t.o.m. vägrar att ta in en kort passus i sammanställningen av
            statsbudgeten som antyder den monumentala osäkerhet som numera
            vidlåder siffrorna.
          </note>
          <note>
            Vi kristdemokrater har därför tillsammans med
          </note>
          <note>
            Folkpartiet, Moderaterna och Centern fått foga ett särskilt yttrande
            till betänkandet, där vi fäster uppmärksamheten på den här osäkerheten.
          </note>
          <note>
            Fru talman! Det som vi i dag ser är ett oprofessionellt och i
            allt väsentligt självförvållat misslyckande för regeringen och
            framför allt för näringsministern.
          </note>
          <note>
            Den ursprungliga fusionstanken var nog inte främst affärsmässig.
            Nej, regeringen sökte en politiskt korrekt partner som kunde blanda
            bort de känsliga privatiseringskorten. En privatisering av Telia
            på egen hand är ju sedan länge politiskt bannlyst. Däremot verkar
            en privatisering föregången av en sammanslagning med en annan
            statlig teleoperatör av någon för mig outgrundlig anledning ideologiskt
            acceptabel bland de röda fanorna. Jag måste säga att det inte
            är alldeles lätt att fånga logiken i den tanken.
          </note>
          <note>
            Fru talman! Näringsdepartementet skulle bli ett superdepartement.
            Det steg också upp som en sol med två pratglada ministrar. Efter
            ett år återstår nu två vinddrivna väderkvarnar, som mest mal ord
            och löften. Superdepartementet har nu misslyckats med det allra
            mesta, från att infria löftena till landets småföretagare till
            att sköta sina uppgifter i de sex ministerråd inom EU som man
            har ansvaret för.
          </note>
          <note>
            Så har nu också flaggskeppet, Telia-Telenorfusionen, gått i kvav
            med den svenske superministern på kommandobryggan. Bakgrunden
            är oskicklighet i kombination med en missvisande ideologisk kompass.
          </note>
          <note>
            Fru talman! Det är inte möjligt för denna regering att bara fortsätta
            som om ingenting har hänt efter alla fiaskon och misslyckanden.
            Statsministern borde utnyttja juluppehållet till en rejäl ombildning
            av regeringen inför återstoden av mandatperioden och, om det nu
            är möjligt, komma tillbaka med ett starkare lag.
          </note>
          <note>
            Fru talman! Den statsbudget som vi nu ska anta lär inte överensstämma
            med dagens nya verklighet.
          </note>
          <note>
            (Applåder)
          </note>
          <note type="speaker">
            Anf. 4 LARS LEIJONBORG (fp):
          </note>
          <note>
            Fru talman! Jag vill ta till orda i anslutning till det särskilda
            yttrande som de borgerliga ledamöterna har fogat till det här
            betänkandet. De oroar sig där för de ekonomiska konsekvenserna
            av ett sammanbrott i
          </note>
          <note>
            Telia-Telenor-affären. Sedan det särskilda yttrandet lades fram
            har bekräftelse kommit att denna affär har brutit samman. Det
            är en berättigad oro, eftersom socialdemokraterna har haft en
            väldig blockering inför tanken att privatisera Telia som det är.
            Jag tittade i protokollet från en debatt som vi hade för knappt
            ett år sedan, den 20 januari, och såg att Göran Persson då bl.a.
            sade så här:
          </note>
          <note>
            "Sälj Telia, säger Lars Leijonborg. Aldrig. Det skall vara kontrollerat
            av offentliga instanser, gärna i samverkan med ett annat nordiskt
            land som har en god tradition på det här området."
          </note>
          <note>
            Det är ju just den inställningen som i dag lett fram till ett
            så pinsamt och för alla skadligt resultat.
          </note>
          <note>
            Det är ändå inte statsfinanserna som jag framför allt tänker
            på i detta ögonblick. Vi måste fokusera på
          </note>
          <note>
            Telias anställda och på Telias möjligheter att förbli ett framtidsföretag.
            Det är ett skräckscenario att den inkompetens som vi har sett
            exempel på den senaste tiden också ska få gälla Telias fortsatta
            skötsel. Då kan den strid vi nu ser också bli en akut kris för
            Telia.
          </note>
          <note>
            Telia måste få en ny start, och den måste innebära
          </note>
          <note>
            - det är nu min och många andras övertygelse - en privatisering
            av Telia. Telia skulle kunna bli en utmärkt folkaktie, som många
            svenskar skulle vilja äga.
          </note>
          <note>
            Det bästa sättet att få stadga åt den nystart Telia nu behöver
            är att fatta beslut om en börsintroduktion av företaget.
          </note>
          <note>
            En annan viktig punkt är att den här fusionen nu avvecklas i
            värdiga former. Det vi har sett den senaste tiden får inte fortsätta.
            Skilsmässan måste äga rum på ett rimligt sätt, och på ett sätt
            som också sparar så mycket pengar som möjligt för de ingående
            företagen och staterna.
          </note>
          <note>
            Slutligen vill jag säga att ansvarsfrågorna kring detta måste
            redas ut. Vad var det som gick snett?
          </note>
          <note>
            Vilket ansvar har Göran Persson? Vilket ansvar har
          </note>
          <note>
            Björn Rosengren? Hur kunde det som skulle vara en affärsuppgörelse
            förfalla till rena pajkastningen mellan två nordiska broderfolk,
            som på många sätt står varandra så nära? Denna ansvarsprocess
            måste drivas ganska snabbt, så att inte den står i vägen för den
            rekonstruktion och börsintroduktion av Telia som nu är absolut
            nödvändig. Men så snart dimmorna på slagfältet har skingrats bör
            riksdagen återkomma till ansvarsfrågorna. Vi har bedömt att det
            redan nästa vecka behövs en ordentlig debatt omkring vad som har
            förevarit, och jag är glad att beslut om det har fattats.
          </note>
          <note>
            Det som har skett bör inte upprepas, och framför allt måste all
            kraft sättas in på att de tiotusentals anställda i Telia, som
            nu oroar sig för sin framtid, ska kunna känna att det politiska
            systemets inkompetens inte kommer att fortplanta sig i ytterligare
            missgrepp.
          </note>
          <note>
            Nu ger vi Telia chansen till en ny start, förankrad i det svenska
            folket med en folkaktie och med en professionell ledning.
          </note>
          <note>
            (Applåder)
          </note>
          <note type="speaker">
            Anf. 5 AGNE HANSSON (c):
          </note>
          <note>
            Fru talman! Det finns väl anledning att diskutera den uppkomna
            situationen i Telia-Telenor-affären utifrån ett budgetperspektiv.
            Det är väl det vi i första hand ska göra nu. Det får väl stå alldeles
            klart att den här affären kommer att spricka. Vi beklagar naturligtvis
            det från Centerpartiets sida. Det är ett misslyckande, och vi
            hade naturligtvis hellre sett att det här hade blivit något stort,
            en styrka och en möjlighet att bygga upp en infrastruktur i Norden
            bl.a. som skulle gagna alla människor i det här landet, och i
            Norge också för den delen.
          </note>
          <note>
            Vad som nu har skett finns det väl anledning att begrunda, utvärdera
            och dra lärdom av för framtiden, och vi måste också se framåt.
            Centerpartiet varnade t.ex. redan vid riksdagsbehandlingen av
            den här fusionen för att bygga in en konstruktion i avtalet som
            kräver att man ska behålla en majoritet av aktierna i
          </note>
          <note>
            16 år. Det här är naturligtvis en prestigeförlust, men jag tycker
            att läget är mindre lämpligt för en stark polemik, och kanske
            mera för att samla oss konstruktivt framåt. Vad får det här för
            konsekvenser? Budgetmässigt blir väl kanske påverkan inte så där
            våldsamt stor. Vad vi tappar i tempo på statsskuldssidan i form
            av ränteförluster motverkas förhoppningsvis av att vi får intäkter
            med avkastning från Telia.
          </note>
          <note>
            För Centerpartiets del är det viktigt att vi icke tappar tempo
            i avbetalningen på statsskulden. Vi ser det som viktigt nu att
            regeringen lägger upp en strategi och en handlingsplan som visar
            hur utförsäljningarna ska klaras för att klara de mål och den
            planering som var tänkt i statsbudgeten.
          </note>
          <note>
            Den kanske viktigaste och besvärligaste konsekvensen av det här
            är att vi kommer att få problem på telemarknaden och för utvecklingen
            av infrastrukturen, för IT-utvecklingen och för telekommunikationerna.
            Där har det hänt mycket sedan riksdagen diskuterade det här förra
            gången. Nu har vi alltså en situation där det svenska Telia, när
            nu affären har spruckit, är en atlantångare utan roder där 30
            000
          </note>
          <note>
            anställda finns, och det är alltså viktigt - och jag vill instämma
            i det Lars Leijonborg sade här - att vi nu snabbt kan få se en
            rekonstruktion av det här företaget för att sedan göra en utförsäljning.
          </note>
          <note>
            Med sikte på framtiden har Centerpartiet redan väckt en motion
            till riksdagen där vi nu kräver att man snabbt rekonstruerar Telia,
            att man gör en utförsäljning av hela Telia, att man avsätter delar
            av den utförsäljningen till att amortera av på statsskulden och
            att man avsätter ytterligare en del till att bygga ut ett bredbandsnät
            över landet så att hela Sverige kommer att få del av den nya tekniken,
            vilket ger möjlighet för alla att använda den, så att vi nu vänder
            den uppkomna situationen till en positiv utveckling för framtiden
            där vi kan göra någonting bra åt detta. Jag utgår ifrån att riksdagen
            välvilligt kommer att behandla Centerpartiets förslag och att
            det som nu har inträffat, som är ett misslyckande, kan vändas
            till en positiv utveckling för hela Sverige i framtiden.
          </note>
          <note>
            (Applåder)
          </note>
          <note type="speaker">
            Anf. 6 JAN BERGQVIST (s):
          </note>
          <note>
            Fru talman! Jag skulle tro att de personer i allmänheten som
            får tillfälle att på något sätt ta del av den här debatten skulle
            bli mycket förvånade om de också får chans att titta på det betänkande
            som ligger till grund för den här diskussionen.
          </note>
          <note>
            Det betänkande som vi behandlar är ju helt enkelt en sammanställning
            av statsbudgeten för budgetåret
          </note>
          <note>
            2000. Finansutskottet redovisar siffrorna i enlighet med de faktiska
            beslut som riksdagen har tagit nu i höst. Oppositionen kan tycka
            att besluten har varit bra eller dåliga, men ingen kan förneka
            att riksdagen faktiskt har fattat de besluten. Det är också förklaringen
            till att det inte finns någon reservation till detta betänkande.
          </note>
          <note>
            Jag hemställer att riksdagen beslutar att till regeringen överlämna
            den av finansutskottet sammanställda statsbudgeten.
          </note>
          <note>
            Där skulle jag kunna sluta. Mer dramatiskt än så är inte betänkandet.
            Men eftersom oppositionspartierna uppenbarligen inte tycker att
            de har lyckats få fram sina argument i debatterna tidigare i höst
            så kan väl vi då ställa upp och vara samtalspartner i en diskussion.
          </note>
          <note>
            Men jag konstaterar att en del har velat utnyttja den här debatten
            och det här betänkandet till att genomföra en generalrepetition
            av den särskilda riksdagsdebatt som ska ordnas på måndag. Andra
            har valt att göra allmänpolitiska deklarationer om polisen och
            skolan, och hos några var det påtagligt att man ville föra fram
            eländesperspektivet, dvs. hur eländigt allt är och hur dålig regeringen
            är.
          </note>
          <note>
            Jag vill erinra om att för nästan precis ett år sedan stod Lars
            Tobisson i denna talarstol. Med instämmande av Mats Odell målade
            han utvecklingen i mycket mörka färger. Budgeten var hotad då
            också.
          </note>
          <note>
            Varslen stod som spön i backen. Vi hade bakom oss en förlorad
            höst, och vi såg fram emot en förlorad vår. Tillväxten måste skrivas
            ned kraftigt. Arbetsmarknaden utvecklades dåligt. Det hela gick
            ut på att solnedgången för svensk ekonomi pågick för fullt.
          </note>
          <note>
            I dag har vi facit i hand. Nu har vi statistiken både för år
            1998 och för större delen av år 1999. Vi kan se i dag att det
            inte bara var en och annan överdrift, för det kan man väl tåla,
            utan det var så orimligt grova överdrifter att ni tappar stort
            i förtroende. Nu är några av er i debatten här på väg att göra
            om samma misstag och beskriva framtiden i väldigt mörka termer.
          </note>
          <note>
            När det gäller den fråga som har varit dominerande hittills i
            debatten, Telia och Telenor, har flera av er försökt hindra att
            Telia och Telenor går samman. Nu driver ni en skrämselkampanj
            om vilka olyckor som drabbar statsfinanserna när det går som ni
            önskar, nämligen ifall samarbetet inte fullföljs.
          </note>
          <note>
            Telia är ett stort och viktigt företag för hela vårt land. Telias
            framtid är en mycket viktig näringslivsfråga. Men det ger er ändå
            inte rätt att använda den här affären som underlag för att skapa
            någon slags undergångsstämning för de offentliga finanserna. Jag
            tyckte att Agne Hansson på ett bra sätt klargjorde hur det förhåller
            sig och hade de rätta proportionerna i det här sammanhanget när
            det gäller budgetsidan.
          </note>
          <note>
            Verkligheten är den att de offentliga finanserna är i gott skick.
            Budgetmålen ligger fast. Vi räknar med att få ett överskott på
            ungefär 40 miljarder nästa år i de offentliga finanserna. Det
            motsvarar 2 % av BNP.
          </note>
          <note>
            Vi räknar också med att det även nästa år kommer att ske en avbetalning
            på statsskulden, tvärtemot vad
          </note>
          <note>
            Mats Odell spådde. Han har haft grovt fel tidigare. Vi kan kolla
            om ett år om det inte kommer att bli så den här gången också.
          </note>
          <note>
            Mats Odell påstod i går i debatten - det har förekommit debatt
            i minst två olika omgångar kring de här frågorna tidigare - att
            det skulle bli ett hål i budgeten på ca 100 miljarder kronor.
            Jag tror att han använde ordet "uppemot" 100 miljarder kronor.
            När han säger så är det de stora överdrifternas politiker som
            talar.
          </note>
          <note>
            Inte heller påståendet att det skulle röra sig om räntekostnader
            på 4-5 miljarder är rätt. När jag har hört utläggningarna om siffrorna
            om det inte är viktigt att vi snabbt och kraftigt förstärker riksdagens
            budgetkontor så att oppositionspartierna får en hjälp att tränga
            igenom siffrorna och får förklarat för sig vad de står för.
          </note>
          <note>
            Jag skulle vilja fråga t.ex. Per Unckel. När moderaterna talar
            om 4-5 miljarder i räntekostnader - Per
          </note>
          <note>
            Unckel nämnde knappast några budgetaspekter, men det var en viktig
            fråga i debatten i går för moderaterna: Hur i allsin dar är det
            framräknat? Vad är det för räntesats? Kan vi få en förklaring
            till hur ni kan komma fram till en sådan barock siffra? Förklara
            er,
          </note>
          <note>
            Per Unckel!
          </note>
          <note>
            Självklart är detta en oerhört dramatisk fråga för företaget.
            Det är en oerhört dramatisk fråga ur näringslivssynpunkt. Men
            ur budgetsynpunkt är det faktiskt inte alls så dramatiskt som
            ni försöker göra gällande. Där vill jag återigen hänvisa till
            de kloka ord som Agne Hansson sade.
          </note>
          <note>
            Ur budgetsynpunkt är detta ett mycket mindre problem än exempelvis
            överskridandet av sjukförsäkringen med 7 ½ miljarder i år. Vi
            klarade sjukförsäkringen utan att gå in och försämra förmånerna
            på något sätt. I jämförelse med det överskridandet är försäljningsfrågan
            inte alls ett så stort problem om man ser det ur budgetsynpunkt.
          </note>
          <note>
            När man säljer bitar av företag byter staten ut en sorts tillgångar
            mot en annan sorts tillgångar. Å ena sidan kan staten minska sina
            ränteutgifter. Å andra sidan tappar staten inkomster från företaget.
            Det kan ge ett plus för staten, men det kan också ge ett minus.
          </note>
          <note>
            Man kan också tänka sig många fall där det i stort sett går jämnt
            ut.
          </note>
          <note>
            Marianne Flinck är Nordenchef för ratinginstitutet
          </note>
          <note>
            Standard &amp; Poor's. Hon säger att synen på statsfinanserna inte
            förändras av hur Telia-Telenor-affären slutar. Hon säger: Detta
            påverkar på intet sätt hur vi ser på Sveriges kreditbetyg. Om
            det inte blir någon försäljning nästa år kommer staten ändå att
            ha kvar sina tillgångar i Telia.
          </note>
          <note>
            Det är också så i nationalräkenskaperna och när man beräknar
            den offentliga sektorns sparande. Då räknar man inte in försäljningsinkomster
            och inte heller överföringar från AP-fonden och in- och utbetalningar
            av premiepensionsmedel. Det kan vara värt att erinra sig att trots
            att det i år inte blev av försäljningar av statsliga företag för
            44 miljarder - det var upptaget 45 miljarder, och det såldes en
            knapp miljard - förbättrades ändå statens finansiella sparande.
          </note>
          <note>
            Det visar att hela skräckpropagandan om vad som kan hända med
            budgeten är grundad på felaktiga utgångspunkter. Jag tror inte
            att det är någon ohederlighet som ligger bakom. Jag tror helt
            enkelt, som jag sade förut, att vi kanske behöver förstärka budgetkontoret.
            Det är kanske där det ligger.
          </note>
          <note>
            Trots vad ni säger är verkligheten att de offentliga finanserna
            även i fortsättningen kommer att vara starka och stabila. Därtill
            kan vi om man tar Arbetsmarknadsverkets bedömningar glädja oss
            åt att i år, nästa år och år 2001 - är det rätt, Johnny Ahlqvist?
            -
          </note>
          <note>
            räknar man med att sysselsättningen ökar med ungefär 200 000
            människor, närmare exakt 198 000. Det finns naturligtvis också
            där en osäkerhet. Det kan slå lite grann åt ena eller andra hållet.
          </note>
          <note>
            Inför eländestalen om misskötsel och allt fiasko som vi hörde
            talas om här har vi nu när det gäller den viktigaste sociala frågan
            vi har i Sverige, jobben, en oerhört positiv utveckling. Det ska
            vi vara väldigt tacksamma för!
          </note>
          <note>
            (Applåder)
          </note>
          <note type="speaker">
            Anf. 7 PER UNCKEL (m) replik:
          </note>
          <note>
            Fru talman! Jan Bergqvist började med att säga att svenska folket
            nog inte skulle känna igen sig om det läste finansutskottets betänkande.
            Detta är den enda punkt där vi faktiskt är överens. Det Jan Bergqvist
            beskriver som den gyllene tid som nu är här känner vanliga människor
            inte av.
          </note>
          <note>
            När Jan Bergqvist säger att arbetslösheten nu uppenbarligen är
            nästan borta glömmer han att trots högkonjunktur är mer än 10
            % i detta land fortfarande utan arbete. Det är människor som inte
            känner igen sig när Jan Bergqvist säger att livet är rosenrött.
          </note>
          <note>
            Det är många människor som inte heller förstår hur det kan komma
            sig att polisen inte kan komma till deras hjälp när allt i landet
            i övrigt är så bra. Det är många föräldrar till barn och ungdomar
            som inte förstår varför krisen i skolan blir värre när allting
            enligt finansutskottets ordförande i övrigt är som i den bästa
            av världar.
          </note>
          <note>
            Nej, de skulle bli förvånade om de läste finansutskottets betänkande.
          </note>
          <note>
            Frågan om Telia-Telenor ägnar Jan Bergqvist några förströdda
            kommentarer. Sanningen är, fru talman, att i dag har Nordens största,
            av socialdemokraterna omhuldade och genomdrivna, fusion på telekomområdet
            brutit samman. En hel socialdemokratisk företagsfilosofi står
            inför sin kollaps. Tanken att monopolföretag i statlig ägo skulle
            kunna finna ett gott förhållande har nu visat sig inte vara möjlig.
          </note>
          <note>
            Vilka är Jan Bergqvists slutsatser av detta? Drar han någon slutsats
            för framtiden? Drar han någon slutsats med utgångspunkt i allt
            det som står på spel, och som så när höll på att gå förlorat därför
            att socialdemokraterna utrustade sig med stora dövöron när andra
            varnade? Vad är Jan Bergqvists kommentar till den egna politiken
            så som den utformades för bara knappt ett år sedan?
          </note>
          <note type="speaker">
            Anf. 8 JAN BERGQVIST (s) replik:
          </note>
          <note>
            Fru talman! Per Unckel borde föra lite noggrannare anteckningar
            när han lyssnar på debatten. Jag sade inte att arbetslösheten
            uppenbarligen är borta. Däremot talade jag om att antalet nya
            jobb ökar kraftigt -
          </note>
          <note>
            att det är fråga om i storleksordningen 200 000 nya jobb under
            en treårsperiod.
          </note>
          <note>
            När Per Unckel talar om elände osv. kan han ändå inte blunda
            för att när det gäller den viktigaste frågan i varje fall för
            den svenska arbetarrörelsen, nämligen jobben, så går utvecklingen
            klart och starkt åt rätt håll. Det är jag väldigt glad över. Detta
            innebär inte att jag någonsin skulle ha inbillat mig att allt
            är frid och fröjd. Jag har god kontakt med verkligheten hemma
            i Göteborg, så jag vet att det finns många problem som vi måste
            ta itu med.
          </note>
          <note>
            Jag ställde en fråga till Per Unckel: Hur är de här
          </note>
          <note>
            4-5 miljarder kronorna framräknade? Kan vi få en förklaring till
            det, eller möjligen en ursäkt för att det har blivit en felräkning?
            Hur har detta kommit till?
          </note>
          <note>
            Det finns väldigt mycket att säga om Telia-Telenor osv. Jag noterar
            att det har begärts en särskild debatt om detta. Det kanske är
            då som vi ska ta upp denna fråga, och på ett mer systematiskt
            sätt. Jag tycker därför att det är fullt rimligt att debatten
            fortsätter på måndag, vilket i och för sig inte innebär att jag
            inte kan ha synpunkter på detta. Men vi har alltså en särskilt
            anordnad debatt om detta på måndag.
          </note>
          <note type="speaker">
            Anf. 9 PER UNCKEL (m) replik:
          </note>
          <note>
            Fru talman! Det var väl synd att Jan Bergqvist inte kan dela
            med sig av sina synpunkter här i dag, om han nu inte kan vara
            med på måndag!
          </note>
          <note>
            Jan Bergqvist säger att det finns mycket att säga.
          </note>
          <note>
            Ja, säg något! Säg något om vad Jan Bergqvist själv gör för utvärdering
            av det som för Socialdemokraterna var en sådan enastående lyckad
            företagsfusion för mindre än ett år sedan här i kammaren! Säg
            något om de varningsrop som alla förnuftiga politiker i denna
            kammare kom med vid den tidpunkt då de hävdade att detta inte
            kommer att gå! Säg något om själva idén att driva företagsamhet
            så som vore det nationer! Säg något om det som har inträffat under
            de senaste veckorna och som har inneburit så stor skada och så
            stora påfrestningar både för företag och anställda och för relationerna
            mellan Sverige och Norge!
          </note>
          <note>
            När det gäller arbetslösheten är det ju sant att det blir fler
            jobb i Sverige under högkonjunktur. Sjutton vore det väl annars!
            Men det är dessvärre också sant att trots att det blir fler jobb
            så biter sig arbetslösheten fast på över 10 %. Det är de här människorna
            jag talar om - de 10 % som inte känner igen sig i finansutskottets
            betänkande och som inte nöjer sig med att finansutskottets ordförande
            säger: Nu går det bra! Nu har vi vinden i ryggen! De säger: Gör
            någonting åt min vardag! Hjälp också mig att få en bättre framtid!
          </note>
          <note>
            Jag tvivlar inte ett ögonblick på att Jan Bergqvist är glad.
            Men tänk på alla de människor i detta land som inte är lika glada.
            De frågar också efter socialdemokraternas svar på sina vardagsproblem.
          </note>
          <note>
            Till slut: Jan Bergqvist frågade om siffror. Vi hävdade i debatten
            att kraschen för fusionen mellan
          </note>
          <note>
            Telia och Telenor skulle innebära ökad statlig upplåning. Inte
            ens Jan Bergqvist kan väl förneka att det förhåller sig på detta
            sätt.
          </note>
          <note type="speaker">
            Anf. 10 JAN BERGQVIST (s) replik:
          </note>
          <note>
            Fru talman! Per Unckel är ju väldigt yvig i debatten, som vi
            märker. Han vill svepande göra gällande att vi socialdemokrater
            inte jobbar med människornas problem. Men vi håller ju på i alla
            riksdagsutskott och försöker förbättra villkoren. Nu har vi äntligen
            sanerat Sveriges ekonomi så att vi har möjlighet att satsa offensivt
            framåt på vården, skolan och omsorgen. I
          </note>
          <note>
            det läget vill moderaterna beröva kommunerna viktiga resurser.
          </note>
          <note>
            Per Unckel är vårdslös med siffrorna. När han säger att arbetslösheten
            har bitit sig fast vid 10 % så stämmer inte det. Vi har ju varit
            nere under 10 %, och om vi tittar på prognoserna för nästa år
            så ser vi att siffrorna går under det. Även där har alltså Per
          </note>
          <note>
            Unckel fel.
          </note>
          <note>
            När det gäller de 4-5 miljarderna så uppfattade jag Per Unckels
            tystnad som att han i praktiken tar avstånd från dessa felaktiga
            siffror.
          </note>
          <note type="speaker">
            Anf. 11 MATS ODELL (kd) replik:
          </note>
          <note>
            Fru talman! När det gäller räntekostnaderna på 4-
          </note>
          <note>
            5 miljarder är det en ganska enkel matematik. Låt oss säga att
            det blir drygt ett års försening av en privatisering av Telia
            som det går och står. Jag antar att konsulter måste handlas upp
            för några hundratals miljoner för att göra om det hela nu, och
            hitta nya sätt att klara av det på. Ta den långa räntan på det!
            Då är vi uppe i någonstans mellan 3 och 5 miljarder kronor.
          </note>
          <note>
            Fru talman! Jag blir lite förvånad när Jan
          </note>
          <note>
            Bergqvist tycker att vi borde ha diskuterat denna fråga under
            den gångna hösten. Vi har ju ännu inte den definitiva bekräftelsen
            på att affären har spruckit,
          </note>
          <note>
            Jan Bergqvist! Men det är ju möjligt att Jan Bergqvist förfogar
            över någon sorts klärvoajans som vi andra inte besitter.
          </note>
          <note>
            Sedan vill han bagatellisera hela ärendet. Han säger att det
            inte spelar så stor roll. Men här har vi ju en statsbudget där
            95 miljarder kronor plötsligt fattas,
          </note>
          <note>
            Jan Bergqvist! Jag trodde ändå - jag har i alla fall fått det
            intrycket när vi har diskuterat oppositionens budgetar, inte minst
            när det gäller utförsäljningsinkomster - att detta är oerhört
            centralt. Vi har ägnat en stor del av hösten åt att nagelfara
            oppositionens alternativ ända ned på kronor och ören, så att det
            verkligen stämmer!
          </note>
          <note>
            Jag tycker att Jan Bergqvist kan tala om varför han vägrar att
            ta in en enda liten mening i betänkandet om att det finns en viss
            risk att uppåt 80-90 miljarder kronor inte kommer att komma in
            som förutsett i denna budget.
          </note>
          <note>
            Tala om, Jan Bergqvist, varför det är så omöjligt att föra in
            en sådan liten kommentar i detta betänkande!
          </note>
          <note type="speaker">
            Anf. 12 JAN BERGQVIST (s) replik:
          </note>
          <note>
            Fru talman! Vi har i finansutskottet följt den praxis som gäller
            för det här speciella betänkandet.
          </note>
          <note>
            Det innebär att budgetprocessen har sin gång. När den är avslutad
            kommer en formell redovisning av vad riksdagens beslut innebär
            - en sammanställning.
          </note>
          <note>
            Enligt den praxis som hittills har gällt enligt budgetprocessen
            är detta just enbart en sammanställning.
          </note>
          <note>
            Man har inte börjat på en ny utvärdering. Det kan man ju mycket
            väl göra, men i så fall i ett annat sammanhang.
          </note>
          <note>
            Det handlar alltså om att vi enligt riksdagsordningen är ansvariga
            för att göra denna sammanställning, som sedan ska undertecknas
            av talmannen och skickas över till regeringen. Det får väl diskuteras
            och utredas om man ska fortsätta den ordningen i en kommande budgetprocess,
            men så länge vi har ordningen att detta är ett formellt betänkande
            ska man alltså inte använda det till att starta en ny bugetprocess.
            I och för sig går det att starta en sådan på annat sätt om det
            finns särskilda behov av det, men alltså inte just genom detta
            betänkande.
          </note>
          <note>
            Jag noterar att Mats Odell prutar på sina tidigare siffror. Förut
            var det 4-5 miljarder - nu är han nere i
          </note>
          <note>
            3 miljarder. Förut sade han att det rörde sig om uppemot 100
            miljarder - nu är han nere i 80-90 miljarder.
          </note>
          <note>
            När jag hör Mats Odell kommer jag att tänka på en annan politiker
            som blev ansatt i en debatt för att han hade gått för långt. Då
            sade han: Det kan väl hända att jag överdriver, men inte så mycket
            att jag menar motsatsen till vad jag säger.
          </note>
          <note>
            (Applåder)
          </note>
          <note type="speaker">
            Anf. 13 MATS ODELL (kd) replik:
          </note>
          <note>
            Fru talman! Jan Bergqvist bagatelliserar att det saknas 95 miljarder
            kronor. Det spelar ingen roll, säger han. Det påminner mig om
            den pensionerade stinsen som gick ned till stationen och sade:
            Jaha, där gick Göteborgståget. Det skiter jag i.
          </note>
          <note>
            Jan Bergqvist tycks ha ungefär samma förhållningssätt till att
            det saknas 80 kanske 90 miljarder kronor. Jag tycker att det är
            anmärkningsvärt, fru talman. Han anför nu formella skäl för att
            det inte skulle gå att skriva in i detta betänkande att det vidlåder
            en betydande osäkerhet kring siffrorna. Han kommer med formella
            skäl när det gäller en så totalt oformell fusion som har pågått
            här. Det hade sannerligen behövts lite mer formalitet och stringens
            över den processen, Jan Bergqvist. Kom inte dragande med formella
            skäl till att vi inte i detta betänkande kan skriva in att det
            faktiskt vidlåder mycket stora bekymmer när det gäller de beräkningar
            som finns där.
          </note>
          <note type="speaker">
            Anf. 14 JAN BERGQVIST (s) replik:
          </note>
          <note>
            Fru talman! Det finns alltid osäkerhet om framtiden. Jag kan
            illustrera det genom att jämföra det som har stått i de tidigare
            bedömningarna med det som blev utfallet.
          </note>
          <note>
            1995/96 blev det 74 miljarder kronor bättre utfall än vad vi
            hade räknat med. 1997 blev det 48 miljarder, och 1998 blev det
            24,7 miljarder. Osäkerhet om framtiden finns alltid. I de här
            fallen gick det åt rätt håll.
          </note>
          <note>
            När vi kommer in på siffror noterar ju var och en hur Mats Odell
            kastar sig som en trapetskonstnär mellan de olika siffrorna. Det
            var 95 miljarder vid ett tillfälle. Sedan var han nere i 90, och
            sedan 80 miljarder. Verkligheten är ju den att Mats Odell, som
            här talar om stringens och noggrannhet, inte har det själv när
            det gäller siffrorna.
          </note>
          <note>
            Låt oss göra klart för oss att när man nämner siffran 95 miljarder
            är det den samlade siffran för all utförsäljning av statliga företag
            som kan bli aktuell.
          </note>
          <note>
            Vi har ju utförsäljningen av Celsius. Den känner alla till. Den
            har vi fått handlingar om. Vi har Nordbanken osv. När man talar
            om 95 miljarder och blandar ihop detta med Telia gör man ett allvarligt
            fel. Det kan man väl göra i tidningar och så, men Mats Odell,
            som har jobbat med det här så länge och intensivt som han själv
            framställer det, ska inte fortsätta att ständigt göra samma fel.
          </note>
          <note type="speaker">
            Anf. 15 LARS LEIJONBORG (fp) replik:
          </note>
          <note>
            Fru talman! Vi vet alla att det ärende vi nu behandlar är en
            formalitet. Det finns inget annat yrkande än bifall. Men att några
            av oss har velat ta upp en diskussion beror ju på händelser som
            har inträffat den allra senaste tiden, de allra senaste timmarna,
            och detta har effekter på statsbudgeten.
          </note>
          <note>
            Jan Bergqvist kan väl inte förneka att ränteeffekten av en utebliven
            försäljning sannolikt är större än budgeteringsmarginalen i den
            budget vi nu ska anta?
          </note>
          <note>
            Jan Bergqvist säger att det är mycket värre att sjukförsäkringen
            blir dyrare. Ja, men de här effekterna adderas ju till varandra.
            Därför är det ett bekymmer.
          </note>
          <note>
            Vi har upplevt ett år då regeringen hade lovat att privatisera
            för 45 miljarder, men det blev nästan ingenting. Nu har man lovat
            att privatisera för 90 miljarder nästa år. Sanningen är ju att
            den allra största delen i underlaget är pengar från en Teliaförsäljning.
          </note>
          <note>
            I mitt huvudanförande sade jag att det viktigaste skälet för
            att privatisera Telia inte är budgeteffekten utan att Telias anställda
            ska kunna känna trygghet inför framtiden. När nu det här projektet
            har havererat är ju frågan till Socialdemokraterna: Är ni nu beredda
            att sälja ut Telia till svenska folket? Den frågan kvarstår.
          </note>
          <note type="speaker">
            Anf. 16 JAN BERGQVIST (s) replik:
          </note>
          <note>
            Fru talman! Jag vet fortfarande inte om det kommit någon officiell
            bekräftelse på detta. En del har påstått det med bestämdhet. Jag
            har inte själv fått den informationen. Därför tycker jag fortfarande
            att det ligger någonting i detta att huvuddelen av Teliadebatten
            ska äga rum på måndag. Såvitt jag vet kommer näringsministern
            då till näringsutskottet. Jag har i och för sig inget emot att
            diskutera det, men vi måste ta en sak i taget.
          </note>
          <note>
            Lars Leijonborg nämnde själv att försäljningar för
          </note>
          <note>
            45 miljarder var upptagna i år, och det blev inte särskilt mycket
            av det. Det blev 1 miljard. Men - och det är svaret på de skräckskildringar
            om hur illa det kommer att gå för budgeten nästa år - trots att
            det föll bort 44 miljarder i försäljningar förbättrades enligt
            alla bedömningar de offentliga finansernas finansiella sparande
            i år.
          </note>
          <note>
            När vi kommer in på kärnfrågan som det särskilda yttrandet handlar
            om, skapar man en skrämselstämning här och säger att nu skakar
            budgeten till i sina grundvalar. I själva verket kommer vi att
            klara att amortera på statsskulden. Vi kommer att klara överskottsmålet.
            Våra offentliga finanser är starka och stabila.
          </note>
          <note type="speaker">
            Anf. 17 LARS LEIJONBORG (fp) replik:
          </note>
          <note>
            Fru talman! Samtidigt är ju sanningen den att vi har ett budgettak.
            För att klara det har regeringen tvingats att senarelägga statsutgifter.
          </note>
          <note>
            De återkommande uppgifterna om fördyringar i sjukförsäkringen
            talar ju för att sådana förskjutningar som t.ex. har drabbat u-landsbiståndet
            1998 och 1999
          </note>
          <note>
            kommer att ske ytterligare än gång. I det perspektivet är det
            fullt relevant att bekymra sig över vad ett bortfall av ränteintäkter
            i den här storleksordningen skulle innebära. Svaret är att det
            alltid brukar ordna sig.
          </note>
          <note>
            Men det är ju inte särskilt ansvarsfullt.
          </note>
          <note>
            Vi har haft några år av överskott. Men vi ska väl ändå tro på
            att den budget vi nu antar bygger på korrekta antaganden. Och
            om den gör det, är detta ett bekymmer som varken socialdemokraterna
            i finansutskottet eller i denna debatt har kunnat ge något bra
            svar på.
          </note>
          <note type="speaker">
            Anf. 18 JAN BERGQVIST (s) replik:
          </note>
          <note>
            Fru talman! Lars Leijonborg har ju ibland haft möjlighet att
            delta i finansutskottets sammanträden.
          </note>
          <note>
            Jag tycker att det var synd att han inte hade möjlighet att vara
            med på det sammanträde vi hade nu innan bordläggningen. Där hade
            vi en genomgång med statssekreteraren i Finansdepartementet kring
            de här frågorna. Det framgick väldigt tydligt att de räntekostnader
            det kan bli frågan om ska ställas mot de företagsinkomster som
            sker i annat fall. Om man inte får de här ränteinkomsterna, får
            man försäljningsinkomster. Kontentan om man väger ihop nettot
            är att skillnaden är marginell och att det i dag inte går att
            säkert uttala om nettot är plus eller minus.
          </note>
          <note>
            Sedan talade vi om sjukförsäkringen. Jag refererade till vad
            som hade hänt i år med dessa 7 ½ miljarder. Det var i och för
            sig en ganska stor sak som har fått en del konsekvenser som Lars
            Leijonborg berörde. Men vi klarar detta utan att göra någon försämring
            av sjukförsäkringen. Det som vi nu talar om är inte alls ett så
            stort problem som sjukförsäkringen ur budgetsynpunkt.
          </note>
          <note type="speaker">
            Anf. 19 AGNE HANSSON (c) replik:
          </note>
          <note>
            Fru talman! När jag säger att de näringspolitiska konsekvenserna
            och konsekvenserna för den infrastrukturella utbyggnaden är betydligt
            större än budgetkonsekvenserna i det här fallet, lutar jag mig
            emot att de två budgetmålen kommer att hållas. Vi kommer alltså
            att nå de 2 % i överskott i de offentliga finanserna som vi har
            satt upp och budgettaket kommer att hållas. Det är de två viktigaste
            sakerna som har bäring på betänkande nr 10 som vi nu strax ska
            besluta om, som jag ser det.
          </note>
          <note>
            Men detta är naturligtvis inte helt obetydligt för statsfinanserna
            på sikt. Det är viktigt att vi inte tappar tempo i avbetalningarna
            på statsskulden. Vi lägger den här motionen för att se till att
            vi rekonstruerar, att vi säljer och gör det till en folkaktie.
            Det är viktigt att vi investerar i framtiden för att få pengar
            till avbetalningar och för att hålla nere räntor och inflation.
          </note>
          <note>
            Min fråga till Jan Bergqvist blir då: Vilka åtgärder är regeringen
            beredd att vidta för att vi inte ska tappa tempo i avbetalningarna
            på statsskulden och för att vi ska kunna hålla räntor och inflation
            nere? Vi har ju gemensamt lyckats få ned dem. Det gäller att få
            fart i ekonomin och öka tillväxten.
          </note>
          <note type="speaker">
            Anf. 20 JAN BERGQVIST (s) replik:
          </note>
          <note>
            Fru talman! Jag vill börja med att understryka det som Agne Hansson
            säger: Den bedömning vi kan göra är att vi klarar överskottsmålet
            och nästa år får ett överskott i de offentliga finanserna på ungefär
            40
          </note>
          <note>
            miljarder kronor, motsvarande 2 % av BNP, och att vi dessutom
            klarar att hålla utgiftstaket.
          </note>
          <note>
            Sedan tar Agne Hansson upp frågan om försäljning av statliga
            företag. Där finns det en skillnad mellan dem som ligger längst
            ut på högerkanten och oss socialdemokrater. De som ligger långt
            ut på högerkanten - och dit räknar jag inte Agne Hansson -
          </note>
          <note>
            vill sälja och privatisera av principiella ideologiska skäl.
            Vi socialdemokrater ser det här praktiskt. Vi vill bedöma från
            fall till fall, väga fördelar mot nackdelar i de olika sammanhangen
            och se vad som blir bäst för medborgarna. Det är den utgångspunkten
            vi kommer att ha när vi noggrant kommer att diskutera de här frågorna
            framöver.
          </note>
          <note type="speaker">
            Anf. 21 JOHAN LÖNNROTH (v):
          </note>
          <note>
            Fru talman! Oj, oj, oj, vilka jeremiader! Är den här oron äkta?
            Fundera på det, allihop. Är det äkta känslor av oro?
          </note>
          <note>
            Jag påminner mig att Lars Tobisson stod i denna talarstol för
            nästan exakt ett år sedan i motsvarande debatt. Minns ni det?
            Där väckte också moderaterna en sådan här extradebatt. Vad var
            det han sade då?
          </note>
          <note>
            Jag har läst på lite grann i protokollet. Han sade: Nu räknar
            regeringen med 3 % tillväxt. Ja, även Vänsterpartiet och Miljöpartiet
            räknade med 3 % tillväxt i
          </note>
          <note>
            BNP år 1999. Det var alldeles för optimistiskt, hette det. Vi
            målade i alldeles för ljusa färger. Det skulle bli på sin höjd
            2,2 %, som man hade sagt i den tidigare prognosen.
          </note>
          <note>
            Enligt Konjunkturinstitutets senaste bedömning landar vi på ungefär
            3,8 %. Det var en felbedömning från Lars Tobisson på i storleksordningen
            40 miljarder kronor. Det är inte lätt att göra prognoser, men
            det kanske säger någonting om att moderaternas förmåga att förutse
            budgetutfall inte säkert är bättre än den nuvarande majoritetens
            förmåga.
          </note>
          <note>
            Det gjordes också stora felräkningar, har vi fått höra alldeles
            nyss i finansutskottet, åren 1995-1998.
          </note>
          <note>
            Sammantaget 150 miljarder bättre än prognoserna gick de samlade
            budgetarna dessa år - dramatiska förbättringar. Det är svårt att
            göra sådana här prognoser, men utfallet hittills har gått åt det
            positiva hållet.
          </note>
          <note>
            Kan vi nu inte gemensamt inför julhelgen glädjas åt detta, Per
            Unckel? Kan inte Per Unckel se lite glad ut över att det tydligen
            går bättre än vad ni moderater alltid tror, dysterkvistar som
            ni är?
          </note>
          <note>
            Jan Bergqvist tyckte att vi skulle ge lite hjälp till borgarna
            att lära sig räkna. Det ställer jag helhjärtat upp på. Jag ska
            försöka mig på ett litet pedagogiskt exempel, eftersom jag har
            förstått att vare sig Per
          </note>
          <note>
            Unckel, Lars Leijonborg eller Mats Odell nog inte förstod det
            som Peter Lagerblad sade om utgiftstak, skulder och att sälja
            aktier.
          </note>
          <note>
            Jag är själv hyresgäst, så jag kan inte så mycket om det här
            med villalån. Men jag antar att de här kamraterna är villaägare.
            Låt oss säga att t.ex. Per
          </note>
          <note>
            Unckel har gjort upp en budgetplan. Han har naturligtvis ett
            utgiftstak. Det räknar jag med, för han älskar ju det här utgiftstaket.
            Han har alltså sagt: Mer än
          </note>
          <note>
            200 000 kr ska jag inte göra av med på privatkonsumtion. Så har
            han 100 000 kr i aktier som han har tänkt sälja för att lösa in
            ett villalån på ett lika stort belopp. De här aktierna ger kanske
            utdelningar på i storleksordningen 3 000-4 000 kr. Räntan på villalånet
            är kanske någonting liknande, kanske lite större.
          </note>
          <note>
            Nu visar det sig när år 2000 kommer att det inte var så bra läge
            att sälja just dessa aktier, så han får nog vänta till år 2001.
            Påverkar det hans utgiftstak i övrigt? Nej, självklart inte. Utgiftstaket
            är ju för det första fastställt oavsett inkomsterna, och för det
            andra är det ju ingen reell skillnad. Han byter lite utdelningsinkomster
            mot lite ränteinkomster; det är ju bara det som det handlar om.
          </note>
          <note>
            Det är precis samma sak här. Det är ingen som helst dramatik
            i hela den här situationen.
          </note>
          <note>
            Det är klart att det är dramatik näringspolitiskt och när det
            gäller Telias framtid. Det är naturligtvis ett mycket allvarligt
            läge att det här fusionsprojektet nu uppenbarligen har havererat.
            Men det är egentligen ingen katastrof det heller. Nu är det nödvändigt
            att vi alla tillsammans tar ett ansvar och ser till att det blir
            bra för Telia och att det utvecklas.
          </note>
          <note>
            Jag vill vända mig till Agne Hansson, som talade mycket bra om
            nödvändigheten av att hela Sverige ska leva, bredbandssatsningarna
            osv. Jag ska tala om för Agne Hansson, för jag tror inte han vet
            det, att vi faktiskt motionerade redan i januari 1994 om att upprätta
            något slags motsvarighet till Statens banverk på teleområdet med
            att bygga just dessa informationsdatavägarna till alla, även i
            Norrlands inland och i glesbygden.
          </note>
          <note>
            Nu finns det ju en risk att några av de stora jättarna klampar
            in och försöker köpa hela Telia. Kommer de att åstadkomma de här
            bredbanden? Nej, Agne
          </note>
          <note>
            Hansson, det kan du titta dig i stjärnorna efter om de tar över
            det här.
          </note>
          <note>
            Det är möjligt att vi ska sälja av en del av det operativa, dvs.
            det här med att köra på näten. Det kanske inte är riktigt bra
            att ha ett statligt företag som håller på med sådant. Då kan vi
            använda de pengarna till just de här nödvändiga investeringarna.
            Det betyder att vi ska upprätta en typ av statens tele- eller
            databanverk, så att säga. Då kanske man också kan samarbeta med
            det nuvarande Statens banverk, som ju har en del anläggningar
            som kan användas i dessa sammanhang.
          </note>
          <note>
            Lars Leijonborg och Folkpartiet säger att vi säljer det på börsen
            och så blir det en folkaktie. Det låter ju väldigt bra med en
            folkaktie. Det stora problemet på börsen i dag är ju att ägandet
            blir alltmer kortsiktigt.
          </note>
          <note>
            70-75 % av ägandet på Stockholmsbörsen är kortsiktigt ägande
            utan några som helst idéer om vad man vill med sitt ägande och
            kortsiktig avkastning som mål. Jag brukar säga att det är lata
            kapitalister som håller på att ta över alltmer.
          </note>
          <note>
            Vi behöver långsiktiga och stabila ägare. Javisst, staten har
            inte varit bra som ägare. Vi har inte klarat av att ta ett långsiktigt
            ägaransvar. Det måste vi lära oss att ta. Löntagarna måste ta
            ett sådant ägaransvar.
          </note>
          <note>
            Det visar sig i undersökningar i både USA, England och Frankrike
            att löntagarägande, som ju är det riktiga socialistiska ägandet,
            är mer effektivt. Ju större andel löntagarna äger i företagen,
            desto effektivare går företagen långsiktigt. Det är en oerhört
            intressant utveckling. Slutsatsen blir återigen: Socialistiskt
            ägande - riktigt socialistiskt ägande - är mer effektivt än det
            alltmer spekulativa och kortsiktiga kapitalistiska ägandet.
          </note>
          <note>
            Till sist har det ju talats mycket om såpopera och fars. Det
            är klart att det har funnits ganska märkliga inslag och extrema
            utslag av nationalism. Norska sv:s ordförande Kristin Halvorsen
            berättade för mig i telefon häromdagen att om hon i dag skulle
            gå ut och säga att vi skickar norsk trupp till svenska gränsen,
            fullt beväpnad, skulle sv stiga 5 % i opinionsmätningarna. Det
            säger kanske någonting om klimatet i
          </note>
          <note>
            Norge. Det har varit kaxiga uttalanden från båda sidor som inte
            har varit bra.
          </note>
          <note>
            Men samtidigt skulle jag vilja varna er som nu nästan vältrar
            er i beskrivningen av det hela: Det handlar faktiskt om demokratin.
            Det handlar om demokratins villkor.
          </note>
          <note>
            Ja, det är mer komplicerat att i en demokratisk process diskutera
            t.ex. vad vi ska göra med våra stora svenska företag. Det är mer
            komplicerat än i de stora privata bolagens diktaturer. Där handlar
            det om diktatur. De stora privata bolagen skulle man kunna säga
            är något slags planhushållningsdiktaturer. Det är bara vd som
            säger att nu ska företaget ligga där, nu ska vi flytta till London,
            osv. Det är mycket lättare, visst är det det.
          </note>
          <note>
            Men var aktsamma om vår demokrati! Det måste ta tid och det måste
            kunna förankras i en bred och mycket öppen debatt. Det ska vi
            slå vakt om.
          </note>
          <note>
            (Applåder)
          </note>
          <note type="speaker">
            Anf. 22 MATS ODELL (kd) replik:
          </note>
          <note>
            Fru talman! Jag har ändå uppfattat att Johan
          </note>
          <note>
            Lönnroth och hans parti har varit för den fusion som nu av allt
            att döma håller på att spricka. Ni har varit ett parti som har
            garanterat regeringen att få det parlamentariska stöd som har
            behövts för detta.
          </note>
          <note>
            Jag har bara en kort fråga till Johan Lönnroth mot bakgrund av
            det han sade, att han nu trängtar efter mer av ren socialism.
            Är det förenligt med Johan
          </note>
          <note>
            Lönnroths bild av ren socialism att svenska staten på egen hand
            privatiserar Telia?
          </note>
          <note>
            Jag har annars den uppfattningen att Vänsterpartiets åsikt om
            vad socialism är tidigare har inneburit någon sorts bannlysning
            av en privatisering av Telia.
          </note>
          <note>
            Var står nu Vänsterpartiet? Kräver ni att man ska ragga upp ett
            nytt statligt företag att först bunta ihop det med för att sedan
            genomföra samma sak igen?
          </note>
          <note>
            Eller kan ni tänka er att man gör en privatisering direkt över
            Stockholmsbörsen? Därmed skulle man kunna få ett pris på vad detta
            mycket välskötta företag är värt för de svenska skattebetalarna,
            utan det som hittills har tyngt värdet, nämligen att en majoritet
            av aktierna skulle ha varit inlåsta i minst 16 år i ett näringsdepartement
            i Sverige och ett kommunikationsdepartement i Norge och alltså
            ha varit utsatta för de slitningar vi nu har sett prov på.
          </note>
          <note>
            Kan Vänsterpartiet tänka sig en separat privatisering av Telia?
            Det har nämligen den socialdemokratiska gruppledaren uttryckt
            att han är för. Matz
          </note>
          <note>
            Hammarström gav uttryck för samma sak i gårdagens debatt. Vad
            säger Vänsterpartiet?
          </note>
          <note type="speaker">
            Anf. 23 JOHAN LÖNNROTH (v) replik:
          </note>
          <note>
            Fru talman! Först får jag väl upprepa att jag talade om en riktig
            socialism. För att finna min definition av en riktig socialism
            är det bara att gå tillbaka till urkunderna från 1830-talet, då
            begreppet socialism grundades. Det handlar om de arbetande människorna
            som själva skulle ta över produktionen från kapitalisterna. Det
            är det som är riktig socialism.
          </note>
          <note>
            Statligt ägande är inte riktig socialism i den meningen.
          </note>
          <note>
            Sedan är det så att jag och Vänsterpartiet anser att staten ska
            äga grundläggande delar av infrastrukturen.
          </note>
          <note>
            Det brukade man kalla naturliga monopol i de nationalekonomiska
            läroböckerna förr i världen. Men begreppet har av någon anledning
            försvunnit.
          </note>
          <note>
            Det finns rationella skäl för att järnvägsnätet, datanätverket,
            vägarna osv. ska ägas av staten. Det hävdar vi. Men i grunden
            är det riktiga socialistiska ägandet löntagarägandet eller arbetarägandet.
          </note>
          <note>
            Det vi nu tänker diskutera med regeringen är att utveckla Telia
            till en institution som tar hand om just den grundläggande infrastrukturen.
            Vi har också förklarat oss villiga att kanske sälja de bitar av
            det hela som sysslar med operation på det här nätet för att i
            stället få fram pengar till det som både Agne Hansson och vi vänsterpartister
            vill ha, nämligen en garanti för att man även i Norrlands inland
            ska kunna få tillgång till det här bredbandsnätet. Det kommer
            aldrig privatkapitalistiska bolag att kunna fixa.
          </note>
          <note type="speaker">
            Anf. 24 MATS ODELL (kd) replik:
          </note>
          <note>
            Fru talman! Först skulle jag vilja ha reda på vad det är för
            skrifter om ren socialism från 1830-talet som Johan Lönnroth tänker
            på, med tanke på att
          </note>
          <note>
            Kommunistiska manifestet publicerades 1848. Men det kan vi kanske
            ta efteråt.
          </note>
          <note>
            Telia är inget naturligt monopol. Vi lever i en avreglerad televärld.
            Det är det som gör att kostnaderna minskar för konsumenterna.
            Jag tror att Johan Lönnroth lever kvar alldeles för mycket i de
            gamla skrifterna. Det är gulnade kartblad och missvisande ideologiska
            kompasser som Johan Lönnroth försöker ta sig fram med i den moderna
            globaliserade världen.
          </note>
          <note>
            Detta kommer att misslyckas.
          </note>
          <note>
            Jag tycker ändå, fru talman, att jag fick en liten uppfattning
            om att man även på den här punkten nu håller på att ändra sina
            grundläggande principer för att få sitta med vid maktens köttgrytor.
          </note>
          <note type="speaker">
            Anf. 25 JOHAN LÖNNROTH (v) replik:
          </note>
          <note>
            Fru talman! Vi ska kanske inte vältra oss i gamla gulnade skrifter,
            men jag kan väl få nämna att det begrepp som Marx och Engels använde
            på 1840-talet var arbetarnas fria associationer. Staten skulle
            i den här teorin dö bort under socialismen.
          </note>
          <note>
            Vi ska gärna ordna en liten studiecirkel i Kommunistiska manifestet
            och i Kapitalet för Mats Odell om det är så att han vill det.
          </note>
          <note>
            Inom parentes sagt förekommer begreppet planhushållning över
            huvud taget inte hos Marx. Mats
          </note>
          <note>
            Odell kan slå upp i registret på Kapitalet så ska han få se att
            det inte är det det handlar om.
          </note>
          <note>
            Naturligtvis ska vi intressera oss mer för framtiden och det
            som håller på att hända. Det intressanta som håller på att hända
            - det finns massor av skrifter som handlar om detta, som jag också
            gärna ska visa
          </note>
          <note>
            Mats Odell - är att löntagarägande visar sig effektivt.
          </note>
          <note>
            I USA är personalägandet uppe i 10 %. Det visar sig alltså att
            de företag där de anställda tagit större ansvar går bättre än
            de rena privatkapitalistiska företagen.
          </note>
          <note type="speaker">
            Anf. 26 PER UNCKEL (m) replik:
          </note>
          <note>
            Fru talman! Jag vet inte om man ska skratta eller gråta. Det
            var en del av regeringsunderlaget som talade. Det är av denna
            filosofi som regeringen ytterst är beroende för att kunna sitta
            kvar, som rekommenderar kammaren att söka sig tillbaka till 1830-talets
            politiska, socialistiska filosofi för att hitta ett sätt att hantera
            Telias framtid.
          </note>
          <note>
            Johan Lönnroth kan inte mena allvar när han säger detta. Framför
            allt hoppas jag att inga socialdemokrater i denna kammare lyssnar
            på det han säger.
          </note>
          <note>
            Ännu mer hoppas jag att det inte finns några socialdemokrater
            som är överens med honom om att göra
          </note>
          <note>
            Telias framtid beroende av en sådan diskussion.
          </note>
          <note>
            Johan Lönnroth påpekade att Per Unckel borde vara glad. Jag är
            gärna glad, men jag är inte glad förrän vi har fått en budget
            och en ekonomi som gör att människor i det vardagliga Sverige
            kan känna tillförsikt inför framtiden. Det handlar om alla de
            människor som inte känner igen sig i finansutskottets betänkande,
            som jag försökte övertyga Jan Bergqvist om tidigare, vilkas vardag
            är knapp och kärv, vilkas barn inte får den skolgång de själva
            hoppats på, vilkas trygghet inte är den de har rätt att ställa
            krav på.
          </note>
          <note>
            Detta, Johan Lönnroth, kan inte botas med hurtfriska, klämkäcka
            utrop om att man ska vara glad i stället. Människor blir glada,
            jag också, i det ögonblick Sverige motsvarar de högt ställda förväntningar
            som människor har rätt att ha.
          </note>
          <note>
            Jag ska inte trötta kammaren med mina personliga utgiftstak.
            Men jag kan försäkra Johan Lönnroth att de både för mig och för
            merparten svenskar ligger långt under vad de borde vara till följd
            av de höga skatter som bl.a. Johan Lönnroth är ansvarig för.
          </note>
          <note type="speaker">
            Anf. 27 JOHAN LÖNNROTH (v) replik:
          </note>
          <note>
            Fru talman! Jag hoppas att jag inte oroar Per
          </note>
          <note>
            Unckel alltför mycket om jag säger att diskussionen om löntagarägande
            håller på att bli oerhört intressant inom framför allt LO. Jag
            har talat med ett antal socialdemokrater om hur man t.ex. inför
            premiereservsystemet ska bygga upp motsvarigheten till den kanadensiska
            solidaritetsfonden. Den diskussionen håller nu på att växa inom
            hela arbetarrörelsen. Det är oerhört intressant. Diskussionen
            kommer att ta ganska lång tid, om det kan lugna Per Unckel, men
            den kommer.
          </note>
          <note>
            Det är självklart att det är vardagssituationen för de många
            svenskarna som är viktig och som vi grundar den här diskussionen
            på. Jag delar oron när det gäller situationen i skolan. Många
            skolor i Göteborgs förorter har alldeles för lite resurser. Det
            är en mycket allvarlig situation. Därför måste Per Unckel och
            andra vara så pass solidariska att ni låter bli att öka er privata
            konsumtion och i stället ser till att betala in tillräckligt mycket
            skatt i solidarisk ordning, rättvist fördelad skattebörda, så
            att vi verkligen kan bygga den skola som kommer alla till del.
          </note>
          <note type="speaker">
            Anf. 28 PER UNCKEL (m) replik:
          </note>
          <note>
            Fru talman! Det spelar uppenbarligen ingen roll hur stor den
            offentliga verksamheten är i Sverige. Det blir ändå inte tillräckligt
            bra skola, ändå inte tillräckligt bra vård, ändå inte tillräckligt
            bra omsorg, ändå flyr poliserna från sina arbetsuppgifter och
            lämnar därmed många människor i ökad otrygghet. Förstår inte Johan
            Lönnroth att det finns andra förklaringar till varför Sverige
            ser ut som det gör i dag? Förstår inte Johan Lönnroth att problemen
            som människor upplever inte först och främst är förknippade med
            att den offentliga sektorn är för liten utan för att den i grundläggande
            hänseenden sviker sina förpliktelser?
          </note>
          <note>
            Om det vore så enkelt att om världens högsta skatter eller världens
            största offentliga sektor skulle ge den bästa skolan, den bästa
            rättstryggheten, den bästa omsorgen, den bästa sjukvården, varför
            är inte
          </note>
          <note>
            Sverige bäst i alla dessa hänseenden? Hur kan Johan
          </note>
          <note>
            Lönnroth vägra att inse att det måste finnas något systemfel
            i Sverige som gör att så många människor har så svårt att känna
            igen sig i den vänsterretorik som Johan Lönnroth är så mästerlig
            på att utöva?
          </note>
          <note>
            Om Johan Lönnroth vänder ned i den riktiga vardagen skulle han
            hitta en värld som inte ser ut såsom han föreställer sig i sina
            stora anföranden. Han skulle hitta människor som inte far väl.
            Då skulle han själv ställa sig frågan vad han kan göra som politiker
            för att göra livet lite lättare för dem, i stället för att gå
            i armkrok med en socialdemokrati som uppenbarligen inte vill någonting
            annat än att brösta upp sig inför riksdagens kammare och säga
            att vi lever i den bästa av världar. Så ser inte Sverige ut, Johan
            Lönnroth! Kom ned till verkligheten och börja från den utgångspunkten.
          </note>
          <note type="speaker">
            Anf. 29 JOHAN LÖNNROTH (v) replik:
          </note>
          <note>
            Fru talman! Jag gissar att jag träffar minst lika många människor
            som inte far väl som Per Unckel gör. Faktum är att skolan och
            vården har tappat andelar av den samlade nationalinkomsten under
            ett antal år. Inom vården är det alldeles dramatiskt - man har
            fallit i andel. Det är grundorsaken till de problem som finns.
          </note>
          <note>
            Sedan skriar ni över eländet i skolan, när ni själva har tagit
            ifrån skolan stora resurser. Det befrämjar naturligtvis era privatiseringskrav,
            som ytterligare förstärker det klassamhälle som tyvärr håller
            på att växa fram också här i landet. Fortfarande har Sverige enligt
            internationella mätningar lägst andel fattiga.
          </note>
          <note>
            Situationen för kvinnor i Sverige är fortfarande nr 1 i mätningarna.
            Det ska vi vara stolta över.
          </note>
          <note>
            Men om er ideologi går segrande fram kommer situationen att bli
            än mer allvarlig.
          </note>
          <note type="speaker">
            Anf. 30 AGNE HANSSON (c) replik:
          </note>
          <note>
            Fru talman! Jag konstaterar att det är bra att Centerpartiet
            har väckt motioner. Vi kan ta debatten om bredbandstekniken när
            den frågan blir aktuell.
          </note>
          <note>
            Fru talman! När Centerpartiet pratar om att bygga infrastruktur
            för alla är det fråga om bredbandsteknik med fiberoptik. Det ska
            vara ett nät av betydande dignitet som når alla. Det är någonting
            helt annat än de linor som Telia har i dag. Men det nätet ska
            självklart vara i samhällets ägo som en garanti för alla.
          </note>
          <note>
            Men innan vi är där måste vi vara konstruktiva framåt, sälja
            och investera. Jag hoppas att Vänsterpartiet inte blir proppen
            i den process som kan bli något bra för framtiden.
          </note>
          <note type="speaker">
            Anf. 31 JOHAN LÖNNROTH (v) replik:
          </note>
          <note>
            Fru talman! Vi kan nog i stor utsträckning vara eniga om att
            det krävs mycket stora investeringar.
          </note>
          <note>
            Hur det exakt ska se ut tekniskt saknar jag kunskaper att bedöma,
            men det handlar om mycket stora belopp som behöver investeras
            för att få vägarna ut till alla på likvärdiga villkor.
          </note>
          <note>
            Det är därför jag blir så förvånad över att Agne
          </note>
          <note>
            Hansson och hans parti kan liera sig med kamraterna på högerkanten.
            De vill sälja ut rubbet! Det finns inte en chans om Telia kastas
            i gapet på de multinationella jättarna. De kommer aldrig att investera.
            Det kommer att bli bra för stockholmarna och kanske för oss göteborgare
            och några till, men det kommer definitivt inte att gynna de grupper
            som jag vet att Agne Hansson och hans parti värnar om.
          </note>
          <note type="speaker">
            Anf. 32 AGNE HANSSON (c) replik:
          </note>
          <note>
            Fru talman! Jo, Johan Lönnroth, läs motionen.
          </note>
          <note>
            Där beskrivs en strategi för hur vi ska få bästa räntabilitet
            på investeringarna genom försäljningarna. Det är inte fråga om
            att liera sig hit eller dit. Det är konstruktiva förslag till
            lösningar.
          </note>
          <note type="speaker">
            Anf. 33 MATZ HAMMARSTRÖM (mp):
          </note>
          <note>
            Fru talman! Jag ska till skillnad från flertalet andra talare
            försöka hålla mig till ämnet, nämligen de eventuella budgetkonsekvenserna
            av den sannolika spruckna fusionen mellan Telia och Telenor.
          </note>
          <note>
            Man kan också undra om det är något slags parlamentarisk separationsångest
            som drabbar moderata veteraner så här inför juluppehållet. Det
            var samma sak i fjol. Då fogade man ett särskilt yttrande till
          </note>
          <note>
            FiU10 och startade en debatt. Då var det nya prognossiffror om
            lägre tillväxt som gjorde att man hävdade att statsbudgeten vilade
            på felaktiga grunder. Nu är det den sannolikt spruckna fusionen
            mellan Telia och Telenor som tas som anledning till att hålla
            en extradebatt både i dag och på måndag.
          </note>
          <note>
            Visst innebär en sprucken fusion ett allvarligt näringspolitiskt
            problem, men den ger inte alls den stora budgetosäkerhet som det
            har gjorts sken av. Flera budgetposter är svåra att prognostisera.
            Därför finns det också tilläggsbudgetar för att följa upp utvecklingen
            under året. Om fusionen har spruckit får vi privatisera Telia
            på ett annat sätt. Det är fullt möjligt att en annan modell för
            privatisering kan ge betydligt mer än de kanske 80 miljarder som
            den här affären var tänkt att ge. Såvitt jag vet är Telia värderat
            till ungefär 270 miljarder.
          </note>
          <note>
            Om nu detta inte går att genomföra under år 2000
          </note>
          <note>
            bör det gå att genomföra under år 2001. Enda konsekvensen blir
            att vi får amortera mindre på statsskulden år 2000 och mer år
            2001, År 2000 kan det alltså bli lägre intäkter, men det fattas
            inte några 95 miljarder som det har hävdats här. Telia står kanske
            för 80
          </note>
          <note>
            av de budgeterade 95 miljarderna. Amorteringen på statsskulden
            beräknas till 82 ½ miljarder. Det blir en amortering på statsskulden,
            även om den inte blir särskilt stor om vi inte får in några intäkter
            från Telia under det kommande budgetåret.
          </note>
          <note>
            Det blir inte fråga om ökad upplåning, som också har påståtts.
            Värdet av Telia finns kvar och kan realiseras i stället under
            år 2001.
          </note>
          <note>
            Det här innebär högre statsskuldsräntor under år
          </note>
          <note>
            2000, men det innebär också en utebliven inkomstminskning eftersom
            Telia inte säljs. De posterna kan mycket väl ta ut varandra. Nettoförlusten
            är i alla fall inte så dramatisk som Mats Odell ger sken av med
            påståendet att den spruckna fusionen med full kraft slår in i
            statsbudgeten.
          </note>
          <note>
            Det som påverkas eller kan påverkas är takten på och omfattningen
            av amorteringarna på statsskulden.
          </note>
          <note>
            De budgetpolitiska målen ligger fast. Varken utgiftstaket eller
            överskottsmålet påverkas.
          </note>
          <note type="speaker">
            Anf. 34 LARS LEIJONBORG (fp):
          </note>
          <note>
            Fru talman! Jag vill bara konstatera att Matz
          </note>
          <note>
            Hammarströms anförande var mycket tillfredsställande. Vad jag
            förstår finns det en majoritet i kammaren som vill gå vidare med
            en privatisering av Telia.
          </note>
          <note>
            Många av oss har känt att den här debatten kanske var onödig,
            men det senaste inlägget från Matz Hammarström gjorde den fullt
            motiverad.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Kammaren biföll utskottets hemställan.
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Motion
          </note>
          <note>
            1999/2000:N21 av Lennart Daléus m.fl. (c)
          </note>
          <note>
            Den uppbrutna fusionen av Telia-Telenor (väckt enligt 3 kap.
            15 § RO med anledning av händelse av större vikt)
          </note>
          <note>
            7 § Avslutning
          </note>
          <note type="speaker">
            Anf. 35 TALMANNEN:
          </note>
          <note>
            Som jag tidigare meddelat kommer en särskild debatt om Telia-Telenor-affären
            att äga rum måndagen den 20 december kl. 12. Höstsessionen kan
            således inte avslutas nu. Likväl vill jag använda detta tillfälle
            till att tacka riksdagens ledamöter och personal för höstens arbete.
          </note>
          <note>
            Ärade ledamöter! Vi lämnar inom kort det årtusende då Sverige
            fick en riksdag och det sekel då demokratin fick sitt genombrott
            i vårt land. En stund som denna kan också naturligt ge rum för
            blickar mot den tid som varit och för visioner om den som nu kommer.
          </note>
          <note>
            Förra sekelskiftet blev inte någon stor sak för den tidens ärade
            ledamöter av första och andra kammaren.
          </note>
          <note>
            Att riksmötet avslutades redan den 15 maj 1899, som seden då
            var, befordrade knappast nyårsyra i Sveriges riksdag.
          </note>
          <note>
            Talmannen i andra kammaren - Robert de la Gardie - fann sig ändå
            föranlåten att något kommentera tidens gång, denna vårdag det
            sista året under det förra seklet. Så här sade han: "När detta
            blad en gång är vordet fullskrifvet, måtte det då kunna vittna
            om, att den utveckling i andligt och materielt hänseende, som
            kännetecknat vårt land under detta århundrade, då ytterligare
            vunnit förkofran och stadga, till lycka för ett älskadt fädernesland,
            till gagn och väl för alla dem, som derinom bygga och bo".
          </note>
          <note>
            Det var människors förhoppningar den gången.
          </note>
          <note>
            Det var förhoppningarna hos dem som ingenting visste om det första
            och det andra världskriget, som ingenting visste om Gulag och
            om Förintelsen eller om atombomben.
          </note>
          <note>
            De visste heller ingenting om demokratins genombrott, om välfärdens
            uppbyggnad, om farsoters betvingande eller om de nationer som
            skulle komma att befrias från kolonialt förtryck.
          </note>
          <note>
            Men bland de många som då ännu inte hade rätt att rösta och att
            delta i besluten fanns drömmar och visioner - om fred och demokrati,
            om kvinnlig rösträtt och jämställdhet, om barnens århundrade,
            om ett samhälle där varje människa skulle kunna förverkliga sina
            bästa stämningars längtan.
          </note>
          <note>
            De hoppades och de trodde på en bättre framtid.
          </note>
          <note>
            Där har ingenting förändrats, och där kommer ingen förändring
            att ske till nästa gång tiden vänder blad.
          </note>
          <note>
            Människor kommer att hoppas, människor kommer att ta ansvar för
            sin egen och sina medmänniskors framtid. Människors förhoppningar
            om fred och frihet, om demokrati och mänskliga rättigheter är
            eviga.
          </note>
          <note>
            Ärade riksdagsledamöter! Sveriges riksdag är en del av den förändring
            vi ständigt lever i och en del av den framtid som vi bygger tillsammans.
            Riksdagsarbetet denna höst är ett uttryck för en god utveckling,
            som inger förhoppningar. Riksdagen har i hög grad, mer än tidigare,
            hävdat sin ställning som en central arena i den politiska debatten,
            inte minst genom det stora antalet aktuella debatter.
          </note>
          <note>
            Ett fruktbart och framåtsyftande arbete för att utveckla och
            stärka riksdagens arbetsformer utförs nu av ledamöter och anställda
            inom Riksdagskommitténs ram.
          </note>
          <note>
            Denna höst har två ledamöter lämnat riksdagen för andra uppdrag.
            Barbro Westerholm kom in i riksdagen 1988 och gjorde under mer
            än ett decennium med sin gedigna bakgrund som läkare och forskare
            och med breda erfarenheter från folkhälsoarbetet, bl.a. som generaldirektör
            för Socialstyrelsen, värdefulla insatser i riksdagsarbetet inom
            främst socialoch utbildningsutskotten. Vi önskar Barbro Westerholm
            varmt lycka till på sitt nuvarande uppdrag, som ordförande i Sveriges
            pensionärsförbund.
          </note>
          <note>
            Jörgen Andersson valdes till riksdagsledamot
          </note>
          <note>
            1998, med lång kommunal erfarenhet och erfarenhet som statsråd
            i Närings- respektive Inrikesdepartementet. Vi tackar Jörgen Andersson
            för insatserna i riksdagen utifrån de båda perspektiven som ledamot
            och som statsråd och önskar honom framgång på det nya uppdraget
            som ordförande i Vattenfall.
          </note>
          <note>
            Ärade ledamöter! I går afton avslutade Sveriges riksdag högtidligen
            - och festligt - sitt arbete detta årtusende och detta sekel med
            konsert på Kungliga
          </note>
          <note>
            Operan. Uruppförandet av tonsättaren Hans Gefors och författaren
            Lars Forssells verk Hemkänslan gav många tankar om det som varit
            och det som väntar, om vårt ansvar för medmänniskans rätt att
            undgå främlingskap, medmänniskans rätt att erfara hemkänsla, med
            bl.a. dessa ord:
          </note>
          <note>
            "Allt vi hade var gränslös frihet
          </note>
          <note>
            Friheten var som en ordlös sång
          </note>
          <note>
            Och landet Sverige var namnlöst och gränslöst
          </note>
          <note>
            Vi är alla invandrarbarn.
          </note>
          <note>
            Vi kom en gång alla till främmande land."
          </note>
          <note>
            Vi känner stolthet över och ansvar för det land som är vårt gemensamma
            hem.
          </note>
          <note>
            Ärade riksdagsledamöter och anställda i riksdagen! Jag vill varmt
            tacka för det demokratiska arbetet denna höst. Jag önskar er alla
            en skön helg och ett riktigt gott nytt årtusende.
          </note>
          <note>
            Med detta är dagens sammanträde avslutat.
          </note>
          <note>
            8 § Kammaren åtskildes kl. 19.37.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
