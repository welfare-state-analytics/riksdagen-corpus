<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--40</head>
          <docDate when="1999-12-06">1999-12-06</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 29 och
          </note>
          <note>
            30 november.
          </note>
          <note>
            2 § Hänvisning av ärende till utskott och beslut om förlängd
            motionstid
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1999/2000:29 till näringsutskottet
          </note>
          <note>
            Kammaren biföll talmannens förslag att motionstiden för ovanstående
            proposition skulle förlängas till fredagen den 21 januari 2000.
          </note>
          <note>
            3 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Arbetsmarknadsutskottets betänkande
          </note>
          <note>
            1999/2000:AU1
          </note>
          <note>
            4 § Utgiftsområde 5 Utrikesförvaltning och internationell samverkan
          </note>
          <note>
            Föredrogs utrikesutskottets betänkande 1999/2000:UU1
          </note>
          <note>
            Utgiftsområde 5 Utrikesförvaltning och internationell samverkan
            (prop. 1999/2000:1 delvis)
          </note>
          <note type="speaker">
            Anf. 1 GÖRAN LENNMARKER (m):
          </note>
          <note>
            Fru talman! Vi ska nu debattera utrikesutskottets betänkande
            om utrikesförvaltning och internationell samverkan. Låt mig först
            yrka bifall till reservation 1.
          </note>
          <note>
            Det är en reservation som handlar om vikten av att ha en översyn
            av UD:s utlandsorganisation. Utrikesdepartementet har nu gjort
            en ordentlig översyn och omorganisation på hemmaplan. Nu är tiden
            kommen att också göra en motsvarande och ganska ordentlig översyn
            av utlandsrepresentationen inom Utrikesdepartementet.
          </note>
          <note>
            Vi menar att Sverige, och inte minst riksdagen, måste se över
            de principer som gäller för utrikesrepresentationen. I princip
            bör Sverige vara representerat i hela Europa. Vi har sedan länge
            förespråkat att
          </note>
          <note>
            Sverige borde ha en ambassad i Minsk i Vitryssland.
          </note>
          <note>
            Det är ett nära grannland och dessutom ett grannland som har
            stora bekymmer. Det är snarast på väg mot en allt hårdare diktatur.
            Därmed skiljer det sig från övriga länder i Central- och Östeuropa
            som faktiskt rör sig mot demokrati. I de flesta fall har de t.o.m.
          </note>
          <note>
            nått demokrati och snarast konsoliderat den.
          </note>
          <note>
            Vi menar också att det i en alltmer globaliserad värld, en värld
            där de olika kontinenterna kommer varandra närmare, finns anledning
            för Sverige att förstärka sin utlandsrepresentation också utanför
          </note>
          <note>
            Europa. Vi har en gång i tiden varit mycket irriterade över att
            Sverige lade ned sin ambassad i Wellington i
          </note>
          <note>
            Nya Zeeland. Vi menar att den ska återupprättas.
          </note>
          <note>
            Men det handlar inte bara om det. Sverige kan behöva en förstärkt
            representation i många u-länder och länder som nu växer fram som
            viktiga. Vi anslår också 50 miljoner kronor mer för att kunna
            möjliggöra högre ambitioner när det gäller utlandsrepresentationen.
          </note>
          <note>
            Fru talman! Låt mig sedan gå över till en del av detta. Det gäller
            främjandeverksamheten, eller i klartext exportfrämjandeverksamheten.
            Det är en verksamhet som vi specifikt behöver se över. Inte minst
            erfarenheten från det senaste besöket i Sydafrika visar hur viktigt
            det är att Sverige har en medveten och genomtänkt politik när
            det gäller exportfrämjande verksamhet. Det är ingenting som ska
            smygas in vid sidan av annat. Det ska inte finansieras via biståndsmedel.
            Det ska vara en rak och öppen verksamhet.
          </note>
          <note>
            Den är viktig och riktig att ha, men den ska ske på klara premisser.
            Vi behöver verkligen se över denna verksamhet för att få en förstärkning
            och en renodling av den exportfrämjande verksamheten.
          </note>
          <note>
            Biståndsmedel ska gå till fattigdomsutrotning och inte till andra
            saker. De får inte användas som något slags fickpengar i statsförvaltningen.
          </note>
          <note>
            Vi har ytterligare ett förslag som gäller en besparing på 9 miljoner
            kronor. Det är en gammal bekant.
          </note>
          <note>
            Vi menar att det är viktigt att värna de fria och frivilliga
            organisationernas oberoende. Därför vill vi avskaffa det speciella
            bidrag som finns inom UD för en del organisationer. Detta är en
            viktig principfråga.
          </note>
          <note>
            Det kan kanske tyckas att det inte handlar om så mycket pengar,
            men principen är viktig. Vi måste nämligen värna NGO:er, non-governmental
            organizations. De bygger helt och hållet på att man inte ska vara
            beroende av statsmakterna. Detta är ett stort bekymmer på många
            håll i världen. Dessa organisationer tenderar ibland att bli alltför
            beroende av statsmakten, och därmed tappar de sitt oberoende och
            sin roll som granskare av den offentliga makten.
          </note>
          <note>
            Vi har också ett förslag som gäller att flytta det fredsfrämjande
            anslaget och sammanföra det som finns inom UD med det som finns
            på Försvarsdepartementets område. Vi menar att det är klokt att
            ha ett samlat anslag för all fredsfrämjande verksamhet. Det bör
            dessutom finnas en bättre beslutsmekanism bakom detta så vi inte
            hamnar i sådana pinsamheter som vi gjorde i somras när vi skulle
            skicka den svenska styrkan till Kosovo. Där gjorde svårigheterna
            att finna en finansiering att Sverige kom bland de sista länderna.
            Det är möjligt att vi var det sista land som anlände med sina
            fredsfrämjande styrkor till Kosovo. Det var inte en upplyftande
            syn. Vi måste ha en ordning som gör att vi kan fatta beslut i
            frågor som är av central betydelse för internationell fred och
            säkerhet.
          </note>
          <note>
            Fru talman! Detta betänkande handlar också om internationell
            samverkan och internationella organisationer. Jag vill avslutningsvis
            ta upp en fråga som är väldigt central och väldigt aktuell. Det
            gäller den internationella handeln och världshandelsorganisationen
            WTO. I nästa omgång ska biståndet debatteras.
          </note>
          <note>
            Bistånd är förvisso viktigt, även om det kanske är en mindre
            andel av de externa inkomster u-länderna får.
          </note>
          <note>
            Det motsvarar kanske 3-4 %.
          </note>
          <note>
            Den stora och viktiga frågan för u-ländernas utveckling är handeln.
            Det är handeln som ger uländerna den stora volymen intäkter. Därför
            är också handelsvillkoren i världen så oerhört viktiga. Vi har
            sett en glädjande utveckling under 1990-talet där många länder
            minskat sina tullskydd. Protektionismen har minskat i ganska betydande
            omfattning.
          </note>
          <note>
            Kina, Indien och Brasilien har minskat sina genomsnittliga tullar
            från 50 % till 20 %. Över halva uvärldens befolkning bor i dessa
            tre länder.
          </note>
          <note>
            Vi har lång erfarenhet av protektionism, vi har ju själva erfarenhet
            från 1930-talet när protektionismen mer eller mindre massakrerade
            Europas ekonomier.
          </note>
          <note>
            Vi har sett den under lång tid under efterkrigstiden i
          </note>
          <note>
            Latinamerika, Afrika, arabvärlden, Indien, Kina och hela socialistblocket.
            Denna protektionism är på väg att vika. Därför var det så viktigt
            att ta ett ytterligare steg i frigörelsen av den internationella
            handeln vid det WTO-möte som var i Seattle. Det skulle ju vara
            inledningen på denna millennierunda som EU tagit initiativet till.
          </note>
          <note>
            Den här liberaliseringen är viktigast för de fattigaste länderna.
            Därför blev det en stor besvikelse att man vid sitt första möte
            inte kunde komma fram till en mer ordentlig slutsats om det fortsatta
            arbetet på handelns område.
          </note>
          <note>
            Dagens Nyheter hade rubriken Vänstern vann, de fattiga förlorade.
            Jag tror att det är en ganska korrekt beskrivning av vad som skedde
            i Seattle. Det som vi alla fruktade hände. I Seattle spreds föreställningen
            om att det handlade om att införa sanktioner mot uländer. Om det
            blev u-ländernas uppfattning att den rika världens syfte bakom
            alla vackra ord är att införa sanktioner mot u-länderna, är det
            naturligt att hela
          </note>
          <note>
            WTO-rundan blev ett fiasko. Det får naturligtvis inte vara så
            att man använder en frihandelsrunda för att i slutändan hitta
            mekanismer och motiv till varför man ska skära ned på importen
            från u-länderna.
          </note>
          <note>
            Man får också säga att det var ett fel från svensk sida. Den
            svenska regeringen valde inom EU, det är ju EU som är aktören
            i detta, att gå de protektionistiska krafterna till mötes. Vi
            moderater kritiserade detta, men det blev likväl EU:s position
            att ta ett steg i riktning att möta de protektionistiska krafter
            som man visste låg bakom kraven på att föra in arbetsvillkor och
            miljöfrågor i förhandlingarna. Syftet var ju inte att underlätta
            handeln utan att finna motiv för att skära ned handeln med u-länderna.
            Det visade sig ju mycket riktigt att det blev resultatet. Vi vet
            ju att den amerikanska vänstern och den amerikanska fackföreningsrörelsen
            är starkt protektionistiska och motverkat praktiskt taget alla
            försök att liberalisera handeln alltifrån NAFTA till tidigare
            handelsomgångar.
          </note>
          <note>
            Därför var det fel strategi från EU. EU borde för övrigt självt
            ha kunnat komma med ett bättre bud till u-länderna, inte minst
            vad gäller att liberalisera importen både från de fattigaste länderna
            och i fråga om jordbruket.
          </note>
          <note>
            Fru talman! Det finns därför anledning att betona hur viktigt
            det är att vi har internationella organisationer som fungerar
            och vars syften medlemsländerna faktiskt sluter upp bakom. Så
            har inte skett i Seattle de senaste dagarna, och det är bara att
            beklaga.
          </note>
          <note type="speaker">
            Anf. 2 TALMANNEN:
          </note>
          <note>
            Jag får meddela att på grund av tekniskt fel finns det ingen
            talarlista på skärmen. Vi arbetar med att lösa problemet och hoppas
            att det löser sig snart.
          </note>
          <note type="speaker">
            Anf. 3 VIOLA FURUBJELKE (s):
          </note>
          <note>
            Fru talman! Det utgiftsområde vi i dag ska debattera heter A1,
            utrikesförvaltning och internationell samverkan, och det är alltså
            utgiftsområde 5.
          </note>
          <note>
            Det finns ytterligare ett förvaltningsanslag i statsbudgeten,
            och det heter C1. Förvaltningsanslaget A1
          </note>
          <note>
            rymmer förvaltningsutgifterna för UD och de 103
          </note>
          <note>
            ambassaderna runt om i världen, våra 400 honorärkonsulat och
            våra 2 400 anställda på dessa myndigheter. Av dessa 2 400 anställda
            är 1 000 lokalanställda.
          </note>
          <note>
            Vidare rymmer utgiftsområdet vissa bidrag till internationella
            organisationer. Det är Nordiska rådet,
          </note>
          <note>
            FN, Europarådet, OSSE m.fl. Utifrån det här anslagsområdet finansieras
            också den gemensamma utrikesoch säkerhetspolitiken i EU, GUSP.
            Det rymmer information om Sverige i utlandet och vissa nedrustnings-
            och säkerhetspolitiska frågor, samt en del andra övriga utrikespolitiska
            frågor, såsom t.ex. strategisk exportkontroll och EU-information.
          </note>
          <note>
            Det är knappt 3 miljarder kronor vi talar om för allt detta.
            Jag menar att vi har en oerhört effektiv utrikesförvaltning och
            att den är slimmad. Det finns en motion som behandlas i betänkandet
            som går ut på att man ytterligare ska skära ned i utrikesförvaltningens
            utgifter och framför allt på ambassaderna. Man ska på våra ambassader
            runt om i världen inte leva under andra omständigheter än de som
            råder i de länder man har att verka i. Motionen är enskild, men
            utrikesutskottet har avslagit den och motiverar detta med den
            väldigt utgiftsslimmade organisation som utrikesförvaltningen
            i dag utgör.
          </note>
          <note>
            Jag sade inledningsvis att det finns två förvaltningsanslag,
            C1 och A1. Det ligger i dag ett vilande förslag om en sammanslagning
            av dessa båda förvaltningsanslag, dvs. utgiftsområde 5, A1-anslaget,
            skulle föras ihop med Regeringskansliet, C1.
          </note>
          <note>
            Vi resonerar kring det i betänkandet. Vi erinrar om att vi redan
            tidigare har påtalat betydande svårigheter med en sådan sammanslagning.
            Den ska verkställas enligt planerna våren år 2002. Senast i vårbudgeten
            år 2001 skulle man kunna få ett sådant förslag.
          </note>
          <note>
            Men redan i det här betänkandet - liksom vi har gjort tidigare
            - skriver vi i utskottet att vi visst ser att det kan finnas samordningsvinster
            att göra och att vi tycker att det är viktigt och angeläget att
            effektivisera så långt det går. Men det får inte gå ut över utrikesverksamheten.
          </note>
          <note>
            Redan i dag har man gjort vissa samordningsvinster vad gäller
            biblioteksverksamheten. Översättarservicen från UD gäller nu hela
            Regeringskansliet.
          </note>
          <note>
            Man har även en språkutbildning som alla får del av.
          </note>
          <note>
            Men att slå ihop de här båda anslagen när det gäller utlandsverksamheten
            menar vi skulle betyda att vi här i riksdagen skulle få stora
            svårigheter att hantera de här frågorna. Det innebär att budgeten
            och pengarna skulle behandlas i ett utskott, medan utrikesutskottet
            fortfarande skulle ha att hantera policyoch sakfrågorna.
          </note>
          <note>
            Det kan aldrig vara en bra ordning. Det ligger oerhört mycket
            utrikespolitik t.ex. i var, hur och när man etablerar ambassader.
            Det är en signalverkan i resursallokeringen som vi inte kan förbise.
            Därför har vi återigen skrivit om hur vi ser på frågan i hopp
            om att regeringen ska ta intryck och avstå från att slå ihop de
            båda anslagen.
          </note>
          <note>
            Det här betänkandet rymmer bara tre reservationer och ett par
            särskilda yttranden. Det finns en betydande enighet om att vi
            har en god utrikesförvaltning.
          </note>
          <note>
            Men det finns några skiljelinjer som Göran Lennmarker var inne
            på i sitt anförande och som jag ytterligare ska kommentera.
          </note>
          <note>
            Mellan moderaterna och övriga går en skiljelinje när det gäller
            synen på Sidas verksamhet. Man anser att Utrikesdepartementet
            ska ta över biståndsverksamheten i större omfattning och att en
            del av utrikesverksamheten också ska lokaliseras till Afrika.
            I
          </note>
          <note>
            princip skulle UD syssla med allting som handlar om planering,
            uppföljning och kontroll, och verksamheten på fältet skulle utlokaliseras
            till fältet. Det här är en nedmontering av Sida som vi övriga
            kraftfullt tillbakavisar.
          </note>
          <note>
            En annan skiljelinje är att man inte anser att ambassaderna främjar
            svenskt näringsliv tillräckligt kraftfullt. Det finns säkert mycket
            mer att göra, och man kan säkert förbättra verksamheten. Men väldigt
            mycket har gjorts. På främjandeområdet har man satt i gång utredningar
            som handlar om att samordna verksamheten vad gäller alla de aktörer
            som finns.
          </note>
          <note>
            Exportrådet kommer kanske att få en samordnande roll. Man gör
            en preliminär utvärdering av Invest in
          </note>
          <note>
            Sweden och dess verksamhet.
          </note>
          <note>
            I övrigt när det gäller personalrekrytering - vilket moderaterna
            också är missnöjda med - presenterades en utredning i höstas.
            Den handlar just om rekrytering, kompetensutveckling och karriärvägar
            inom
          </note>
          <note>
            UD. Därmed anser vi för vår del att en hel del är gjort men att
            man fortlöpande inom verksamhetsplaneringen kan se över de här
            frågorna. Jag skulle vilja fråga
          </note>
          <note>
            Göran Lennmarker om han kan ge några exempel på att ambassaderna
            har misskött detta. Vilket land, vilken ambassad, ska i första
            hand få del av den här kritiken?
          </note>
          <note>
            En tredje skiljelinje är att moderaterna - som Göran Lennmarker
            här också anförde - inte anser att anslaget D2 ska få finnas kvar.
            Anslaget D2 går till enskilda organisationer för deras verksamhet
            på det fredsfrämjande och nedrustningsfrämjande området.
          </note>
          <note>
            Många viktiga insatser görs av NGO:er i det här sammanhanget.
            Det handlar om att ge en folklig kunskap, en bred kunskap, i skolor
            och ute i samhället om FN och om fredsfrämjande insatser för att,
            inte minst nu när vi vill satsa på det konfliktförebyggande arbetet,
            i större utsträckning och mer systematiskt sälja in sådana frågor.
            Vi tycker att det är viktigt att det finns en möjlighet att ansöka
            om medel för de här viktiga projekten. De här organisationerna
            skulle aldrig klara av att ha en sådan verksamhet om inte regeringen
            sköt till medel.
          </note>
          <note>
            Man tycker att det är lite underligt eftersom moderaterna ju
            inte har några som helst synpunkter på de pengar som på samma
            vis ges till EU-information.
          </note>
          <note>
            125 enskilda organisationer fick fördelade projektmedel för att
            informera om och främja kunskapen om
          </note>
          <note>
            EU under det gångna året. Det är väl precis en parallell till
            anslaget D2, men inom ett annat område.
          </note>
          <note>
            Jag undrar därför om det bara är ett uttryck för att moderaterna
            egentligen inte tycker att freds- och nedrustningsarbete är särskilt
            viktigt, i alla fall inte lika viktigt som EU-information. Vi
            tycker att bådadera är viktiga, och vi anser att anslaget D2 ska
            vara kvar.
          </note>
          <note>
            Marianne Andersson, som skulle ha deltagit i den här debatten,
            är inte här, och jag ska inte gå in i polemik med henne. Jag hade
            hoppats att få ett motiv till Centerns reservation för en minskning
            med 82
          </note>
          <note>
            miljoner kronor av anslaget på det här utgiftsområdet.
          </note>
          <note>
            I motionen ges inte några som helst motiv till detta.
          </note>
          <note>
            Vi har inte heller under beredningen i utskottet fått några som
            helst motiv för minskningen. Jag hade hoppats att den här debatten
            möjligen skulle klargöra varför man vill undandra sammanlagt 82
            miljoner kronor. Det är möjligt att Marianne Andersson, om hon
            kommer hit senare, kan ge ett svar på de här frågorna.
          </note>
          <note>
            Slutligen, fru talman, vill jag yrka bifall till utskottets hemställan
            och avslag på samtliga reservationer.
          </note>
          <note type="speaker">
            Anf. 4 TALMANNEN:
          </note>
          <note>
            Jag vill informera om att Marianne Andersson har drabbats av
            efterverkningarna av stormen i Sydsverige och sitter fast i trafiken.
            Det var hennes avsikt att delta i debatten, och jag hoppas att
            hon kommer hit.
          </note>
          <note type="speaker">
            Anf. 5 GÖRAN LENNMARKER (m) replik:
          </note>
          <note>
            Fru talman! Huvudpoängen i vår reservation är nödvändigheten
            av en översyn av Utrikesdepartementets utlandsrepresentation.
            Vi menar att det vore klokt att ha en mer samlad syn på detta
            och att lägga fast principerna för var Sverige ska vara och inte
            ska vara representerat och för hur verksamheten ska bedrivas.
            Detta behöver man göra med jämna mellanrum, och efter den översyn
            som har gjorts av UD på hemmaplan är tiden för att göra detta
            kommen, särskilt som vi nu har fem års erfarenhet av EU-
          </note>
          <note>
            medlemskap och vad det har inneburit för svensk utrikesrepresentation
            av olika slag.
          </note>
          <note>
            I detta ingår att också göra en översyn av främjandeverksamheten.
            Vi menar att den inte ska vara ett lappverk utan tvärtom en mycket
            medveten verksamhet. Jag använde den nyligen genomförda Sydafrikaresan
            som ett exempel på hur man inte ska förfara.
          </note>
          <note>
            Det kan inte vara meningen att främjandeverksamhet ska bekostas
            med biståndspengar, som har ett helt annat syfte, nämligen att
            utrota fattigdom, för främjande av svenska intressen av kommersiell
            art utomlands. Det är viktigt att det görs, men det ska ske på
            ett snyggt och propert sätt, i enlighet med en policy som vi alla
            kan stå bakom.
          </note>
          <note>
            Jag får slutligen beträffande Sidas verksamhet säga att den kommer
            att beröras av Bertil Persson i nästa debatt, som ju handlar om
            biståndsverksamheten. Låt mig här bara säga så mycket att vi tror
            att det är viktigt att utvecklingsverksamhet på biståndsområdet
            ska bedrivas i den miljö som det handlar om, inte i ett i-land
            utan i ett u-land. Det är huvudmotivet bakom det hela. Men Bertil
            Persson kommer som sagt senare att utveckla detta.
          </note>
          <note>
            Jag skulle slutligen vilja fråga Viola Furubjelke om våra synpunkter
            på Minsk och Wellington. Det vore intressant att höra utskottets
            ordförande utveckla varför vi inte nu ska se till att vara representerade
            på två viktiga ställen - det finns säkert också fler - där
          </note>
          <note>
            Sverige i dag lyser med sin frånvaro.
          </note>
          <note type="speaker">
            Anf. 6 VIOLA FURUBJELKE (s) replik:
          </note>
          <note>
            Fru talman! Göran Lennmarker undvek nogsamt att svara på den
            fråga som jag ställde. I vilken del av verksamheten känner moderaterna
            att den här kritiken är berättigad? Det pågår utredningar och
            det har beslutats om direktiv för en översyn och en viss samordning
            av främjandeverksamheten, men jag har inte under min tid hört
            någon företagare eller någon annan från näringslivet klaga på
            den svenska utlandsrepresentationen eller på hur främjandefrågorna
            har skötts.
          </note>
          <note>
            Jag skulle gärna vilja veta lite mer konkret, Göran
          </note>
          <note>
            Lennmarker, vari den här kritiken består. Vilka företag och vilka
            branscher är missgynnade, och i vilka delar av världen finns de
            ambassader som man har riktat kritik emot?
          </note>
          <note>
            När det sedan gäller ambassader i Wellington och
          </note>
          <note>
            Minsk skriver vi beträffande Minsk att vi också från utskottsmajoritetens
            sida anser att en direkt representation i Minsk skulle vara att
            föredra. Vi anser också att man ska etablera en sådan där så snart
            det bara är möjligt. Men situationen i Vitryssland är i dag, som
          </note>
          <note>
            Göran Lennmarker vet, sådan att det är mycket svårt att nu upprätta
            en ambassad där. Den signal som utskottet ger är dock mycket tydlig:
            Vi anser att en sådan ska inrättas så snart det bara är möjligt.
          </note>
          <note>
            När det å andra sidan gäller Wellington föregicks ställningstagandet
            av en mycket noggrann utredning, och vi har skrivit om detta i
            många betänkanden. Vi tycker att det fungerar bra med en sidoackreditering
            från Canberra.
          </note>
          <note type="speaker">
            Anf. 7 GÖRAN LENNMARKER (m) replik:
          </note>
          <note>
            Fru talman! När det gäller utlandsrepresentationen är vår grundläggande
            synpunkt just att denna är mycket viktig. Den innehåller, precis
            som Viola Furubjelke framhöll, betydande inslag av politiska överväganden.
            Därför är det naturligt att man ska göra sådana överväganden i
            parlamentariska former. Det är en stor och viktig principfråga,
            och vi har från vårt håll framfört missnöje med att Sverige är
            underrepresenterat i vissa specifika länder och möjligtvis också
            därutöver. Det är motivet bakom vårt krav på förstärkning.
          </note>
          <note>
            När det gäller främjandeverksamheten är det möjligt att Viola
            Furubjelke har rätt i att berörda företag känner sig nöjda. Det
            har jag svårt att bedöma. Vad vi behöver är väl en genomlysning
            av denna verksamhet. Det finns en utredning som är under tillsättande,
            och det är väl bra, men det är framför allt viktigt att reglerna
            för främjandeverksamheten är klara, så att vi inte hamnar i de
            pinsamheter som just har förekommit, där främjandeverksamhet smygs
            in med finansiering av andra medel och där det sker en sammanblandning
            av rollerna.
          </note>
          <note>
            Jag tror att det är oerhört olyckligt att blanda ihop rollerna.
            Man ska ha renodlade roller, så att man vet vad man gör och varför.
          </note>
          <note>
            Slutligen skulle jag vilja besvara det som Viola
          </note>
          <note>
            Furubjelke sade om fria och frivilliga organisationer.
          </note>
          <note>
            Det är ett bekymmer om NGO:er, non-governmental organizations,
            som per definition icke är regeringsberoende, blir alltmer beroende
            av bidragsverksamhet.
          </note>
          <note>
            Det kan gälla på EU-sidan, och det kan gälla fredsfrämjande verksamhet
            och många andra viktiga områden av samhällslivet. Vi får vakta
            noga så att vi inte får ett Organisationssverige som blir beroende
            av statsmakterna och som därmed utsätts för den stora risken att
            följa statsmaktens intentioner i stället för att kritisera dem
            när det behövs.
          </note>
          <note type="speaker">
            Anf. 8 VIOLA FURUBJELKE (s) replik:
          </note>
          <note>
            Fru talman! Jag konstaterar att Göran Lennmarker trots allt inte
            riktar så stark kritik emot utrikesförvaltningens arbete med främjandefrågorna.
            Vi har naturligtvis inte någonting emot de verkningar som Göran
          </note>
          <note>
            Lennmarker vill uppnå, så att man får en effektiv främjandeverksamhet
            med tydliga spelregler. För den sakens skull behöver man dock
            inte tillsätta en parlamentarisk utredning. Det räcker mycket
            väl med de insatser som regeringen fortlöpande gör och de delutredningar
            som redan har tillsatts och som ska börja arbeta. Det sköts också
            successivt inom ramen för verksamhetsplaneringen. Vi tycker att
            det fungerar väl.
          </note>
          <note>
            I den andra fråga som Göran Lennmarker tog upp, organisationernas
            beroende eller oberoende, är det självfallet oerhört viktigt med
            ett oberoende. Såvitt jag känner till har man aldrig villkorat
            de här medlen annat än med de kriterier som är uppställda för
            ändamålet med verksamheten. De allra ivrigaste belackarna av regeringens
            politik har fått bidrag av det här anslaget.
          </note>
          <note>
            Svenska Freds- och Skiljedomsföreningen var under lång tid den
            aktör som hårdast attackerade regeringen i medierna och i opinionen
            mot krigsmaterielexport. Den levde då i stort sett på statsmedel,
            men det hindrade den inte från att ändå bedriva en kraftfull opinionsverksamhet
            mot regeringens politik.
          </note>
          <note>
            Detta är också det som är åsyftat. Regeringen ska ge medel för
            en viktig verksamhet, men den ska inte gå i regeringens ledband
            utan ska främja åsiktsutbyte i och kunskap omkring de viktiga
            frågorna om fredsoch nedrustningsarbete och EU-information.
          </note>
          <note type="speaker">
            Anf. 9 MARIANNE SAMUELSSON (mp):
          </note>
          <note>
            Fru talman! I det här betänkandet som berör utrikesförvaltningen
            och en del av den internationella samverkan har Miljöpartiet inte
            någon reservation, och vi har heller inte väckt någon motion utan
            vi stöder regeringens budgetförslag. Dock tycker jag att det finns
            anledning att kommentera en hel del av det innehåll som finns
            i verksamheten.
          </note>
          <note>
            Det gäller inte minst FN:s roll. Väldigt ofta när vi i utskottet
            behandlar utrikesförvaltningen hamnar vi i diskussionen om vilka
            ambassader som ska vara eller inte vara och vikten av dem. Men
            vi tar mycket sällan en längre ingående diskussion om FN:s roll
            och FN:s framtid. Det är kanske lite behövligt.
          </note>
          <note>
            Vi i Miljöpartiet tycker att FN:s roll är oerhört viktig. Vi
            skulle därför vilja lyfta det lite extra. Vi har hört ganska mycket
            om att reformarbetet måste fortgå och att FN måste reformeras.
            Det finns rapporter där bl.a. förre statsministern Ingvar Carlsson
            har varit med och tagit fram förslag till reformarbetet.
          </note>
          <note>
            Framför allt har man diskuterat säkerhetsrådets framtida roll.
            Det gäller vetorätten och de ständiga medlemsländernas representation.
            Det skulle vara lite intressant om vi möjligen kunde få veta lite
            grann mera om hur regeringen driver på i dessa frågor och vad
            som i dag händer och sker på området.
          </note>
          <note>
            Förutsättningen för att vi ska kunna fortsätta att ha ett starkt
            och viktigt arbete på den internationella arenan är att FN:s roll
            stärks och att FN blir mer effektivt och får större möjligheter
            att agera internationellt. Det gäller konfliktlösninginstrumentet
            men också möjligheten att gå in och agera i de konflikter som
            i dag uppstår framför allt inne i länder. Där har man i dag mycket
            små möjligheter att agera från FN:s sida.
          </note>
          <note>
            Många gånger har det klagats på att FN inte ha kunnat göra någonting.
            Så har tyvärr varit fallet. Men så länge regelsystemet är som
            det är har FN inte så lätt att agera. Som jag ser det måste vi
            från svenskt håll agera väldigt kraftfullt för att FN ska få en
            viktig och bra roll i framtiden och en möjlighet att agera.
          </note>
          <note>
            Annars riskerar vi att andra organ stärks och tar över den rollen.
          </note>
          <note>
            Det gäller inte minst Natos framtida ställning. Det lyfts ofta
            fram som ett effektivt organ för att gå in och agera. Det vore
            väldigt tragiskt om det är den vägen vi internationellt väljer
            att gå. Det är i stället via FN
          </note>
          <note>
            och genom att ge FN större möjligheter som vi bör agera.
          </note>
          <note>
            De andra delarna som jag tycker är oerhört angelägna i betänkandet
            är freds- och nedrustningsfrågorna, OSSE och de organisationer
            som jobbar med fred, nedrustning och konfliktlösning och forskning
            på det området. Vi måste se till att de har möjligheter.
          </note>
          <note>
            Inte minst konfliktkunskap och konfliktlösningsinstrument är
            något som vi måste arbeta väldigt mycket internationellt med.
            Sverige borde kunna ha en ledande roll i att agera och sända ut
            duktiga konfliktlösare i internationella konflikter för att försöka
            lösa konflikter innan det blir regelrätta krig.
          </note>
          <note>
            Det är lite intressant att lyssna till moderaternas syn på NGO:er
            och deras roll. Man är orolig för att om de får pengar kommer
            de att bli mer följsamma och kommer inte att kritisera på samma
            sätt. Många av dessa organisationer behöver pengar för att kunna
            vara med och kritisera och agera.
          </note>
          <note>
            Samtidigt tyckte jag att det var intressant att höra
          </note>
          <note>
            Göran Lennmarkers version av händelserna vid
          </note>
          <note>
            WTO-mötet och NGO:erna. De var tydligen helt förkastliga när
            de hade varit med och agerat och kritiserat. Det tycker jag är
            lite intressant.
          </note>
          <note>
            Vid förra WTO-rundan hade Moderaterna regeringsställningen i
            Sverige. De många NGO:er framför som kritik i dag var den totala
            låsningen och att de inte hade någon som helst insyn och möjligheter
            att vara med och se vad som skedde under den förhandlingsrundan.
          </note>
          <note>
            Det är viktigt att man har en ökad öppenhet och större möjligheter
            för våra frivilligorganisationer. De jobbar mycket på det internationella
            planet med fredsfrågor, biståndsfrågor och solidaritetsfrågor.
            De ska också kunna vara med och påverka viktiga regelsystem eftersom
            de annars kan komma att förhindra deras möjligheter att arbeta.
          </note>
          <note type="speaker">
            Anf. 10 VIOLA FURUBJELKE (s) replik:
          </note>
          <note>
            Fru talman! Marianne Samuelsson säger alldeles riktigt att FN-frågorna
            bör lyftas fram och få ett större utrymme i en sådan här debatt.
            Jag delar helt den uppfattningen. Det är många olika delar i utgiftsområdet
            och många olika frågor som kan belysas.
          </note>
          <note>
            Jag delar gärna med av vad jag känner till om den utveckling
            inom FN-området som Sverige bidrar till utifrån det viktiga reformarbete
            som Hans Dahlgren, vår FN-ambassadör, deltar i som vice ordförande
            i den grupp som har att titta på möjliga reformer för säkerhetsrådet.
          </note>
          <note>
            De reformfrågor som man just nu i huvudsak sysslar med är vetofrågorna,
            rådets utvidgning, vilka länder som ska ingå och vilken status
            de ska få. Det är inget lätt arbete. Det går naturligtvis väldigt
            långsamt, som det alltid gör när några länder måste släppa ifrån
            sig eller dela med sig av den makt de har.
          </note>
          <note>
            Andra viktiga frågor som vår FN-delegation sysslar med är att
            främja effektiviseringen av FN:s kärnverksamheter. Det är också
            en prioritet för det kommande budgetåret. Här händer det en del
            saker.
          </note>
          <note>
            Man effektiviserar på marken, ute på fältet, en hel del av de
            utvecklingsarbeten och andra verksamheter som man sysslar med
            på fältet inom FN-familjen.
          </note>
          <note>
            Ett tredje viktigt område är att försöka förbättra
          </note>
          <note>
            FN:s betalningsdisciplin. Där håller man på med en justering
            av bidragsskalorna. Inom parentes kan jag säga att det svenska
            bidraget till FN:s ordinarie budget är 120 miljoner kronor. Det
            är inte så rysligt mycket. Sedan tillkommer 170 miljoner för fredsfrämjande
            insatser.
          </note>
          <note>
            Som Marianne Samuelsson så riktigt poängterade är frågan om det
            konfliktförebyggande arbetet en viktig prioritet för det kommande
            året. Vi kommer att få en skrivelse till riksdagen under våren
            om detta.
          </note>
          <note type="speaker">
            Anf. 11 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Jag tackar för den redogörelsen. Jag ser fram emot
            skrivelsen. Det är ett tillfälle då vi har möjlighet att i denna
            kammare ordentligt debattera
          </note>
          <note>
            FN:s framtida roll. Jag tror inte att FN i sig självt förändrar
            sig om inte vi som parlamentariker är med och puttar på och tar
            upp frågorna. Står vi still och inte säger någonting riskerar
            nog också FN att stå still. Därför är det oerhört angeläget att
            vi driver på för att det ska hända någonting.
          </note>
          <note type="speaker">
            Anf. 12 VIOLA FURUBJELKE (s) replik:
          </note>
          <note>
            Fru talman! Jag delar den uppfattning som Marianne Samuelsson
            ger uttryck för. FN är inte mer än dess medlemsländer. Det är
            den folkliga opinionen i medlemsländerna som kan driva fram förändringar
            via sina regeringar.
          </note>
          <note type="speaker">
            Anf. 13 GÖRAN LENNMARKER (m) replik:
          </note>
          <note>
            Fru talman! Marianne Samuelsson sade en intressant sak, nämligen
            att man måste finna vägar för att ta hand om konflikter inne i
            länder. Detta är ju en mycket central fråga för FN - frågan om
            hur man ska kodifiera folkrätten. Jag menar att detta att kunna
            bekämpa folkmord, folkfördrivning och andra grova brott mot folkrätten
            redan finns i folkrätten. Det gäller alltså inte enbart angreppskrig.
            Jag hoppas att
          </note>
          <note>
            Miljöpartiet också ställer upp på att vi från Sverige ska driva
            frågan om att finna formerna för att kodifiera detta. Det vore
            onekligen önskvärt att kunna göra det, och att ha ett explicit
            stöd i FN-stadgan för att kunna förhindra t.ex. folkmord eller
            folkfördrivning.
          </note>
          <note>
            När det gäller FN tycker jag att ett intressant faktum som Marianne
            Samuelsson och Miljöpartiet bör observera är att Sveriges möjlighet
            att agera inom FN
          </note>
          <note>
            har stärkts genom EU-medlemskapet. Den debatten förde vi ju för
            fem år sedan i samband med folkomröstningskampanjen. Det fanns
            en oro för att inflytandet skulle minska när Sverige gick med
            i EU, men den bedömning som alla svenska FN-diplomater gör är
            att Sverige har fått ett väsentligt stärkt inflytande i
          </note>
          <note>
            FN via EU. Det kan vara värt att ta till sig den erfarenheten
            nu fem år efter inträdet.
          </note>
          <note>
            När det slutligen gäller WTO-resultatet är min kritik mot innehållet
            inte så mycket riktat mot vare sig demonstranter eller andra NGO:er
            utan mer mot de stora tunga aktörerna, dvs. USA och EU i det här
            fallet. Det framgick av mitt anförande. Däremot riktar jag en
            mycket bestämd kritik mot dem som utför våldshandlingar. Jag hoppas
            att Marianne Samuelsson kan vara med och fördöma detta. Det kan
            aldrig vara en rimlig position att använda våld och våldsmedel
            för att försöka få fram sina åsikter. Man har en fri möjlighet
            att uttrycka sig i en demokrati, och den ska man använda sig av.
            Man ska inte hindra andra att föra fram sina åsikter.
          </note>
          <note type="speaker">
            Anf. 14 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Det är glädjande om vi kan vara överens om att FN:s
            roll behöver stärkas och att man också via FN ska kunna gå in
            i förebyggande av konflikter i ett tidigt skede - även om konflikten
            anses vara inom ett land. Vi ser ju problematiken med
          </note>
          <note>
            Tjetjenien nu t.ex., där det är svårt att kunna agera på grund
            av att det finns de som hävdar att andra regler gäller.
          </note>
          <note>
            Tillsammans kanske vi kan lyfta fram de här frågorna och stärka
            FN:s roll så att man kan agera i tid.
          </note>
          <note>
            Jag tycker att detta är en viktig del som man inte får glömma
            - att man i tid ska kunna agera för att förebygga konflikter.
            Det gäller att ta vara på den kunskap som finns om konfliktförebyggande
            arbete, men också att kunna se eventuella konflikthärdar i tid
            och därmed också kunna agera.
          </note>
          <note>
            Det är klart att man inte kan försvara våldshandlingar. Men den
            del som jag tog upp i WTO-frågan är den viktiga delen. Varför
            fick inte NGO-rörelsen vara med under den förra förhandlingsrundan
            så att den kände att den hade insyn i tid? Jag är glad över att
            de ideella organisationerna i dag har vaknat för vikten av handlingsavtalen
            och också är med och försöker påverka hur de ska se ut i framtiden.
            Samtidigt beklagar jag att man inte gjorde det här i den förra
            omgången, och såg till att man hade en konferens med
          </note>
          <note>
            NGO:erna. Då hade de kunnat få insynen och möjligheten att redan
            då vara med och agera. Det tror jag hade stärkt möjligheterna
            att få fram bra avtal som både ideella organisationer och länder
            kan acceptera.
          </note>
          <note type="speaker">
            Anf. 15 GÖRAN LENNMARKER (m) replik:
          </note>
          <note>
            Fru talman! När det gäller NGO:ernas möjlighet att agera under
            Uruguayrundan måste jag erkänna att jag inte har någon riktig
            insyn i det. Det var ju en lång process som startade på 80-talet
            och kulminerade en bit in på 90-talet. Jag kan inte bedöma när
            och hur NGO:erna skulle ha kommit in i den processen, och om de
            gjorde det. Jag satt inte i den positionen då att jag hade insyn
            i de frågorna. Men jag tror inte att det här var under den borgerliga
            regeringen, utan det började långt tidigare med Uruguayrundan.
            Det var en lång process - jag har för mig att det tog åtta år
            innan Uruguayrundan var klar. På slutet handlade det nog mer om
            själva slutförhandlingarna än om någonting annat.
          </note>
          <note>
            En annan intressant fråga som Marianne Samuelsson tog upp är
            frågan om att i tid agera. Ser vi tillbaka på händelseförloppet
            i Europa i sen tid - efter Daytonöverenskommelsen - ser vi att
            vi alla då visste att
          </note>
          <note>
            Kosovo kommer att bli nästa konflikthärd. Det sade vi otaliga,
            eller i alla fall många, gånger i denna kammare. Vi blev sannspådda
            - inte därför att vi var så kloka utan därför att det var mycket
            uppenbart.
          </note>
          <note>
            Men vi saknade mekanismer att agera. Vi saknade tillräckligt
            kraftfulla mekanismer, och därför håller vi i Europa nu på att
            bygga kraftfullare mekanismer för att kunna förebygga och ta hand
            om konflikter inom
          </note>
          <note>
            EU:s ram. Det vore bra om Miljöpartiet slöt upp bakom detta arbete
            som inte minst nu ska ta ett steg framåt i Helsingfors.
          </note>
          <note type="speaker">
            Anf. 16 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Jag känner en större oro än glädje -
          </note>
          <note>
            som Göran Lennmarker tydligen känner - inför EU:s kraftfulla
            mekanismer. Jag tror att dessa mekanismer riskerar att slå undan
            fötterna för FN:s möjligheter att agera. Sverige hamnar i och
            med detta på sikt i ett
          </note>
          <note>
            Natomedlemskap. Vi blir i alla fall så kraftfullt involverade
            att vi inte längre med någon trovärdighet kan hävda att Sverige
            är alliansfritt vid en konflikt. Detta lär vi väl inte bli överens
            om i den här debatten heller.
          </note>
          <note>
            Här står vi på helt olika sidor - Moderaterna och
          </note>
          <note>
            Miljöpartiet.
          </note>
          <note>
            Vi är nog mer överens om att man ska kunna agera i tid, men inte
            om hur man ska hitta vägarna. Moderaterna väljer uppenbarligen
            EU-vägen medan
          </note>
          <note>
            Miljöpartiet väljer FN-vägen.
          </note>
          <note>
            Slutligen vill jag när det gäller WTO säga att den runda som
            var klar senast - 1995 slöts väl avtalet -
          </note>
          <note>
            faktiskt pågick under den tid då Moderaterna satt i regeringsställning.
            Det innebär att Moderaterna hade möjlighet att öppna dörren för
            mer insyn från NGO:er och mer möjlighet till samverkan.
          </note>
          <note type="speaker">
            Anf. 17 MARIANNE ANDERSSON (c):
          </note>
          <note>
            Fru talman! Jag vill börja med att be om ursäkt för två saker.
            För det första kom jag för sent. Det berodde på allmänna kommunikationer
            - tågen gick inte så fort i dag som de brukar göra. För det andra
            hade jag missat att stänga av min mobiltelefon, vilket jag själv
            tycker är en fadäs. Därför ska jag fatta mig kort nu.
          </note>
          <note>
            Jag är den första att instämma i att utrikesförvaltningen har
            en oerhört omfattande och viktig verksamhet. Det tycker vi självfallet.
            Jag vill kommentera vår reservation, som inom parentes sagt borde
            ha varit ett särskilt yttrande, eftersom det här handlar om budgetfrågor
            och ramarna redan är antagna. Jag behandlar alltså reservationen
            som ett särskilt yttrande, och kommer inte att begära votering.
          </note>
          <note>
            Motivet för att vi minskar med 82 miljoner på utrikesförvaltningen
            är att den ena delen gäller en engångsbesparing som är återförd
            utan större motivering. När man inte motiverar återförandet kände
            vi:
          </note>
          <note>
            Varför ska man då återföra de här 50 miljonerna? Jag är inte
            riktigt säker på vad det här innehåller för någonting - men det
            kanske vi kan få en förklaring till.
          </note>
          <note>
            De andra 32 miljonerna ingår i ett moratorium som Centerpartiet
            har föreslagit för alla statliga myndigheter för att göra en ordentlig
            översyn. Det ska bli möjlighet till och rådrum att se över alla
            kontrollfunktioner inom den statliga förvaltningen. Detta har
            vi föreslagit på alla utgiftsområden. Det är absolut inte på något
            sätt speciellt riktat mot utrikesförvaltningen och de myndigheter
            som finns där. Detta är ett led i Centerpartiets förslag för att
            man ska kunna få en ordentlig översyn. Det handlar bl.a. om Riksrevisionsverkets
            och Statskontorets rapporter. Med utgångspunkt från de rapporterna
            har Centerpartiet lagt fram detta förslag.
          </note>
          <note type="speaker">
            Anf. 18 VIOLA FURUBJELKE (s):
          </note>
          <note>
            Fru talman! I mitt inledningsanförande efterlyste jag en motivering
            till varför Marianne Andersson utan någon motivering i vare sig
            motionen, vid beredningen i utskottet eller i reservationen ville
            dra undan 82 miljoner från anslaget.
          </note>
          <note>
            Nu avkrävs jag en motivering till att vi från majoritetens sida
            lägger tillbaka 50 miljoner, som Marianne Andersson inte vill
            lägga tillbaka, i enlighet med regeringsförslaget. Det är sparade
            pengar - pengar som sparades under förra budgetåret, men som inte
            behövde ianspråktas utan som kan läggas tillbaka så att vi får
            den utrikesverksamhet som vi här redovisar.
          </note>
          <note>
            Det är inte pengar som går till en speciell verksamhet, utan
            de används för att få debet och kredit att gå ihop i nästkommande
            års budget.
          </note>
          <note>
            Det återstår för Marianne Andersson att berätta vad ni vill göra
            med de 82 miljoner som ni drog in.
          </note>
          <note type="speaker">
            Anf. 19 MARIANNE ANDERSSON (c):
          </note>
          <note>
            Fru talman! Viola Furubjelke undrar vad vi ska göra med pengarna.
            De har vi lagt till biståndet. Det är inga problem med det. Jag
            har just motiverat varför vi hanterar frågan på detta sätt.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 december.)
          </note>
          <note>
            5 § Utgiftsområde 7 Internationellt bistånd
          </note>
          <note>
            Föredrogs utrikesutskottets betänkande 1999/2000:UU2
          </note>
          <note>
            Utgiftsområde 7 Internationellt bistånd (prop.
          </note>
          <note>
            1999/2000:1 delvis och förs. 1998/99:RR9)
          </note>
          <note type="speaker">
            Anf. 20 BERTIL PERSSON (m):
          </note>
          <note>
            Fru talman! En miljard människor somnar hungrande varje dag.
            Detta är en oacceptabel situation. Det gemensamma för alla dessa
            människor är fattigdomen, och det är därför fattigdomen ska utrotas.
            Jag är optimist. Jag är övertygad om att detta går. Vi kan i
          </note>
          <note>
            Stilla havs-Asien se att land efter land har gått från absolut
            fattigdom till relativt välstånd inom loppet av
          </note>
          <note>
            20-30 år. Det är också fråga om länder som inte har tillgång
            till rika naturresurser. Orsaken till fattigdomen är i många av
            tillfällena direkt vanstyre.
          </note>
          <note>
            Om vi ser på världen ser vi att Stilla havs-Asien med få undantag
            har haft en snabb utveckling i positiv riktning. När vi ser på
            Sydasien ser vi också att det finns en positiv utveckling, om
            än inte lika snabb och inte lika stabil. Mellanöstern och arabstaterna
            står relativt stilla. De har världens största bistånd och dessutom
            stora naturresurser, men utvecklingen står dessvärre relativt
            stilla.
          </note>
          <note>
            Latinamerika hade en positiv utveckling. De har drabbats av Mitch,
            och vi har alla ett ansvar för att hjälpa till att röja upp och
            lösa de problem som Mitch förorsakade och se till att man samtidigt
            bygger upp ett bättre samhälle när man går in och restaurerar
          </note>
          <note>
            Centralamerika.
          </note>
          <note>
            Men det är Afrika som är det stora problemområdet. Det är här
            fattigdomen fortfarande ökar på många håll. Det är här vi har
            den kraftiga befolkningsökningen, även om den har mattats något.
            Det är här vi har de stora aidsproblemen.
          </note>
          <note>
            Bistånd ska vara effektivt. Det ska vara kraftfullt, och det
            ska vara riktigt. Det ska avvecklas i takt med att fattigdomen
            utrotas. Det är därför man ska ha avtalsbundna projekt och inte
            bygga upp fasta organisationer med folk som hela livet ska jobba
            med samma uppgift inom biståndet. Det är därför vi inte ska låsa
            det med landramar som förlamar och låser biståndet för lång tid
            framöver. Det gäller att inte bygga upp ett biståndsberoende vare
            sig i partnerländerna eller i biståndsorganisationer som Sida.
            Det handlar inte om att skapa utbetalningsmål som är nådda så
            fort pengarna har levererats. Det konserverar återigen biståndet.
            Det konserverar formerna för biståndet, och det ger i slutändan
            en låg effekt.
          </note>
          <note>
            Länder som har mycket bistånd - över 250 dollar
          </note>
          <note>
            - har inte lyckats bättre än andra länder. Vi börjar få ökade
            kunskaper om hur bistånd ska bedrivas.
          </note>
          <note>
            Världsbanken har visat att bistånd till länder med good management
            är mycket effektivt. Ett bistånd som ökas med 1 % av BNP ger en
            ökning av tillväxten med ½ %. Till länder med bad management är
            det precis tvärtom. En biståndsökning med 1 % av BNP
          </note>
          <note>
            ger en minskning av tillväxten med 0,3 %. Självfallet ska vi
            inte ge ett bistånd som direkt skadar det land som vi försöker
            bistå.
          </note>
          <note>
            Vi vet rätt mycket om hur man ger bra bistånd nuförtiden. Vi
            vet t.ex. att bra bistånd ger snabba resultat. Får man inga resultat
            av biståndet blir det inte bättre för att man håller på med det
            i långliga tider.
          </note>
          <note>
            Det blir precis lika dåligt som det var från början.
          </note>
          <note>
            Därför ska man i sådana fall sluta.
          </note>
          <note>
            Jag tror att allt bistånd ska ha ett slutdatum. Man ska komma
            ihåg att avvecklingen av bistånd gör ont både för givaren och
            för mottagaren, och därför är det extra viktigt att slutdatum
            är fastställt från början.
          </note>
          <note>
            Biståndet utvecklas successivt. Från början var det helt och
            hållet behovsstyrt. Sedan har det successivt blivit alltmer performance-beroende.
            Nu har vi kommit i den situationen att vi faktiskt kan ha ett
            kunskapsbaserat bistånd där vi relativt väl vet vilka insatser
            som är effektiva och vilka som är att kasta pengar i sjön. Vi
            har en helt annan möjlighet att styra vårt bistånd så att vi får
            det effektivt.
          </note>
          <note>
            En viktig insats är att låta projekt tävla med varandra på sina
            egna meriter och vad gäller performance.
          </note>
          <note>
            Problemen med biståndet är att ett stort bistånd försvagar landets
            ledning. Det skapar svaga institutioner i landet och därmed dålig
            tillväxt. Det sänker också behovet av att ta ut skatt i landet.
            Då ställer man mindre krav på regeringen när det gäller att sköta
            landet på ett effektivt sätt. Däremot skapar man strategier både
            hos regeringen och hos lokala NGO:er för att öka biståndet.
          </note>
          <note>
            Man får mindre behov i ett land med högt bistånd av att prioritera
            exporten, vilket ändå är landets allra viktigaste uppgift. Givarna
            spelas ut mot varandra. En annan viktig aspekt är att ett stort
            bistånd förhandlas med regeringarna, och det stärker regeringarna
            på parlamentens bekostnad. Det gör att man får en sämre utvecklingsstrategi
            i landet, och det är en viktig demokratiaspekt att man stärker
            presidentmakten på parlamentens bekostnad.
          </note>
          <note>
            Jag tror inte att man ska vänta sig mycket tillväxt av det bistånd
            vi ger. Det ges inte för att skapa tillväxt. Det ges som socialt
            stöd och för att förbättra hälsa och utbildning. Det är i och
            för sig positivt på landet, och det ger tillväxt på lång sikt,
            men det är inte direkt tillväxtorienterat. Därför ska man inte
            vänta sig för mycket i tillväxt av svenskt bistånd.
          </note>
          <note>
            Hur ska man utrota fattigdomen? Den allra viktigaste uppgiften
            är naturligtvis frihandel. Att skapa en frihandel och att ta bort
            våra egna jordbrukssubventioner - det egna jordbruksskyddet -
            är naturligtvis den allra viktigaste uppgiften. Protektionismen
            måste tas bort. Handeln i utvecklingsländerna är tio gånger större
            än biståndet.
          </note>
          <note>
            Man måste ta bort dolda handelshinder. Det handlar om alla dessa
            miljöklausuler och arbetsmiljöklausuler som flitiga människor
            i hotade branscher som har svårt att klara sig i i-länderna försöker
            hitta på för att bromsa och skapa hinder för handeln. Dessa får
            man inte falla undan för.
          </note>
          <note>
            Det har talats mycket om Tobinskatten. Om vi skulle införa Tobinskatten
            skulle hela det svenska biståndet till Vietnam få betalas i Tobinskatt.
            Det är också någonting som man måste vara uppmärksam på när man
            debatterar internationella frågor.
          </note>
          <note>
            Hur vill vi utrota fattigdomen? Jo, vi vill utrota fattigdomen
            genom att skapa tillväxt i våra partnerländer, våra samarbetsländer.
            Vi vill skapa ett enda övergripande mål, nämligen att utrota fattigdomen
            genom tillväxt. Under det vill vi ha effektivitetsmål för varje
            projekt. Man ska kunna mäta vad man gör och dra lärdom av lyckade
            och misslyckade projekt.
          </note>
          <note>
            Vi vill sätta upp villkor för biståndet. Ett sådant villkor är
            att man utvecklar en respekt för mänskliga rättigheter. Det kan
            aldrig vara perfekt från början, men det måste finnas en klar
            inriktning. Det måste också finnas en utveckling mot ett rättssamhälle,
            en utveckling mot demokrati och flerpartisystem. Det ska finnas
            en korruptionsbekämpning och en utveckling mot en marknadsekonomi.
            Jämställdhet och miljöaspekter ska bevakas. Man får absolut inte,
            enligt vår uppfattning, bedriva anfallskrig. Även om biståndet,
            från vår sida, till ett land som för anfallskrig inte direkt går
            till att köpa kanoner skapar det utrymme för att köpa kanoner.
            Detta är enligt vår uppfattning inte acceptabelt. Man ska försöka
            undvika att skapa biståndsberoende. Mer än 10 % av BNP
          </note>
          <note>
            bör inte gå till bistånd; vi tror att det är en lagom inställning.
          </note>
          <note>
            Skuldavskrivning är ett lysande sätt att ge en ny regim möjlighet
            att slippa belastningen av vad en gammal korrupt regim har ställt
            till med. Därför var vi först i riksdagen med att införa särskilda
            anslag för skuldavskrivningar, särskilt i Afrika. Men man ska
            naturligtvis inte använda skuldavskrivningar för att skriva av
            skulderna för korrupta utvecklingsfientliga regimer som därigenom
            bara får ett nytt låneutrymme och slipper att råka ut för en statsbankrutt
            och avgå.
          </note>
          <note>
            Då har man riktigt ställt till det för ett illa skött land.
          </note>
          <note>
            Det viktiga när det gäller biståndet är utvecklingen i mottagarlandet,
            i samarbetslandet, inte själva givandet. Kunskapsförmedling är
            viktigt. Vi ska inrikta oss på att hjälpa till att bygga upp rättssamhället,
            demokratin och marknadsekonomins institutioner. Vi ska utveckla
            grundläggande utbildning, inte minst för flickor. Vi ska utveckla
            basal hälsovård. Basal utbildning för flickorna och basal hälsovård
            kostar aldrig mer än 5 % av BNP i ett mottagarland. Det är därför
            egentligen oanständigt att det finns länder som har mer än 5 %
            av BNP i bistånd som inte tillgodoser dessa grundläggande krav,
            men så är det dessvärre.
          </note>
          <note>
            Det gäller att slå vakt om familjejordbruken, att hjälpa till
            att skapa jordreformer och att stötta uppväxten av småföretag,
            inte minst drivna av kvinnor.
          </note>
          <note>
            Men det gäller att inte satsa på sådan lönsam infrastruktur som
            t.ex. kraftverk och hamnar. När det gäller sådant ska man gå till
            banken och låna pengar, eftersom det är lönsamt direkt.
          </note>
          <note>
            Vi vill kraftsamla när det gäller Afrika. Afrika har haft tre
            katastrofer. Den första var slavhandeln; vi hade i Cabo Corso
            en alldeles egen slavhandelskoloni som nu är 351 år gammal. Sedan
            drabbades man av kolonialismen och därefter av socialismen. Afrika
            har verkligen varit utsatt. Det gör naturligtvis att Afrika behöver
            alldeles särskild hjälp. Vi behöver naturligtvis hjälpa Afrika
            att slippa de eviga krigen. Vi borde ha all anledning att sträva
            efter att hjälpa landet att bygga upp någon lokal variant av det
            Europaråd som i Europa visade sig så framgångsrikt när det gällde
            att få slut på de ständiga europeiska krigen.
          </note>
          <note>
            Jag tror att vi ska stärka parlamentens kontroll över presidentmakten.
            Vi ska göra tillväxtsatsningar.
          </note>
          <note>
            Vi ska inte stödja vanstyre. Vi ska satsa på kraftfulla nystarter
            med skuldavskrivningar och med kraftfullt bistånd under begränsad
            tid i utvalda länder.
          </note>
          <note>
            Hur ska då organisationen se ut? Vi tror att UD
          </note>
          <note>
            ska ha huvudansvaret på samma sätt som när det gäller främjandefrågorna,
            som vi talade om tidigare, där man har en ännu mer förvirrad organisation.
            Jag tror att strategi, uppföljning och kontroll ska skötas av
            UD och ambassaderna och integreras med politik och handel. Sida
            bör bli ett renodlat ämbetsverk med föga av egenregi. Det ska
            handla mycket mer om att man träffar avtal om projekt och att
            projekten får tävla med varandra om medlen.
          </note>
          <note>
            Jag tror att det är väldigt viktigt att man, när man ska utveckla
            biståndet, finns i den aktuella miljön. Jag tror att det är nödvändigt
            att utvecklingsavdelningen på Sida finns i Afrika. Jag tror att
            möjligheterna att se hur det här biståndet ska växa fram är bättre
            om man är på plats i Afrika än om man är på Sveavägen i
          </note>
          <note>
            Stockholm.
          </note>
          <note>
            Jag tror att en mycket större del av biståndet ska föras över
            via enskilda organisationer. De har lokal kännedom och förankring,
            och de stärker biståndsviljan här hemma i Sverige. Jag tror att
            det bara är de som ska vara verksamma i länder som för anfallskrig.
          </note>
          <note>
            Det är i huvudsak de som ska vara verksamma i länder med korrupta
            regimer eller totalitära styren. Jag tror att man framför allt
            ska satsa på de stora och väletablerade organisationerna, så att
            man inte skapar en rad små biståndsberoende NGO:er. Jag tror att
            man i huvudsak ska gå via de stora väletablerade organisationerna.
          </note>
          <note>
            Under den senaste tiden har vi sett att regeringen har infört
            stora reservationer i biståndet. Man har gjort utbetalningsstopp.
            Det är en styggelse. Regeringen ska faktiskt följa riksdagens
            beslut och intentioner. Även om man, som vi, har en annan budget
            för biståndet kan man aldrig acceptera att regeringen inte gör
            vad riksdagen beslutar.
          </note>
          <note>
            Jag vill avsluta, fru talman, med att säga att bra bistånd ska
            vara oljan i motorn, inte bensinen i tanken.
          </note>
          <note>
            Fru talman! Jag står bakom alla våra reservationer, men för tids
            vinnande yrkar jag bifall endast till vår första reservation,
            nämligen reservation 4.
          </note>
          <note type="speaker">
            Anf. 21 MARIANNE ANDERSSON (c):
          </note>
          <note>
            Fru talman! Det är främst två händelser som under de senaste
            veckorna har satt fokus på globaliseringen och den ojämlika relationen
            mellan rika och fattiga länder.
          </note>
          <note>
            Den ena händelsen är Seattlemötet, som skulle bli inledningen
            till en ny WTO-runda om frihandel. Den skulle ha kunnat ge de
            fattiga länderna större tillträde till världshandeln. Eftersom
            det här kapsejsade totalt kommer nog särskilt fattiga länder att
            drabbas när det gäller deras möjlighet att via handel förbättra
            sin situation. Enligt Oxfam, den engelska biståndsorganisationen,
            skulle u-ländernas inkomster kunna öka med 700 miljarder dollar
            varje år om i-länderna öppnar sina marknader för u-länderna. Där
            ser man skillnaden. Nu gick det här tyvärr i stå, och hur mycket
            man skulle ha uppnått med en vettig runda kan vi ju inte veta.
            Men det hade ändå blivit någonting.
          </note>
          <note>
            Den andra händelsen är något helt annat, nämligen regeringens
            Sydafrikasatsning. Förutom rättmätig kritik mot en del ganska
            stora klantigheter i genomförandet har denna också framkallat
            en stor diskussion om gränsen mellan handelsfrämjande åtgärder
            och bistånd m.m. - och också, som jag ser det, mellan långsiktiga
            insatser och kortsiktiga, mer jippobetonade insatser.
          </note>
          <note>
            Jag har ett exempel, som jag också tog upp med statsministern
            i frågestunden i förra veckan. Det handlar om den fleråriga idrottssatsning
            från Göteborg - ledar- och domarutbildning samt hjälp med seriespel
            inom basket, handboll och fotboll - som har pågått bland Sydafrikas
            fattiga ungdomar och varit mycket framgångsrik. Denna fick avbrytas
            därför att man fick nej till mer pengar för att slutföra projektet.
          </note>
          <note>
            Jag tycker att det var ganska synd. Sedan kom landslaget dit
            - just till Soweto. Jag tycker att det sänder lite konstiga signaler.
            Avsikten var naturligtvis inte att ställa detta emot varandra,
            det inser jag mycket väl, men människorna där nere måste ändå
            uppleva det så. När de unga, fattiga svarta hade fått meningsfull
            fritidssysselsättning kom inte de vita tillbaka. Det känns inte
            riktigt bra.
          </note>
          <note>
            Det här, tillsammans med många andra saker -
          </note>
          <note>
            inte minst hela globaliseringen - visar på nödvändigheten av
            att den aviserade biståndsutredningen tillsätts och kommer i arbete
            snarast. Det finns många frågor som man behöver se över och titta
            på.
          </note>
          <note>
            Jag glömde i inledningen av mitt anförande att hälsa biståndsministern
            välkommen till debatten. Jag tycker att det är väldigt trevligt
            att biståndsministern är här och att vi kan få en diskussion om
            biståndsfrågorna, som vi alla är engagerade i.
          </note>
          <note>
            Jag ska kort beröra de reservationer och särskilda yttranden
            som vi har i det här betänkandet. Det finns så mycket intressanta
            saker i betänkandet att man inte hinner med allt. Många frågor
            går också in i varandra.
          </note>
          <note>
            I många frågor har vi ganska lika uppfattningar. En del partier
            vill gå lite längre än andra, men det finns en ganska stor överensstämmelse
            - det vill jag ändå säga.
          </note>
          <note>
            Först handlar det om demokratifrågan i biståndsdialogen, som
            reservationens rubrik lyder. Detta är väldigt viktigt, som vi
            ser det. Vi menar att man hela tiden måste ha en utvärdering av
            hur det ser ut i länderna när det gäller mänskliga rättigheter,
            sociala förhållanden och arbetet med demokratin, och den bör ske
            kontinuerligt.
          </note>
          <note>
            Vi tycker inte att vi ska ge bistånd till länder som startar
            krig med varandra. Det är också därför jag har ställt frågor till
            biståndsministern när det gällt kriget mellan Etiopien och Eritrea
            och biståndet dit. Samtidigt som vi långsiktigt stöder fattigdomsbekämpningen
            och förstår den tanken mycket väl dödas tiotusentals människor
            i detta meningslösa krig. Vi menar att man måste tala klarspråk
            så att dessa makthavare förstår. Vi måste använda de påtryckningsinstrument
            som vi har. Vi har tyvärr inte så många instrument, men det här
            har vi. Det kanske är det språk som de ändå förstår, och då kan
            man undvika framtida lidande - även om det självklart är tufft
            att avbryta bistånd.
          </note>
          <note>
            Vi menar att inslaget av villkor behöver öka när det gäller att
            bygga upp ett fungerande civilt samhälle. Det handlar om mänskliga
            rättigheter, om rättvis fördelning och om solidaritet inom det
            egna landet.
          </note>
          <note>
            Det handlar också mycket om kampen mot korruption, som är oerhört
            väsentlig i sammanhanget.
          </note>
          <note>
            Sedan vill jag beröra begränsningsbeloppen, där vi har en reservation
            ihop med Kristdemokraterna och
          </note>
          <note>
            Folkpartiet. Denna diskussion har ju egentligen förts hela det
            här året, sedan 2,9 miljarder - 30 % av biståndsbudgeten - hölls
            inne. Det är klart att sådant får konsekvenser, även om man har
            försökt att minska effekterna så mycket som möjligt. Det har lett
            till att projekt lagts på is, till neddragning av utlovade insatser
            m.m. Detta har vi diskuterat många gånger, men jag känner ändå
            att det är angeläget att ställa frågan:
          </note>
          <note>
            Vilken trovärdighet får vi som samarbetspartner med den här ryckigheten,
            om man egentligen inte vet vad
          </note>
          <note>
            Sverige kommer att ställa upp med?
          </note>
          <note>
            Vi menar att biståndet inte ska vara en sådan här buffert i statsbudgeten.
            Det finns inte heller någon säkerhet, vad vi kan se, för att inte
            utgiftsbegränsningarna även kommer nästa år och vi hamnar i samma
            situation igen. I så fall motsätter vi oss detta.
          </note>
          <note>
            Jag vill gärna att biståndsministern kommenterar hur hon ser
            på begränsningsbeloppen för nästa år och hur hon kommer att hantera
            detta.
          </note>
          <note>
            Vi tycker också att regeringen tillsammans med
          </note>
          <note>
            Vänstern och Miljöpartiet intar en alltför passiv hållning när
            det gäller att återta enprocentsmålet. Med den här takten skulle
            det ta 28 år. Vi har inte så enormt mycket mer, men vi har ändå
            försökt att få mer pengar i vår budget.
          </note>
          <note>
            Även om man är medveten om vikten av kvalitet och innehåll i
            biståndet - det är det mest väsentliga -
          </note>
          <note>
            kan man aldrig bortse från, med de enorma behov som finns, att
            omfattningen av biståndet också har mycket stor betydelse.
          </note>
          <note>
            Sedan tänkte jag säga någonting om skuldavskrivningen. För att
            de fattigaste länderna ska ha möjlighet till ekonomisk tillväxt
            behöver de få hjälp med skuldavskrivning. Också länder med aldrig
            så bra styrelseskick och goda ambitioner - jag tänker särskilt
            på Moçambique, som väl är det allra tydligaste exemplet - har
            ju oerhört svårt att utvecklas med de stora skuldbördor de har.
          </note>
          <note>
            Det är bra att regeringen säger sig stödja de initiativ till
            skuldavskrivningar som tagits, bl.a. vid G 8-
          </note>
          <note>
            mötet i Köln. Vi vill då bara se att de här pengarna också betalas
            ut, att det här verkligen kommer i gång och gör det så snabbt
            som möjligt.
          </note>
          <note>
            De enskilda organisationerna har flera talat om här förut. De
            har en oerhörd betydelse för väl fungerande biståndsinsatser.
            Det kan vara svårt att ha en koordination och en sammanhållen
            bild av vad som egentligen händer, men det är viktigt att man
            försöker. De enskilda organisationerna åstadkommer oerhört mycket
            nere på gräsrotsnivå. Vår folkrörelsetradition gör också att vi
            i Sverige har erfarenheter som passar väl in i de behov som finns
            i de flesta mottagarländerna. Kombinationen egen insats och Sidamedel
            är en bra lösning som når de enskilda människorna och framför
            allt kan hjälpa till att bygga upp liknande organisationer som
            passar i mottagarlandet utifrån den modell som vi använde i början
            av det här seklet. Det är ju där många befinner sig i dag. Då
            kan man organisera sig, ta vara på sina rättigheter och på så
            vis bygga upp sitt samhälle.
          </note>
          <note>
            Vi har också vid flera tillfällen påpekat det okloka i att drastiskt
            minska biståndet till det lilla landet
          </note>
          <note>
            Guinea-Bissau, som befinner sig i ett känsligt läge, och samtidigt
            lägga ned ambassaden. Det ger inga bra signaler till detta land,
            som har stora inrikeskonflikter men som nu tycks samla sig till
            någorlunda, om än mycket bräcklig, stabilitet. Första omgången
            i presidentvalet har nyss hållits. Jag är inte klar över exakt
            hur utgången blev, men man är ändå i gång med en demokratisk process.
            Med tanke på den långvariga förbindelsen mellan våra länder och
            Sveriges utomordentliga insats under de senare årens kris förefaller
            det mycket ogenomtänkt att skicka sådana signaler.
          </note>
          <note>
            Därför har vi också skrivit i vår motion att det är viktigt -
            vi har gett upp om att kunna behålla ambassaden - med en stark
            diplomatisk närvaro i Guinea-
          </note>
          <note>
            Bissau. Det är också viktigt att hjälpa till att stödja återuppbyggnad,
            demokratiutveckling och landsbygdsutveckling. Detta är ett av
            de fattigaste länderna i världen, och Sverige ska inte backa ur
            i ett läge där man kanske kan komma fram till en positiv utveckling.
            Därför vill jag också fråga biståndsministern hur hon ser på just
            detta lilla land.
          </note>
          <note>
            Jag har en egen enskild motion som handlar om mikrostöd. Den
            borde egentligen ha hamnat i Östeuropabetänkandet, kan man tycka.
            Utgångspunkten är nämligen Barentssamarbetet, det samarbete och
            de nätverk som finns mellan våra nordliga län och Murmanskområdet
            i nordvästra Ryssland. Många enskilda organisationer och grupper
            har ett omfattande nätverk, men arbetet försvåras naturligtvis
            av de långa avstånden, bristande kommunikationer, problem med
            visum och kostnader för detta.
          </note>
          <note>
            Jag föreslår att man skulle kunna ha ett litet stöd -
          </note>
          <note>
            jag har skrivit upp till 25 000 kr, men det skulle kunna vara
            mindre - som på ett mycket enkelt sätt skulle kunna ges till grupper
            som har ett uppbyggt nätverk med nordvästra Ryssland, utan att
            man behöver ha stor kontroll och krångligt anslutningsförfarande.
            Det skulle t.ex. kunna fördelas via länsstyrelserna i våra nordliga
            län. Men det går att göra på annat sätt också.
          </note>
          <note>
            Det skulle vara enkelt och man skulle kunna få omfattande resultat,
            t.ex. kvinnogrupper, som uträttar oerhört mycket med mycket små
            medel, och de har problem i dag. Hur ser biståndsministern på
            en sådan fråga?
          </note>
          <note>
            När det gäller globaliseringen finns det både möjligheter och
            hot i den process som pågår. För att kunna möta hoten och ta vara
            på möjligheterna säger vi att vi behöver ett starkare internationellt
            politiskt, ekonomiskt och etiskt ramverk. Då handlar det självklart
            om hela FN-systemet, Bretton Woodsinstitutionerna och alla sådana
            institutioner, men även om WTO och WTO-systemet.
          </note>
          <note>
            Även i överenskommelser mellan företag, alltså vad gäller code
            of conduct mellan företag, speciellt de stora världsomspännande
            koncernerna, är det viktigt att man iakttar ett regelverk för
            att kunna klara avigsidorna med globaliseringen och kunna ta vara
            på möjligheterna i stället.
          </note>
          <note>
            Jag ska inte tala så mycket om våra anslag. Vi vill ha lite mer
            pengar till enskilda organisationer, ekonomiska reformer, särskilda
            utvecklingsprogram och något mer till Afrika.
          </note>
          <note>
            Men jag ska ta upp ett av våra särskilda yttranden, som har tyngdpunkten
            på Afrika, på landsbygdsutveckling och jordbrukspolitik.
          </note>
          <note>
            Afrika är i störst behov. Vi har också en stark tradition som
            gör insatser i Afrika möjliga. En av de absolut viktigaste frågorna
            för utvecklingen i Afrika är faktiskt jordbruket, fast inte så
            många pratar om det. Det handlar om den egna försörjningen. Det
            handlar också om export. Det handlar om handeln mellan grannländer,
            och det handlar om att hejda inflyttningen till storstädernas
            slumområden.
          </note>
          <note>
            Vi i Centerpartiet anser att stödet till Afrika mer bör inriktas
            på ett miljömässigt hållbart jordbruk och att bönderna får rimlig
            avsättning för sina produkter.
          </note>
          <note>
            Det är ju förutsättningen. Ett sätt är absolut att öka ländernas
            egen kapacitet. Det är komplicerat, det gäller många saker. Det
            handlar om ägarförhållanden, men det handlar också om beskattningen,
            eftersom jordbruket i flera länder är den dominerande skattebasen.
            Det är alltså inte något enkelt.
          </note>
          <note>
            Det handlar också om att bönderna måste få pris för sina produkter,
            annars slås de ut. Då klarar man inte sin egen försörjning. Dessutom
            håller EU på och dumpar jordbruksprodukter i Afrika, vilket inte
            är acceptabelt på något sätt.
          </note>
          <note>
            Vi menar att Sverige i allt samarbete bör lyfta fram nödvändigheten
            av en mer ändamålsenlig jordbrukspolitik i länderna. Jag har sett
            att Sidachefen har skrivit ganska starkt om just jordbruksutvecklingen
            och den afrikanske bonden i några artiklar. Jag tyckte att det
            var mycket intressant.
          </note>
          <note>
            Statsministern sade också i frågestunden i torsdags, när jag
            frågade om just jordbruket i Sydafrika, att han fört samtal om
            just det och om landsbygdsutvecklingen, inte bara jordbruket.
            Han uttalade sig mycket positivt, därför vill jag gärna höra även
            biståndsministerns syn på detta.
          </note>
          <note>
            Därmed har jag bara en fråga kvar som jag tänkte beröra. Det
            är också ett särskilt yttrande och handlar om biståndet till Kurdistan
            i norra Irak.
          </note>
          <note>
            FAO ger livsmedelsbistånd, men avstår från att stödja återuppbyggnaden
            av det kurdiska jordbruket.
          </note>
          <note>
            Jag har fått fler signaler, och jag vet också att det gjorts
            internationella påtryckningar på FAO för att man ger detta bistånd
            på ett sådant sätt att man slår ut det existerande jordbruket
            i norra Irak, vilket drar undan möjligheterna till långsiktig
            försörjning.
          </note>
          <note>
            Det är alltså ett paradexempel på hur bistånd kan bli alldeles
            fel fast det är väl ment. Jag är medveten om att det har med sanktionerna
            mot Irak att göra, men det ska ändå utformas på ett sätt som gör
            att det fungerar i verkligheten.
          </note>
          <note>
            Det finns alltså ganska mycket att se över och mycket som Sverige
            kan göra för att påverka internationellt. Det finns också mycket
            att se över när det gäller vårt eget biståndsarbete.
          </note>
          <note>
            Jag undrar till slut om biståndsministern tänker vidta några
            åtgärder för att få FAO att ändra sin policy i norra Irak.
          </note>
          <note>
            Tack!
          </note>
          <note>
            Anf. 22 KARL-GÖRAN BI-
          </note>
          <note type="speaker">
            ÖRSMARK (fp):
          </note>
          <note>
            Fru talman! Jag vill också börja med att hälsa biståndsministern
            välkommen till det här viktiga arbetet. Det är min förhoppning
            att biståndsministern ska kunna upprätthålla biståndet lite bättre
            än företrädaren, som gjorde kraftiga nedskärningar i biståndet,
            vilket vi här hårt har kritiserat. Jag hoppas att vi ska få se
            en annan utveckling under den nya biståndsministern.
          </note>
          <note>
            Det betänkande vi behandlar i dag har titeln Internationellt
            bistånd. Egentligen tycker jag att det hade varit bättre om det
            hade stått "internationellt utvecklingssamarbete". Bistånd leder
            tanken lite fel. Vi talar mer och mer om utvecklingssamarbete.
            Vi talar om partnerskap. Vi talar just om samarbete. Just den
            beteckningen förekommer på flera ställen i betänkandet. Men bistånd
            har ju blivit ett inarbetat och etablerat ord, så det är kanske
            svårt att förändra.
          </note>
          <note>
            Varför har vi utvecklingssamarbete över huvud taget? Jo, det
            beror på att vi har en orättvis värld. Det är det som egentligen
            är fundamentet. Det är det som är utgångspunkten.
          </note>
          <note>
            Vi har alla fakta på bordet. Vi har massor av fakta som just
            talar om de stora globala orättvisorna.
          </note>
          <note>
            Jag var på en FN-konferens i våras. Då fick jag ett litet blad
            från Världsbanken som mycket klart beskriver orättvisorna. Det
            här lilla bladet säger att 25 % av världens befolkning lever på
            mindre än 1 dollar om dagen. Ungefär 1,3 miljarder människor lever
            alltså på mindre än 8-8:50 kr, eller vad nu dollarn står i.
          </note>
          <note>
            Det står också att 56 % av världens befolkning, alltså mer än
            hälften, ca 3 miljarder människor, lever på mindre än 2 dollar
            om dagen.
          </note>
          <note>
            Det där är utgångspunkten för att vi diskuterar samarbete med
            de här människorna, för att se om vi kan hjälpa till och förändra
            situationen för dem. Det är själva utgångspunkten.
          </note>
          <note>
            Jag sade att vi har alla fakta på bordet. Ja, varje år kommer
            UNDP ut med rapporten Human Development Report. Den är full av
            sådana här fakta. Så kunskap på det området har vi.
          </note>
          <note>
            Ett problem är dessutom att i den rika delen av världen blir
            de rika människorna allt rikare och i den fattiga delen blir man
            allt fattigare. Klyftorna ökar.
          </note>
          <note>
            Sverige har också varit illa ute under årens lopp.
          </note>
          <note>
            Vi fick också bistånd en gång i tiden, för 130 år sedan. Under
            våra svåra år fick vi stöd av våra grannländer, av England och
            av USA.
          </note>
          <note>
            Vi kom ur det svåra läget på grund av vissa gynnsamma situationer
            och hårt arbete, utbildning, forskning, uppfinningar och frihandel.
            Vi kunde få avsättning för våra varor. Så höjde vi vår levnadsstandard.
          </note>
          <note>
            Det är precis som Bertil Persson säger, det är handeln som kommer
            att göra det. Frihandeln är otroligt viktig i det här sammanhanget.
            Men det gäller naturligtvis också för länderna att producera varor
            som går att sälja. Och det gäller att inte den rika världen sänker
            priser genom dumpning med hjälp av insatsmedel.
          </note>
          <note>
            Sedan var det en annan sak som gjorde att Sverige fick en positiv
            utveckling, nämligen att vi kom att leva i fred. Krigen är förödande
            för många av de människor som lever i den fattiga delen av världen.
          </note>
          <note>
            Kriget i sig uppstår just genom orättvisorna, genom fattigdomen
            och klyftorna. Det finns ett samband mellan fattigdom och krig.
          </note>
          <note>
            Vilka är då våra stora ödesfrågor framöver? Man ska se frågan
            i ett längre perspektiv. Jag sade att Sverige fick bistånd för
            130 år sedan. Man måste ha ett långt perspektiv när man talar
            om biståndet. Här finns inget quick fix. Det är ett långsiktigt,
            mödosamt åtagande och hårt arbete om vi t.ex. ska klara av befolkningsfrågan.
            Där bidrar biståndet med mycket kunskap och ekonomisk hjälp. Det
            gäller även miljöfrågorna. Vi har kunskapen på området. Där hjälper
            också biståndet till.
          </note>
          <note>
            Vi vet att naturresurserna har sina begränsningar.
          </note>
          <note>
            Vi har vattenfrågan. Även om alltfler människor kan dricka rent
            vatten, vet vi att vattenfrågan är ett jätteproblem på många områden.
            Det sägs att vatten är en av konflikthärdarna i världen och kommer
            att så förbli.
          </note>
          <note>
            Skuldfrågan har berörts. Den pekar också på orättvisorna mellan
            den rika och den fattiga delen.
          </note>
          <note>
            Skuldavskrivningar kommer in i bilden som ett nödvändigt instrument
            för att se till att länderna kommer ur denna fälla.
          </note>
          <note>
            10 % av världens befolkning konsumerar 90 % av resurserna. Jag
            hoppas att ni hörde vad jag sade!
          </note>
          <note>
            10 % av världens befolkning konsumerar 90 % av resurserna. Där
            har vi också klyftan.
          </note>
          <note>
            Är detta vårt ansvar? För mig är svaret uppenbart.
          </note>
          <note>
            Visst har vi här ett globalt ansvar. Vi talar om de globala perspektiven.
            Vi talar egentligen inte om svensk inrikespolitik, utan vi talar
            om de globala perspektiven. Har då Sverige ett ansvar? Det är
            helt klart bara genom det faktum att vi har resurser, lever i
            fred och är rika i det globala perspektivet.
          </note>
          <note>
            Jag får ibland en motfråga när jag talar om dessa ämnen. Ska
            vi ge till andra när det inte räcker till oss själva? Så upplever
            många människor även i Sverige situationen. De har inte tillräckligt
            med pengar, de har inte jobb eller inkomst. Ska vi då hjälpa till
            och ge pengar till andra?
          </note>
          <note>
            Jag förstår frågan - i den enskilde personens situation. Samtidigt
            måste man höja blicken och se i ett globalt perspektiv. Alla vi
            som lever i Sverige med det sociala skyddsnät vi ändå har, har
            jämfört med det globala perspektivet ett starkt ansvar att konstruktivt
            och generöst vara med i biståndet.
          </note>
          <note>
            Nu kommer jag in på det som diskussionen egentligen handlar om.
            Det här är egentligen en budgetdebatt. Det gäller pengarna som
            finansutskottet har beslutat om och där de olika partierna har
            haft olika förslag i finansmotionerna. Därför ska jag komma in
            på budgetfrågorna och pengarna.
          </note>
          <note>
            Hittills i dag har enprocentsmålet inte nämnts. Jag måste ändå
            komma in på det målet. Det beror väl på att Ingrid Näslund inte
            har varit uppe i talarstolen än, annars hade hon talat om enprocentsmålet.
          </note>
          <note>
            År 1968 beslutade man i kammaren - inte i just detta rum, men
            i riksdagen - enigt om att 1 % av BNI
          </note>
          <note>
            skulle gå till bistånd. Det var just på grund av det förhållande
            jag tidigare nämnt, nämligen att vi har ett ansvar därför att
            vi lever i en rikare del av världen.
          </note>
          <note>
            Man tyckte att det var rimligt att vi skulle avstå 1 %
          </note>
          <note>
            av BNI och behålla 99 % själva. Det var rimligt. Man jobbade
            sig fram mot målet, och cirka tio år senare var man där. Det är
            intressant att gå tillbaka till de gamla protokollen och läsa
            hur det ena partiet efter det andra jublade i riksdagen och tyckte
            att målet var jättebra.
          </note>
          <note>
            Jag har tidigare citerat högermannen Allan Hernelius. När beslutet
            fattades uttryckte han sin glädje och sade att detta inte ska
            sluta därmed utan vi ska gå vidare. Så sade högern 1968. Den ena
            partiföreträdaren efter den andra gav sin support till detta.
          </note>
          <note>
            Tanken var just att man skulle ge bidrag därför att vi tillhör
            en annan del av världen. Det var inget utbetalningsmål i sig -
            som Bertil Persson talar om. Det beror på att resurserna saknades,
            de saknas fortfarande och kommer att saknas. Även om vi ger 1
            % och andra länder skulle följa med - vilket de inte gör -
          </note>
          <note>
            saknas resurser därför att behoven är så stora.
          </note>
          <note>
            Det är ingen som har tanken att tala om ett utbetalningsmål där
            allt är fixat och färdigt när biståndet har betalts ut. Behoven
            är ändå större. Målet sattes för att säkra ett åtagande. Därför
            var det olyckligt att i år inte bara gå ned till 0,7 utan att
            det också har skurits ned ytterligare under året. När utgiftstaket
            skulle klaras och 8 miljarder skulle sparas, tog man nästan
          </note>
          <note>
            40 % från biståndet. Varför det? Jo, för att det var enklast.
          </note>
          <note>
            Här finns inga hårda påtryckargrupper. Det finns partier och
            riksdagsledamöter som talar för biståndet, men de som är berörda
            är inte här. Det är mycket enklare, och protesterna blir mindre.
          </note>
          <note>
            Då stod biståndsminister Pierre Schori här och bedyrade under
            frågestunder och i biståndsdebatter att alla pengar ska gå tillbaka.
            Det är bara temporärt. De kommer i januari år 2000.
          </note>
          <note>
            Nu har vi facit i hand. Vi vet att det inte blir så.
          </note>
          <note>
            Biståndet ökar. Javisst, procenttalet ökar till 0,72.
          </note>
          <note>
            Men de pengar som hölls inne har inte lagts tillbaka, och kommer
            tydligen inte att läggas tillbaka.
          </note>
          <note>
            Jag vill ställa några frågor till biståndsministern.
          </note>
          <note>
            Kommer de 900 miljoner kronor som fortfarande fattas av det som
            har utlovats att läggas tillbaka? Om de nedskärningar som har
            gjorts resulterar i att man kommer under skammens gräns 0,7 %
            under innevarande år, kommer de att fixas i slutändan? Det var
            också ett löfte som gavs här, nämligen att aldrig gå under 0,7.
            Nu är risken stor att man gör det. Vi vet vilka följdverkningar
            och bekymmer det har lett till för enskilda organisationer som
            har haft det svettigt under året med att skriva om avtal, att
            gå ur program osv. Det är klart att besvikelsen är stor när man
            inte lägger tillbaka pengar som hölls inne.
          </note>
          <note>
            Folkpartiet har ett program för detta. Vi lägger på en och en
            halv miljard nästa år, som motsvarar 0,8.
          </note>
          <note>
            Vi kan inte lova 1 % här. Det gör vi inte. Vi klarar inte det
            i vår budget. Men vi lägger på en och en halv miljard och kommer
            upp till 0,8 i stället för 0,72.
          </note>
          <note>
            Sedan har vi ett program för de följande åren. Vi lägger på 2,2
            och 2,6 miljarder - motsvarande 0,84
          </note>
          <note>
            och 0,86 % - för att inom en tioårsperiod, precis som
          </note>
          <note>
            1968, komma tillbaka till enprocentsmålet. Det finns ett program.
            Det är vårt åtagande mot den bakgrund som jag har försökt att
            beskriva. Det är inget annat parti som har den ambitionsnivån,
            men jag hoppas att vi ska kunna förena oss i det här. Vi kan gå
            tillbaka
          </note>
          <note>
            30 år i tiden och se vad man sade då och utlova det.
          </note>
          <note>
            Vi vet att moderaterna sänker biståndet med en dryg miljard.
          </note>
          <note>
            Vänsterpartiet och Miljöpartiet har ställt upp på budgeten. Om
            vi går några år tillbaka i tiden ser vi att
          </note>
          <note>
            Miljöpartiet och Vänsterpartiet hade en annan profil. I
          </note>
          <note>
            och för sig säger Miljöpartiet i ett särskilt yttrande att man
            egentligen vill gå till 2 %. Med den takt man har nu tar det 30
            år att nå 1 %, och det skulle ta 60 år att nå 2 %. Är det en bra
            ambitionsnivå? Miljöpartiet var i och för sig inte med 1968 när
            detta beslut togs, men man har sedan följt upp det i en reservation.
          </note>
          <note>
            Regeringen säger att det här ska göras när de statsfinansiella
            förutsättningarna för detta föreligger.
          </note>
          <note>
            Det innebär att regeringen menar att vi i Sverige inte har tillräckligt
            med pengar för att klara det här med det globala perspektivet.
          </note>
          <note>
            Hur vill vi då använda pengarna? Vi vill satsa de här pengarna
            bl.a. på demokratiutveckling. Jag stöder mycket av det som Bertil
            Persson har sagt när det gäller demokratiutvecklingen och frihandeln.
            Det jag är motståndare till är det som jag har varit inne på.
          </note>
          <note>
            Sedan vill Bertil Persson också ha ett slutdatum för biståndet,
            och jag tror att det är ett långt åtagande. Jag vet inte var slutdatum
            ska ligga; det kanske ligger på olika ställen i olika program.
          </note>
          <note>
            Vi vill också ha villkorat bistånd i den här demokratiutvecklingen.
            Därför gör vi vissa markeringar för sådana stater som är enpartistater.
            Även om de inte kallar sig enpartistater finns det de som i praktiken
            är det.
          </note>
          <note>
            Vi vill satsa ytterligare på enskilda organisationer, med 215
            miljoner, liksom särskilda utvecklingsprogram och skuldlättnader.
          </note>
          <note>
            Nu har det på sätt och vis varit en ganska dyster bild som jag
            har målat upp, och därför vill jag sluta med några positiva saker
            i fråga om utvecklingen i världen.
          </note>
          <note>
            Barnadödligheten har halverats under de senaste
          </note>
          <note>
            30 åren. Tillgången till rent vatten har ökat från 10 %
          </note>
          <note>
            till 75 % under de senaste 30 åren. Medellivslängden har ökat
            från 46 år till 65 år under de senaste 30 åren.
          </note>
          <note>
            Det finns alltså mycket av positiv utveckling också i det här
            globala perspektivet.
          </note>
          <note>
            Fru talman! Jag yrkar bifall till reservationerna 1
          </note>
          <note>
            och 9, men jag står naturligtvis bakom övriga reservationer där
            Folkpartiet är med.
          </note>
          <note type="speaker">
            Anf. 23 BERTIL PERSSON (m) replik:
          </note>
          <note>
            Fru talman! Jag ska inte ta upp någon stor debatt med Karl-Göran
            Biörsmark. Jag vill erinra kammaren om att både Moderaterna och
            Folkpartiet ingick i den enda regering som någonsin har uppfyllt
            enprocentsmålet i Sverige, nämligen Carl Bildts regering. Sedan
            har det rasat vad gäller nivåerna.
          </note>
          <note>
            Vi har lärt oss av de erfarenheter vi fick. Vi har sett hur biståndet
            har gått från behovsinriktat till performance-inriktat, och nu
            tror vi att det ska vara kunskapsbaserat. Man ska bygga på de
            erfarenheter och kunskaper man har fått när man har hållit på
            med det här arbetet.
          </note>
          <note>
            Utbetalningsmålen ledde till reservationer, därför att man kunde
            inte hitta något att betala ut pengarna till. Det ledde till importstöd,
            där man skänkte bort pengar. I ett afrikanskt land köpte alla
            parlamentariker Mercedes för importstödet. Det är inte särskilt
            effektivt med utbetalningsmål. Det har vi lärt oss. Det viktiga
            med biståndet är resultatet, själva utvecklingen, inte själva
            givandet.
          </note>
          <note>
            Jag är optimist när det gäller biståndet. Det här går. Land efter
            land har visat att man kan avveckla fattigdomen och utrota den.
            Dessutom tror alla partier nu att det övergripande målet för biståndsverksamheten
            i Sverige inte är enprocentsmålet, utan fattigdomsbekämpning.
            Vi har drivit frågan om fattigdomsutrotning länge, och på något
            vis har fattigdomsbekämpning glidit in. Jag tror att det är väldigt
            viktigt att man bifaller den moderata och folkpartistiska uppfattningen
            att vi nu måste se över de biståndspolitiska målen ordentligt.
          </note>
          <note>
            Anf. 24 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Bistånd är svårt - jag håller med om det. Vi har
            gjort många misstag under årens lopp, och vi har lärt oss och
            kommer att lära oss nya hårda läxor i biståndet. Men en sak är
            helt klar: det saknas pengar. Även om man är försiktig med pengar,
            vilket man alltid ska vara, är det klart att det kan uppstå reservationer
            därför att man hamnar i svårigheter när man ska genomföra olika
            program. Då är det inte bara att betala ut. Det är inget utbetalningsmål.
            Det är inte bara att spotta ut pengar. Det är inte det som det
            är frågan om. Det gäller att hålla i pengarna och ge ett bra bistånd.
            Det är en skyldighet gentemot skattebetalarna, som har surt betalat
            in dessa pengar, att ge ett effektivt bistånd.
          </note>
          <note>
            Enprocentsmålet uppnåddes först under folkpartiregeringen 1978-1979,
            och nästa gång var det, precis som Bertil Persson säger, under
            Bildts regering. Vi tycker att det var bra att den borgerliga
            regeringen klarade detta.
          </note>
          <note>
            Det ska vara kunskapsbaserat - naturligtvis. Massor av dessa
            pengar går också just till kunskapslyftande åtgärder. Men problemet
            är ändå att det saknas pengar, och därför är jag lite bekymrad.
            När moderaterna nu ska spara en dryg miljard skär de i område
            efter område, inte minst inom FN och de områden som Bertil Persson
            tidigare har talat så väl om. De skär inom utvecklingsprogrammen
            UNDP och inom barnfonden. Bertil Persson talade mycket väl om
            kvinnans roll inom biståndet och att det gäller att satsa där,
            men moderaterna prutar på kvinnofonden i
          </note>
          <note>
            FN. De pratar om att befolkningsfrågan måste lösas, men där skär
            de också ned. Jag kan fortsätta med område efter område. Alla
            dessa saknar pengar. Varför drar moderaterna då in ytterligare?
          </note>
          <note type="speaker">
            Anf. 25 BERTIL PERSSON (m) replik:
          </note>
          <note>
            Fru talman! Vi tycker att vi lär oss någonting under resans gång.
            Vi tror nämligen nu - och det kan också Karl-Göran Biörsmark se
            i vår budget - att det gäller att kraftsamla. Vi gör i vår budget
            en rejäl kraftsamling på Afrika. Vi tror att man ska gå in i några
            enstaka länder, och i de länderna ska man satsa på skuldavskrivningar,
            satsa på tillväxt och satsa på ett kraftfullt bistånd när man
            sedan går ut vid en bestämd tidpunkt. Därför har vi mobiliserat
            om pengar.
          </note>
          <note>
            Vi tror inte att det går att göra omläggningen så snabbt, men
            vi har mobiliserat om pengar för att göra en kraftinsats i Afrika.
          </note>
          <note>
            Anf. 26 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Jag tror att det råder en sorts missförstånd mellan
            oss, eller också kan jag inte göra det riktigt tydligt för Bertil
            Persson. Jag ser ingen motsatsställning mellan pengarna och bra
            insatser. Det ena förutsätter det andra, så att säga. Eftersom
            det saknas pengar och resurser är problemet att få fram dem för
            att göra ytterligare bra insatser, inte att kasta bort pengar,
            inte att betala ut för att nå upp till de utbetalningsmål som
            moderaterna talar om. Det finns inga sådana i sig eftersom det
            saknas pengar. Däremot kan det bli en reservation här och där
            därför att vi håller i pengarna och ska göra det effektivt.
          </note>
          <note>
            Det låter märkligt i mina öron, när jag talar med folk som jobbar
            och sliter med detta, människor som i enskilda organisationer
            samlar in pengar för att få ihop till det här, att moderaterna
            säger att det är för mycket pengar. Det är ju precis tvärtom!
          </note>
          <note>
            Jag förstår inte riktigt, och jag kommer väl aldrig att kunna
            övertyga Bertil Persson och moderaterna.
          </note>
          <note>
            Men om man ska göra investeringar, satsa på utbildning, satsa
            på kvinnor och se till att barnen får en god hälsa är det klart
            att det kostar pengar. Det är det som den rika delen av världen
            borde inse.
          </note>
          <note>
            Nu ligger ändå Sverige hyfsat till internationellt, trots den
            låga nivå som vi nu kommit in på, jämfört med många rika länder
            som Japan, USA osv. Om de gjorde sin del skulle det vara en annan
            situation. De är nere på 0,2 % av BNI. Men vi måste stå vid det
            vi har sagt, gå före och visa vägen, för det har vi råd med.
          </note>
          <note>
            Anf. 27 MARIANNE SAMUELS-
          </note>
          <note>
            SON (mp):
          </note>
          <note>
            Fru talman! På en enda jord med begränsade resurser är vi alla
            beroende av varandra. Ansvaret för tillståndet i världen är gemensamt.
            Miljöpartiet de gröna vill verka för en utjämning och en mer rättvis
            fördelning av jordens resurser. Världen står inför gigantiska
            utmaningar i form av kraftig befolkningsökning, storskalig miljöförstörelse,
            minskad bördighet och brist på vatten och livsmedel. Konkurrensen
            om jordens resurser skapar starka spänningar och konflikter. Vi
            hörde här innan Biörsmark säga att det hade blivit bättre på en
            del områden; rent vatten hade fler tillgång till. Ändå vet vi
            att ungefärligen 15 000
          </note>
          <note>
            personer dör dagligen av vattenföroreningar. 15 000
          </note>
          <note>
            personer, det är som en medelstor svensk stad, dör av förorenat
            vatten. Vi vet också att vattentillgången är begränsad. Det bildas
            inget nytt vatten. Det som förorenats förblir förorenat, och det
            cirkulerar ständigt runt i sin begränsning, och behoven ökar.
          </note>
          <note>
            Klyftorna har ökat och ökar. Vi som har det bra får det bättre,
            ökar vår levnadsstandard och förbrukar mer av jordens resurser
            samtidigt som de fattiga får det fattigare. Det beror väldigt
            mycket på att jordens resurser är begränsade. Siffror som att
            20 % av jordens befolkning förbrukar 80 % av dess tillgångar är
            vanliga att höra i debatten. Nu fick vi t.o.m. höra att det minskat
            till 10/90, vilket precis visar på att det inte är åt det mer
            positiva hållet som utvecklingen går, snarare tvärtom. Klyftorna
            ökar ytterligare, inte minskar de.
          </note>
          <note>
            I den situationen krävs det att vi som har råd och möjligheter
            också ställer upp och hjälper till för att minska klyftorna. Jag
            tror att den stora delen för att klara detta är att satsa betydligt
            mer på miljöarbetet, att se till att få fungerande kretslopp där
            resurser återvinns och återanvänds på ett sätt som gör att vi
            inte tar av kommande generationers möjligheter att leva på vår
            jord. Det är mycket inom miljöområdet som vi måste lägga mer av
            resurserna på för att klara framtiden och för att få en bättre
            fördelning.
          </note>
          <note>
            Det senaste året har vi kunnat se oändligt många miljökatastrofer.
            Det sägs att miljökatastrofsituationen i år var den värsta vi
            någonsin upplevt. Det talas om att miljöskadorna skulle röra sig
            om 700 miljarder kronor, vilket visar på att det är oerhört angeläget
            att förebygga så att vi inte ökar miljöproblemen i världen.
          </note>
          <note>
            Vi har den senaste helgen fått känna av och se vad en orkan kan
            innebära när det gäller förstörelse och problem. Utifrån det perspektivet
            kanske det är lättare att se och förstå andra länders situation
            där det här mera hör till vanligheter och där katastroferna och
            skadorna blir så mycket större.
          </note>
          <note>
            Vi har i vår motion som vi skrivit på detta området tagit upp
            de långsiktiga frågor som vi tycker att det är viktigt att satsa
            på. Vi har också visat att vi tycker att biståndet behöver öka.
            Vi har sagt att enprocentsmålet behöver vara uppnått inom en femårsperiod.
            Vi har också sagt att på sikt behöver biståndet öka till 2 % för
            att vi på ett bra sätt ska kunna bidra till den internationella
            fördelningen.
          </note>
          <note>
            Det finns också en del i det här som vi tycker är viktigt och
            som kammaren faktiskt beslöt för ett år sedan, den biståndspolitiska
            utredning som ännu inte kommit i gång men där jag hoppas att vi
            av biståndsministern får höra var den i dag befinner sig och om
            en sådan utredning möjligen kommer till stånd. Jag tror att det
            oerhört angeläget att vi får en ny biståndspolitisk utredning
            som tittar över verkligheten från i dag och framåt och vad vi
            behöver göra för att kunna satsa biståndsmedlen på ett effektivt
            och bra sätt.
          </note>
          <note>
            Utskottet har skrivit att fattigdomsbekämpningen är det övergripande
            målet när det gäller biståndet. Det är oerhört viktigt och angeläget.
            Mycket av det biståndsarbete som utförs i dag når väldigt långt.
            Man har också lyckats väldigt bra i sitt biståndsarbete.
          </note>
          <note>
            Därför är det angeläget att man ger möjligheter till det småskaliga
            bistånd som ger bra resultat just där det verkar. Det är tragiskt
            att vi i dag får se och höra att vi inte klarat av angelägna biståndsmål
            på grund av ekonomin. Det gäller att man verkligen tittar över
            hur man ska fördela så att de angelägna projekt som behöver genomföras
            också kan genomföras på ett bra sätt.
          </note>
          <note>
            Utifrån detta har jag inget yrkande. Vi har inte någon reservation
            utan ett särskilt yttrande. Där poängterar vi just långsiktigheten
            i biståndet och vikten av att satsa långsiktigt så att det blir
            mer pengar för dem som bäst behöver det och framför allt att man
            tittar på hur man kan fördela globalt i en alltmer krympande värld
            så att resurserna räcker till för alltfler människor. Det är vad
            det faktiskt är fråga om:
          </note>
          <note>
            Antalet människor på vår jord ökar samtidigt som resursfördelningen
            ser ut som den gör i dag och borde se helt annorlunda ut i morgon.
            Det är det långsiktiga målet som vi verkligen måste jobba med
            för att få ett effektivt och bra bistånd som leder till en ökad
            global rättvisa.
          </note>
          <note>
            Anf. 28 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Vi är överens om beskrivningen av situationen och
            vad som behöver göras för att få en annan och rättvisare värld.
            Där råder inga delade meningar. Detsamma gäller den biståndsutredning,
            som Folkpartiet har krävt under flera år. Den ska nu tydligen
            komma till stånd. Vi får kanske så småningom höra biståndsministern
            berätta om detta. Vi har inte sett några direktiv hittills i alla
            fall. Det har dröjt över ett halvår nu. Vi har som sagt inte sett
            några direktiv till någon utredning.
          </note>
          <note>
            Jag skulle vilja fråga Marianne Samuelsson om det finns något
            omtänkande när det gäller resurserna till biståndet. Marianne
            Samuelsson säger en sak och gör det också i ett särskilt yttrande
            som tidigare låg som reservationer från Miljöpartiets sida.
          </note>
          <note>
            Men nu har ni inga reservationer, utan ni accepterar regeringens
            låga nivå. Då vill jag höra hur Miljöpartiet egentligen resonerar.
            Jag tycker inte att ord och handling stämmer. Ni går ned till
            en låg nivå i förhållande till tidigare. Men det stämmer inte
            med det som ni säger i ord och som ni säger i ert särskilda yttranden.
            Ändå har ni inga reservationer. Hur får ni detta att gå ihop?
          </note>
          <note type="speaker">
            Anf. 29 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Det är ju det dilemmat som man har när man samverkar.
            Som ett litet parti kan man inte få gehör för alla sina synpunkter
            på alla områden. Karl-
          </note>
          <note>
            Göran Biörsmark vet ju att ekonomin i det här landet inte har
            varit så lätt att hantera med bl.a. ganska stora skulder. Då har
            det skett besparingar på sätt som jag ibland kanske inte hade
            prioriterat om jag ensam hade fått bestämma.
          </note>
          <note>
            Om vi avger en reservation, som Folkpartiet tycker att vi ska
            göra, leder det ju inte till att det blir mer pengar i budgeten
            för de fattiga människorna. Tyvärr finns det inte någon majoritet
            i den här kammaren som skulle kunna driva igenom en utökad biståndsbudget.
            I det läget är det mer konstruktivt att vara med att påverka och
            åstadkomma någonting resultatmässigt i politiken än att bara avge
            reservationer.
          </note>
          <note>
            Anf. 30 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Marianne Samuelsson sade att man måste skära i biståndet
            på grund av Sveriges dåliga ekonomi. Jag ställer inte riktigt
            upp på det resonemanget. Den dåliga ekonomin under 1980-talet
            och början av 1990-talet har vi själva åstadkommit. Tanken var
            aldrig att de fattiga utvecklingsländerna skulle vara med och
            sanera Sveriges ekonomi. Det var just för att säkra den delen
            som man antog enprocentsmålet 1968. Så det resonemanget håller
            inte riktigt, tycker jag.
          </note>
          <note>
            Jag kan ha förståelse för Miljöpartiets dilemma.
          </note>
          <note>
            Ni är ett av tre partier som ska försöka att sy ihop detta. Jag
            skulle tro att Marianne Samuelsson i och för sig skulle ha velat
            se ett annat utfall.
          </note>
          <note>
            Då vill jag bara önska Marianne Samuelsson lycka till i fortsättningen.
            Såvitt jag förstår ska samarbetet pågå fram till 2002. Med den
            ambition som
          </note>
          <note>
            Miljöpartiet har borde ni kunna pressa regeringen till ett annat
            agerande på detta område. Om ni gjorde det skulle ett av de tre
            partierna falla bort. Då finns det inte längre en majoritet. Använd
            det läget och utnyttja den situationen! Var inte så flat mot regeringen,
            utan sätt lite press på den så att den blir lite nervös! Då kan
            regeringen kanske komma tillbaka nästa år med en annan budget.
          </note>
          <note type="speaker">
            Anf. 31 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Jag tackar för de goda råden när det gäller förhandlingsteknik.
            Jag förstår att Folkpartiet har en viss erfarenhet av det eftersom
            man tidigare har suttit med i regeringar.
          </note>
          <note>
            Eftersom det är 1 % av BNI som ska utgöra biståndet kräver det
            att vi har god ekonomi. Har vi dålig ekonomin innebär det att
            biståndet blir lägre.
          </note>
          <note>
            Därför är det angeläget att se på detta utifrån ett helhetspersepktiv.
            Självklart ska vi försöka att utöka biståndet, och det hoppas
            jag att vi får biståndsministerns stöd för så att den frågan blir
            prioriterad i kommande förhandlingar. På så sätt kan vi snabbare
            nå upp till enprocentsmålet.
          </note>
          <note>
            Jag har också markerat att vårt parti vill se ett ännu högre
            bistånd. Bistånd är den väg som man kan gå för att förebygga konflikter
            och minska kommande katastrofer, kostnader osv. Där har Sverige
            som land ett stort ansvar.
          </note>
          <note type="speaker">
            Anf. 32 BERNDT EKHOLM (s):
          </note>
          <note>
            Fru talman! "Den som har två skjortor skall dela med sig åt den
            som ingen har, och den som har bröd skall göra på samma sätt."
          </note>
          <note>
            "Den som ger åt de fattiga skall ingenting sakna, den som vänder
            bort blicken förbannas av många."
          </note>
          <note>
            Jag väljer att inleda med två bibelställen, det första ur Lukasevangeliets
            tredje kapital i Nya testamentet och det andra ur Ordspråksbokens
            28:e kapitel i Gamla testamentet.
          </note>
          <note>
            För drygt ett par veckor sedan tog riksdagen emot den nya bibelöversättningen.
            Som ni vet rymmer
          </note>
          <note>
            Bibeln mycket tänkvärt även för denna debatt. Texterna handlar
            inte sällan om just solidaritet med de fattiga.
          </note>
          <note>
            Efter Bibeln har följt många skrifter som satt solidaritet och
            medmänsklig omsorg i centrum för ett värdigt mänskligt liv. Just
            dessa värderingar är en viktig utgångspunkt för biståndet.
          </note>
          <note>
            Nu ska jag våga språnget över till regeringens budgetförslag,
            kapitel sju, avsnitt 3.3, där den inledande texten lyder: "Solidaritet
            i vårt eget samhällsbyggande måste gå hand i hand med internationell
            solidaritet. I en värld av starka ömsesidiga beroenden, måste
            trygghet och välfärd främjas för alla, om konflikter skall undvikas."
            Stycket avslutas med:
          </note>
          <note>
            "Genom biståndet bidrar vi till fred, rättvisa och utveckling
            i världen."
          </note>
          <note>
            Men stycket innehåller en viktig mening till, nämligen: "U-ländernas
            integration i världsekonomin måste underlättas och stödjas." Därför
            är förra veckans misslyckande i Seattle för världshandelsorganisationen
            WTO djupt att beklaga. De privata kapitalflödena i form av främst
            handel och investeringar i uvärlden dominerar nämligen kraftigt
            över det offentliga biståndet. Därför är regelverket för dessa
            av avgörande betydelse för u-ländernas utveckling. Särskilt de
            fattiga länderna hade varit betjänta av en frihandel med ett regelverk
            som medverkat till dessa länders utveckling och snabba utrotning
            av fattigdomen.
          </note>
          <note>
            Det blir än tydligare i perspektivet av att trots att andelen
            fattiga fortsatt att minska under det gångna decenniet så har
            antalet fattiga ökat, och klyftorna mellan fattiga och rika likaså.
            De olika sociala indikatorer som mäts har stagnerat eller försämrats.
          </note>
          <note>
            Vi lever i en tid där globaliseringen för med sig nya förutsättningar
            och nya möjligheter. Den stryker under att relationer till andra
            länder griper in i alla politikområden. Utöver biståndspolitiken
            blir utrikes-, säkerhets-, migrations-, handels- och näringslivs-,
            miljö-, kultur- samt finanspolitiken särskilt berörda.
          </note>
          <note>
            Därmed blir också dessa områden viktiga instrument för vår relation
            till u-länderna. Med flera politikområden blir också samstämmigheten
            dem emellan avgörande för resultatet.
          </note>
          <note>
            Biståndspolitiken behövs som ett komplement och ett kitt. Den
            kan bygga de nödvändiga ramarna och institutionella förutsättningarna
            för att politiken på övriga områden ska få genomslag. Den kan
            ge stöd till u-länderna så att de kan dra nytta av globaliseringens
            möjligheter.
          </note>
          <note>
            Den kan dessutom innebära en avgörande överlevnads- och utvecklingsinsats
            för de allra fattigaste länderna som befinner sig på globaliseringens
            bakgård där bärande sociala strukturer bryts ned och där dörren
            i praktiken hålls stängd för deltagande på den marknad som kan
            ge utveckling.
          </note>
          <note>
            Det händer mycket nu som kommer att vara av avgörande betydelse
            för vårt samarbete och partnerskap med utvecklingsländerna. Jag
            nämnde handelssamarbetet om vars framtid vi har anledning att
            känna oro efter Seattle.
          </note>
          <note>
            Vi har för inte så länge sedan fått en gemensam internationell
            strategi i utvecklingssamarbetets bidrag till det 21:a århundradets
            utformning. EU har genomfört en utvärdering och sätter nu samman
            en handlingsplan för att åtgärda de många brister som finns i
          </note>
          <note>
            EU:s eget bistånd men också i koordineringen mellan ländernas
            biståndsinsatser.
          </note>
          <note>
            Här hemma har vi under ett antal år ställt samman policy för
            fattigdomsbekämpningen, arbetet för demokrati och mänskliga rättigheter,
            för miljö, för jämställdhet, för partnerskap med Afrika och samarbete
            med Asien. Arbete pågår med en policy för insatserna bland barnen.
            Och vi ska just tillsätta en stor utredning om mål och inriktning
            för vårt bistånd och om våra relationer till utvecklingsländerna.
          </note>
          <note>
            Vi har onekligen anledning att se fram emot en spännande tid,
            där mycket kommer att hända som berör vårt utvecklingssamarbete
            och därmed djupast sett mycket av våra grundläggande värderingar
            om mänskligt samliv.
          </note>
          <note>
            Fru talman! Jag ska inte ägna mer tid åt allmänna reflexioner
            kring biståndet. Jag antar att vår nya biståndsminister Maj-Inger
            Klingvall, som jag för övrigt vill hälsa varmt välkommen till
            debatten, har en del tankar att delge oss vad gäller våra relationer
            till utvecklingsländerna.
          </note>
          <note>
            Jag ska i stället gå över till att kommentera själva betänkandet
            UU2, som vi debatterar här i dag, och några av dess reservationer
            och särskilda yttranden.
          </note>
          <note>
            Men innan jag gör det, så låt mig genast bifalla utskottsmajoritetens
            förslag i sin helhet och avslå alla reservationer som är fogade
            till betänkandet.
          </note>
          <note>
            Jag vill också göra klart att jag överlämnar till min kollega
            Carina Hägg att ta debatten i de olika sakfrågorna under betänkandets
            avsnitt Övrigt multilateralt samarbete och avseende det bilaterala
            samarbetet avsnitten Verksamhetsgrenar och Samarbete med länder
            och regioner. Vi har slutligen ett särskilt avsnitt sist i betänkandet
            som inte direkt hör ihop med u-landssamarbetet utan lever sitt
            eget liv, det s.k.
          </note>
          <note>
            öststödet. Det lämnar jag till min kollega Agneta
          </note>
          <note>
            Brendt att ta hand om.
          </note>
          <note>
            Den första punkt som tas upp i betänkandet berör den kommande
            biståndsutredningen. I det särskilda yttrandet nr 1 av Moderaterna
            och Folkpartiet slås öppna dörrar in. Biståndsutredningen blir
            såvitt jag förstår den breda genomlysning som efterfrågas.
          </note>
          <note>
            Dessutom förutsätter utskottet att det övergripande målet om
            fattigdomsbekämpning ligger fast.
          </note>
          <note>
            Folkpartiet och Miljöpartiet ifrågasätter det överordnade målet
            att höja de fattiga folkens levnadsnivå.
          </note>
          <note>
            Folkpartiet vill göra demokratimålet överordnat och reserverar
            sig till förmån för detta. Miljöpartiet hävdar att det är missvisande
            att ha fattigdomsbekämpningen som överordnat mål. Med den utveckling
            som jag tidigare omtalat med ett ökat antal fattiga och mot bakgrund
            av de grundläggande värderingar som jag nämnt och som många delar,
            är det knappast läge att ifrågasätta fattigdomsbekämpningen som
            det överordnade målet för vårt utvecklingssamarbete.
          </note>
          <note>
            Jag ska också be att få citera förre biståndsministern Pierre
            Schori i detta ämne. Citatet är från en biståndspolitisk debatt
            1997. Det lyder: "Kärnan i solidaritetens idé är att de fattiga
            har rätt till sitt människovärde och rätt till frihet från armod
            och förtryck.
          </note>
          <note>
            Fattigdomsbekämpningen är därför det viktigaste ledet i arbetet
            för en mer demokratisk, rättvis och fredlig värld."
          </note>
          <note>
            I reservation 1 uttalar Folkpartiet också:
          </note>
          <note>
            "Oberoendemålet bör granskas i samband med den aviserade biståndspolitiska
            utredningen. Det bör då övervägas om detta mål helt ska strykas."
            Här slår
          </note>
          <note>
            Folkpartiet in öppna dörrar, eftersom själva kärnan i utredningen
            är just att se över delmålen.
          </note>
          <note>
            Såväl Folkpartiet som Centerpartiet anser i reservationerna 2
            och 3 att demokratibistånd till diktaturer endast ska ges via
            enskilda organisationer. En sådan absolut avgränsning vore mycket
            oklok. Självfallet spelar i sådana stater - i den mån Sverige
            är engagerat i bistånd - de enskilda organisationerna en särskilt
            viktig roll som kanaler för bistånd över huvud taget.
          </note>
          <note>
            Men i alla stater är inte heller enskilda organisationer en möjlig
            eller tillräcklig väg att gå. Det kan också ligga i Sveriges intresse
            att utnyttja statsapparaten för att den vägen påverka för en demokratisk
            utveckling och för att få insyn i landets utveckling.
          </note>
          <note>
            Moderaterna avvisar i reservation 4 kategoriskt idén om en transaktionsskatt
            på internationella kapitalrörelser för att ge FN en tryggare finansiering
            och för att dämpa tempot i dessa kapitalrörelser. Moderaterna
            går så långt att de hävdar att det finns risk för att den s.k.
            Tobinskatten skulle strypa tillflödet av kapital till u-länderna.
            Det får nog anses vara en kraftig överdrift. Jag delar dock uppfattningen,
            vilken utskottet för övrigt framfört i betänkandet om internationell
            handel, att det är tveksamt om en omsättningsskatt på kapitaltransaktioner
            skulle ha någon stabiliserande effekt på den internationella finansiella
            marknaden. Däremot kan den ge FN viktiga inkomster.
          </note>
          <note>
            Det är sant att skatten är minst sagt omtvistad, men att gå så
            långt som Moderaterna kräver är utskottet dock inte berett att
            göra.
          </note>
          <note>
            Kristdemokraterna, Centerpartiet och Folkpartiet reserverar sig
            i reservation 5 mot regeringens sätt att använda begränsningsbelopp
            för att begränsa utbetalningarna från biståndsanslaget. Folkpartiet
            motsätter sig i sin motion varje form av begränsningsbelopp för
            biståndet för år 2000.
          </note>
          <note>
            I bred enighet har riksdagen beslutat om en budgetprocess som
            inrymmer ett samlat och tvingande utgiftstak för statens budget.
            Som alla nu kan konstatera har bl.a. denna åtgärd bidragit till
            att förändra landets ekonomiska situation i mycket gynnsam riktning.
            Det tjänar också biståndet på.
          </note>
          <note>
            Det är då naturligt att också biståndet får delta i uppgiften
            att se till att taket hålls. Folkpartiets uppfattning, att begränsningsbelopp
            inte får förekomma avseende biståndet, är således inte rimlig
            liksom inte heller reservanternas uppfattning att begränsningsbeloppen
            skulle vara uttryck för en nedprioritering av biståndet eller
            att biståndet skulle ses som en buffert i statsbudgeten. Det här
            är inget annat än illasinnat tal i partipolitiskt nit.
          </note>
          <note>
            Samtidigt ska dock konstateras att ett enigt utskott förra året
            avgav ett kritiskt yttrande till finansutskottet mot bakgrund
            av den oro som vi kände för konsekvenserna av den kraftiga begränsning
            som biståndet utsattes för. Regeringen har utlovat en utvärdering
            av dessa konsekvenser för innevarande år. Utskottet förutsätter
            att vi snarast kan få ta del av den.
          </note>
          <note>
            Även för år 2000 avser regeringen att uppsätta ett begränsningsbelopp
            för biståndet. Utskottet kan konstatera att det denna gång avses
            sättas på en helt annan nivå än för 1999. Det hindrar inte att
            utskottet även nu känner oro för konsekvenserna nästa år.
          </note>
          <note>
            Utskottet har i detta avsnitt av betänkandet och i andra avsnitt,
            t.ex. avseende tillgängliga medel för katastrofinsatser, tydligt
            markerat att de åtaganden som staten har till följd av lag eller
            avtal måste fullföljas samt att Sverige därutöver måste kunna
            möta angelägna och oundgängliga behov. Utskottet förutsätter att
            regeringen, när begränsningsbeloppet slutligen sätts, följer vad
            utskottet anfört i betänkandet.
          </note>
          <note>
            Moderaterna vill i sin kommittémotion U204 förlägga Sidas centrala
            utvecklings- och ledningsfunktion till södra Afrika. I reservation
            6 har positionen något justerats. Nu ska Sidas centrala utvecklingsfunktion
            för biståndet förläggas till Afrika. Ingetdera av förslagen synes
            realistiska.
          </note>
          <note>
            Det är svårt att se hur Sidas arbete skulle kunna ske på ett
            effektivt, sammanhållet och med andra politikområden koordinerat
            sätt om hela utvecklingsfunktionen flyttades till Afrika. Den
            väg som Sida och UD slagit in på med de s.k. biståndsambassaderna
            och ett ökat antal regionala handläggare förefaller vara betydligt
            mer funktionell.
          </note>
          <note>
            Med ett undantag råder det enighet mellan riksdagens partier
            om enprocentsmålet för biståndet. Moderaterna för i det särskilda
            yttrandet 4 en argumentation kring andra mål som t.ex. good governance.
            De för ett resonemang om effektivitetsmål som är mätbara. Men
            det här är ju bara dimridåer för att dölja att
          </note>
          <note>
            Moderaterna kraftigt vill skära ned i svenskt bistånd.
          </note>
          <note>
            Vi andra motsätter oss knappast tankar om gott styrelseskick
            eller effektivitetsmål. Det är bara det att det går alldeles utmärkt
            att förena med ett procentmål. Moderaterna bygger upp en motsättning
            som helt enkelt inte finns.
          </note>
          <note>
            Moderaternas motpol är Miljöpartiet, som i det särskilda yttrandet
            2 anser att det är möjligt att nå 2 %
          </note>
          <note>
            av BNI och att 1 % kan nås inom fem år. Det förefaller orimligt
            att nu rikta in sig på ett tvåprocentsmål, när biståndet alltmer
            ses som ett komplement till andra insatser, vilka jag för övrigt
            tidigare har nämnt.
          </note>
          <note>
            Att nå enprocentsmålet inom fem år är en vällovlig men svåruppfyllbar
            ambition.
          </note>
          <note>
            Biståndet är i praktiken genom budgetprocessens utformning och
            den före sommaren antagna treårsbudgeten låst till 0,74 % av BNI
            år 2002. Det låter sig i alla fall inte i en handvändning ändras
            utan effekter på andra utgiftsområden och, tänkbart, också på
            finansiella aktörers trovärdighetsvärdering av kontrollen över
            den svenska statsbudgeten. Med ett sådant resonemang blir det
            inte lätt att nå enprocentsmålet redan år 2004.
          </note>
          <note>
            I reservationerna 7 av Kristdemokraterna och 9 av
          </note>
          <note>
            Folkpartiet kritiseras nuvarande procentnivå för att vara låg.
            Men vid en jämförelse med i stort sett alla andra industriländer
            stämmer inte det påståendet. När vi nu efter krisåren ska åter
            till enprocentsmålet samtidigt som vi ska möta en serie eftersatta
            behov i vårt eget land ser vi socialdemokrater regeringens förslag
            som rimligt. Självfallet måste dock tempot i kommande treårsbudgetar
            höjas för att enprocentsmålet ska vara möjligt att nå i rimlig
            tid.
          </note>
          <note>
            Jag noterar samtidigt att det i båda reservationerna utan omsvep
            utdelas kraftig kritik mot både Moderaternas och Centerpartiets
            agerande i frågan. Jag vill bara påminna Kristdemokraterna och
            Folkpartiet om att ni i andra sammanhang sluter dessa partier
            djupt i er famn. Vilken biståndsnivå kan ni tillsammans uppnå?
            Det är min fråga.
          </note>
          <note>
            Centerpartiet har i reservation 8 en mer realistisk hållning.
            Det jag inte kan förstå är dock varför partiet så ofta skramlar
            så mycket när förslagen inte nämnvärt avviker från regeringens.
          </note>
          <note>
            I de särskilda yttrandena 6 av Folkpartiet, 7 av
          </note>
          <note>
            Centerpartiet, 8 av Moderaterna och 9 av Kristdemokraterna redovisas
            partiernas förslag till anslag för år
          </note>
          <note>
            2000. Dessa har fallit i och med att riksdagen nyligen antagit
            regeringens förslag till budget fördelat på de olika utgiftsområdena.
            Därutöver vill utskottsmajoriteten hävda att budgetförslaget för
            utgiftsområde 7 är rimligt mot bakgrund av det statsfinansiella
            läget.
          </note>
          <note>
            Till detta vill jag bara tillägga att när jag tar del av
          </note>
          <note>
            Moderaternas yttrande fortsätter de att lägga ut dimridåer. De
            vill ha ett snabbt utrotande av fattigdomen i världen och effektivare
            svenska insatser. Samtidigt föreslår de kraftigt sänkta anslag.
            Kring detta finns dock inga motiveringar. Inte ett anslag tycks
            klara sig undan den moderata lien. Är det möjligen så att ni skäms
            över att minska biståndsverksamheten på A1-
          </note>
          <note>
            anslaget med drygt 2 200 miljoner kronor, eller nästan 20 %,
            på ett enda år? Baklänges kan man räkna ut att er biståndsram
            är ca 0,6 %, dvs. klart under den av
          </note>
          <note>
            FN rekommenderade nivån på 0,7 % av BNI. Min fråga till Moderaterna
            blir: Varför? Och vilka grundläggande värderingar styr egentligen
            er biståndspolitik?
          </note>
          <note>
            I Moderaternas reservation 11 vill man stuva om ett antal anslagsposter
            under det bilaterala samarbetet.
          </note>
          <note>
            Det är svårt att se vinsterna med sådana förändringar.
          </note>
          <note>
            Och i reservation 12 upprepar Moderaterna det gamla kravet på
            att avskaffa de s.k. landramarna. I stället vill man ha ett avtalsbundet
            samarbete med strikta villkor vad gäller korruption, redovisning
            och effektivitet. Även här bygger Moderaterna in konstlade motsättningar.
            Inom landramarna och de flerårsavtal vi har inkluderas redan de
            krav Moderaterna efterlyser. Det är inte fråga om ett antingen
            eller.
          </note>
          <note>
            Under betänkandets EU-avsnitt kan jag konstatera att stor samstämmighet
            råder mellan partierna, bl.a.
          </note>
          <note>
            om en ökad fattigdomsinriktning av EU:s bistånd. Vi är också
            överens om den svenska regeringens prioritering av miljö, demokrati,
            MR samt jämställdhet.
          </note>
          <note>
            Framför oss ligger ett omfattande arbete med att omsätta EU-utvärderingens
            erfarenheter i ett förändrat och mer effektivt EU-bistånd där
            samstämmigheten mellan olika politikområden förbättras och där
            kontrollen av hur biståndsinsatserna sköts radikalt förbättras.
            Här kommer självfallet Sverige att vara aktivt. Utskottet förutsätter
            också att Sverige ställer sig positivt till eventuella lokaliseringar
            till Sverige av biståndsorgan inom EU.
          </note>
          <note>
            Fru talman! Jag ska nu be att få avsluta med Riksdagens revisorers
            förslag angående utvecklingssamarbetet. Revisorerna har gjort
            en förtjänstfull granskning som i huvudsak omfattar det bilaterala
            utvecklingssamarbetet. Det man tar upp är frågor om styrning,
            genomförande, samordning och uppföljning.
          </note>
          <note>
            Huvudämnena är formen för styrning, anslagsstrukturen, utvärderingsfrågorna
            och samarbetet med enskilda organisationer och EU.
          </note>
          <note>
            Med anledning av förslaget föreslår utrikesutskottet tre tillkännagivanden.
            Det första handlar om en översyn av det nuvarande systemet med
            bemyndiganden, dvs. rätten för regeringen att utlova biståndsmedel
            för flera år framåt i tiden och informationen till riksdagen i
            de här frågorna.
          </note>
          <note>
            Det andra handlar om hur den utvärderingsverksamhet som finns
            utanför biståndsförvaltningen kan stärkas, i första hand genom
            en utvidgning av EG-
          </note>
          <note>
            DI:s, Expertgruppen för utvecklingsfrågor, funktion.
          </note>
          <note>
            Det tredje handlar om en övergripande översyn av de enskilda
            organisationernas roll i utvecklingssamarbetet och Sidas samarbete
            med organisationerna.
          </note>
          <note>
            I reservation 27 från Kristdemokraterna, Centerpartiet och Folkpartiet
            är man inte nöjd med majoritetens inriktning mot att EGDI kan
            vara lösningen på behovet av en vidgad utvärderingsfunktion. Man
            vill i stället återuppväcka en lösning liknande det nedlagda
          </note>
          <note>
            SAU, dvs. Sekretariatet för analys och utvärdering, som man ser
            som en mer från biståndsförvaltningen oberoende organisationsform.
            Moderaterna uttalar sig i samma riktning i reservation 26.
          </note>
          <note>
            Utskottsmajoriteten ser dock fördelar med valet av EGDI. Det
            bli billigare. Det blir effektivare. Det blir större möjligheter
            för genomslag, mindre risk för marginalisering och fördelar när
            det gäller tillgången till utländsk expertis. Denna lösning, sedd
            i sammanhang med Riksdagens revisorer, RRV och andra utvärderingsorgan
            blir, som vi tror, en mycket bra helhetslösning.
          </note>
          <note>
            Moderaterna nöjer sig i reservation 26 inte med den avvikande
            uppfattningen om utvärderingsfunktionen. De reserverar sig på
            alla punkter till förmån för revisorernas förslag - utom där utskottsmajoriteten
            tillstyrkt. Det förefaller märkligt att inte ett enda av majoritetens
            argument har fallit Moderaterna på läppen.
          </note>
          <note>
            Revisorernas första yrkande om en översyn av resultatstyrningen
            är redan på gång, vilket revisorerna själva noterat. Samma sak
            gäller det andra yrkandet, om översynen av anslagsstruktur och
            tillhörande frågor. Det fjärde yrkandet rör en utvärdering av
          </note>
          <note>
            Sidas upphandling av konsulter. Där framstår det som onödigt
            att lösa problemen genom en särskild utvärdering. Det sjätte gäller
            en utredning av samordningen mellan det svenska utvecklingssamarbetet
            och
          </note>
          <note>
            EU:s. Där framstår det också som mindre meningsfullt att i nuläget
            göra så omfattande insatser.
          </note>
          <note>
            Det tredje yrkandet, om en utvärdering, har jag tidigare kommenterat.
            Detsamma gäller yrkande 5, där vi är ense om behovet av en översyn
            av de enskilda organisationernas roll. Vart syftar Moderaterna
            med sin omfattande reservation? Det är min fråga.
          </note>
          <note>
            Fru talman! Efter ett ganska långt anförande vill jag avsluta
            med att återigen tillstyrka utskottsmajoritetens förslag i sin
            helhet och yrka avslag på alla reservationer fogade till betänkandet.
            Så är det gjort två gånger för säkerhets skull.
          </note>
          <note type="speaker">
            Anf. 33 BERTIL PERSSON (m) replik:
          </note>
          <note>
            Fru talman! Berndt Ekholm förvånar mig oerhört, fru talman. Han
            vet ändå att Riksdagens revisorer är riksdagens kontrollorgan.
            När de griper in och granskar en verksamhet och lägger fram sex
            viktiga och tunga förslag om hur man ska förändra verksamheten
            i biståndet är det ett helt och två halva av dessa förslag som
            Socialdemokraterna kan tänka sig att vara med på.
          </note>
          <note>
            Jag tycker att Riksdagens revisorer är en viktig funktion här,
            och ett viktigt medel för oss när det gäller att granska regeringens
            verksamhet. Jag menar att man ska ta det Riksdagens revisorer
            kommer med som förslag på allvar. Man ska inte försöka sopa det
            här under mattan i alla fall utom då man är absolut tvungen att
            följa deras förslag. Jag är ganska upprörd över den behandling
            som Riksdagens revisorer får av
          </note>
          <note>
            Socialdemokraterna.
          </note>
          <note>
            Det andra jag vill ta upp är att Berndt Ekholm står här och säger
            att inga anslag undgår Moderaterna.
          </note>
          <note>
            Det må vara. Men i så fall ska han också tala om att vi har en
            betydligt kraftigare satsning på Afrika än vad regeringen har.
            Vi har också en betydligt kraftigare satsning på enskilda organisationer
            än vad regeringen har. Sedan är slutsumman lägre - ja. Men det
            är inte på det viset att allting är sänkningar, utan detta är
            ett led i en ny inriktning, ett lärande i biståndet när det gäller
            hur man får det effektivare.
          </note>
          <note type="speaker">
            Anf. 34 BERNDT EKHOLM (s) replik:
          </note>
          <note>
            Fru talman! Anklagelsen att vi i utskottet inte skulle ha tagit
            revisorernas förslag på allvar är nog en uppfattning som ingen
            som varit med i utskottet delar. Snarare skulle jag mycket väl
            kunna vänta mig viss kritik riktad mot mig själv därför att vi
            vid denna genomgång av riksdagsrevisorernas förslag varit alltför
            noggranna.
          </note>
          <note>
            Det finns många olika skäl att se väldigt seriöst på vad revisorerna
            gör; det tycker jag att vi också har gjort. Vi har faktiskt dissekerat
            vad man har skrivit.
          </note>
          <note>
            Regeringen, som är en klok regering, har lyssnat under resans
            gång, som det brukar vara när det gäller revisorernas arbete.
            Ett förändringsarbete har redan satts i gång.
          </note>
          <note>
            På en och annan punkt finns dock vad som kanske skulle kunna
            kallas för missuppfattningar, eller nästintill det, från revisorernas
            sida om hur saker och ting ligger till. På några enstaka punkter
            skulle det kunna vara så att vi har olika politisk uppfattning,
            exempelvis om hur utvärderingsfunktionen ska vara. Men det är
            nog inte någon av de sex punkter och underpunkter som finns som
            vi inte mycket noga har tittat på, så det är i sak åtgärdat. Ändå
            vill moderaterna reservera sig och slå in öppna dörrar - naturligtvis
            bara av partipolitiska skäl, inte av sakskäl som jag ser det.
          </note>
          <note>
            När det gäller moderaternas sänkta biståndsambitioner är det
            väl att Bertil Persson ändå kan hitta någon punkt där moderaterna
            har lite starkare ambitioner än regeringen och socialdemokraterna.
            Men faktum kvarstår, nämligen att moderaternas totala sänkning
            slår mot de allra flesta anslagen och mot totalen på ett så kraftfullt
            sätt att t.o.m. K-G Biörsmark blir upprörd över ert förslag. Det
            är väl bara att konstatera att ni mäler er ur den gemenskap som
            finns i Sveriges riksdag när det gäller att värna biståndet.
          </note>
          <note type="speaker">
            Anf. 35 BERTIL PERSSON (m) replik:
          </note>
          <note>
            Fru talman! Jag är beredd att hålla med Berndt
          </note>
          <note>
            Ekholm i så måtto att för oss är utvecklingen, inte givandet,
            det väsentliga i fråga om biståndet. Men när man står här och
            talar om att det har funnits enighet i utskottet om revisorernas
            förslag - detta i ett läge där det finns reservationer - måste
            jag säga att jag inte förstår hur Berndt Ekholm läser handlingarna.
          </note>
          <note>
            Det är utomordentligt viktigt att alla verksamheter, även biståndet,
            utsätts för både extern revision och intern revision av controllertyp.
            Det är bra att det finns ett utvecklingsorgan av typen EGDI, som
            dessutom har kommit med väldigt många synpunkter som stämmer utomordentligt
            väl med vad jag har anfört här i kammaren, exempelvis att bra
            bistånd lyckas omgående och att dåligt bistånd inte blir bättre
            därför att man håller på länge.
          </note>
          <note>
            Jag menar bestämt att man ska ta revisorerna på allvar och inte
            vifta bort dem, vilket faktiskt är vad den socialdemokratiska
            gruppen och majoriteten i utskottet har gjort. Jag tycker att
            revisorerna är ett alldeles för viktigt organ för att bara viftas
            bort och för att i alla väsentliga avseenden få avslag.
          </note>
          <note type="speaker">
            Anf. 36 BERNDT EKHOLM (s) replik:
          </note>
          <note>
            Fru talman! Nu blandar Bertil Persson bort korten.
          </note>
          <note>
            Han säger att jag närmast ljuger om att det råder stor enighet
            om någonting. Men vad var det som det rådde stor enighet om? Jo,
            om att vi tar frågan på allvar. Jag tror faktiskt det. Vi har
            verkligen dissekerat revisorernas rapport och lagt ned mycket
            energi på detta.
          </note>
          <note>
            Det var den saken som jag uttalade mig om. Jag förutsätter alltså
            att det råder stor enighet om detta. Sedan vet jag mycket väl
            - jag kan läsa reservationerna och också en del mellan raderna
            - att det när det gäller åtgärderna kan finnas delade meningar.
          </note>
          <note>
            Jag vidhåller vad jag tidigare har hävdat och skulle kunna gå
            så långt att jag faktiskt säger att moderaterna inte tar revisorernas
            rapport på allvar. Kanske skulle jag våga mig på påståendet att
            de knappast har läst rapporten. Men eftersom de är ett moderat
            parti och befinner sig i opposition är det väl säkrast att klippa
            till rejält och reservera sig mot alltihop för att få en ordentlig
            politisk strid om det här - så kan man faktiskt tolka vad ni har
            gjort. Det finns ju inga nyanser i er reservation.
          </note>
          <note>
            Bertil Persson återkommer till givandet som något ganska sekundärt
            men jag lade faktiskt märke till vad
          </note>
          <note>
            Bertil Persson sade i sitt huvudanförande. Han sade att givandet
            inte är viktigt. Jag tror att det inte är bra formulerat men förstår
            att innebörden är att vad som är syftet att få genomfört är det
            centrala. Men givandet är faktiskt ganska viktigt - svenskarna
            tycker det.
          </note>
          <note>
            Anf. 37 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Det gäller den utredning som Folkpartiet i motionssammanhang
            i flera år har krävt men där vi fått nej. Tydligen ska regeringen
            nu äntligen tillsätta en utredning. Berndt Ekholm säger att det
            är att slå in öppna dörrar när vi nu skriver om att utredningen
            ska titta på demokratimålet, biståndsmålen, oberoendmålet osv.
            Ja, jag vet inte. Utredningen utlovades någon gång i mars. Nu
            är det december men jag har ännu inte sett något direktiv så jag
            vet inte om jag slår in öppna dörrar eller inte. Vi får väl se
            vad framtiden utvisar.
          </note>
          <note>
            Sedan till detta med att vi vill ha demokratimålet som det övergripande.
            Jag har tidigare här försökt att förklara det och ska försöka
            göra det återigen. Syftet med biståndet, utvecklingssamarbetet,
            är naturligtvis att höja de fattiga folkens levnadsnivå. Men sedan
            har vi sex delmål. Av de sex delmålen vill vi, precis som det
            står i reservationen, att demokratimålet ska vara det övergripande
            delmålet.
          </note>
          <note>
            Berndt Ekholm ställde en fråga till mig och jag ska besvara den.
            Frågan var: Vilken biståndsnivå skulle ni kunna uppnå med moderaterna?
            Jag kan bara peka på historien och svara: När vi har uppnått
          </note>
          <note>
            1 % av BNI till biståndet, som det varit i borgerliga regeringar.
            Tidigare fick jag det positiva omdömet att
          </note>
          <note>
            Folkpartiet är bättre förhandlare i regeringssits. Det tar jag
            gärna till mig. Jag hyser alltså ingen större oro där.
          </note>
          <note>
            Sedan har jag en fråga till Berndt Ekholm. Det gäller utgiftstaket.
            Budgeten för biståndet är ungefär
          </note>
          <note>
            1,6 % av statsbudgeten. Men när man skulle gå ned, för att klara
            utgiftstaket, tog man 40 %. Varför?
          </note>
          <note type="speaker">
            Anf. 38 BERNDT EKHOLM (s) replik:
          </note>
          <note>
            Fru talman! Det är bara att läsa det särskilda yttrandet om Biståndsutredningen,
            och det är vad jag har ägnat mig åt. Men när jag läser det och
            ser vad det innehåller har jag väldigt svårt att se att det som
            står där inte är det som har kommit till offentligheten när det
            gäller vad utredningen ska handla om. Jag förstår inte behovet
            av att skriva ett särskilt yttrande om man inte tillför någonting
            nytt. Detta var orsaken till min kommentar.
          </note>
          <note>
            I fråga om demokratimålet försiggår det en form av tricksande
            eller också är det ett mycket dåligt språkbruk från Folkpartiets
            sida. Ni har faktiskt formulerat att demokratimålet finns som
            ett överordnat mål. Men det finns nu ett överordnat mål och det
            är att höja de fattiga folkens levnadsnivå. Jag förutsätter att
            Biståndsutredningen diskuterar formuleringstekniken, alltså om
            det ska heta just så. Moderaterna har föreslagit en annan formulering
            som jag förutsätter kommer att diskuteras i utredningen. Fattigdomsbekämpningen
            som samlingsbegrepp kommer i alla fall att vara det överordnade
            målet.
          </note>
          <note>
            Ni har här antytt att ni vill ha ett annat överordnat mål. Om
            ni menar någonting annat har ni uttryckt er oklart.
          </note>
          <note>
            När det gäller detta med att enprocentsmålet för biståndet har
            nåtts under borgerliga regeringar kan jag säga att det vid åtminstone
            ett av de tillfällena knappast var den borgerliga regeringens
            förtjänst. En viss eftersläpning förekommer ju när man mäter hur
            enprocentsmålet uppnås i fråga om DAC-
          </note>
          <note>
            definitionerna. Det är ju inte riktigt så att man kan ta biståndsbudgeten
            och mäta rakt av, utan det är de utbetalda medlen som mäts.
          </note>
          <note>
            Slutligen gäller det begränsningen och de
          </note>
          <note>
            40 procenten. Det är självklart att det när man sitter i ett
            extremt akut läge och är hårt trängd är lättare att ge sig in
            på poster där det finns reservationer för att se var man kan skära
            än att ge sig in på att skära ned på arbetslöshetsersättning,
            på bidrag till skolor osv.
          </note>
          <note>
            Det säger sig självt. Även vi i majoriteten kan känna en viss
            tveksamhet inför den storlek på nedskärningsbeloppet som det blev.
          </note>
          <note>
            Anf. 39 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Först vill jag tacka Berndt Ekholm för det klara
            beskedet om utgiftstaket. Det var bra att det kom från en socialdemokratisk
            talesman i talarstolen här i riksdagen. Det betyder att Berndt
            Ekholm och åtminstone socialdemokraterna här i riksdagen ställer
            upp på att de kraftiga nedskärningarna som skulle vara med och
            sanera svensk ekonomin inte skulle tas från biståndet. Det var
            fel politik. Det är bra.
          </note>
          <note>
            Utredningen ska komma. Det är bra. Vi får väl se hur det ser
            ut när vi får direktiven. Då vet vi om vi har slagit in öppna
            dörrar eller inte. Det får vi vänta med tills de kommer.
          </note>
          <note>
            När det gäller demokratimålet kan jag bara läsa vad som står
            i vår reservation. Vi har argumenterat för att demokratimålet
            är så viktigt, att demokratin är fundamentet för utveckling och
            att bland de sex delmål som vi har ska demokratimålet vara det
            övergripande. Det står: "Av dessa skäl bör demokratimålet bli
            överordnat delmålen inom biståndspolitiken." Det är bara att läsa
            innantill. Jag förstår inte varför det skulle vara något oklart
            med detta.
          </note>
          <note>
            Att de borgerliga regeringarna har lyckats med att uppnå enprocentsmålet
            försöker nu Berndt Ekholm tricksa bort på något sätt, men faktum
            kvarstår. Det var då det skedde. Den historiskt låga nivån på
            0,7 %, som dåvarande biståndsministern kallade för skammens gräns,
            uppnåddes under en socialdemokratisk regering. Om Berndt Ekholm
            försvarar detta betyder det att Berndt Ekholm ställer upp på resonemanget
            att det är världens fattiga som ska vara med och sanera svensk
            ekonomi. Jag tycker att det är fel utgångspunkt.
          </note>
          <note type="speaker">
            Anf. 40 BERNDT EKHOLM (s) replik:
          </note>
          <note>
            Fru talman! Jag sade faktiskt inte att vi inte tycker att också
            biståndet ska bära de bördor som krävs för att lösa den ekonomiska
            krisen. Jag sade i mitt anförande att det var självklart att det
            skulle göra det. Jag förstår inte var K-G Biörsmark har hört det.
            Det enda jag sade var att det kan diskuteras om det var rimligt
            att 40 % av dessa 8 miljoner ska bäras av biståndet.
          </note>
          <note>
            Visst kan det diskuteras, men jag har aldrig sagt att vi inte
            ska ta vårt ansvar.
          </note>
          <note>
            Sedan finns det en naturlig förklaring till att det blir en högre
            andel på biståndet. Det är naturligt att man inriktar sig på de
            reservationsmedel som finns.
          </note>
          <note>
            Det skulle vilken regeringen som helst ha gjort, oavsett färg.
          </note>
          <note>
            Låt mig sedan gå över till demokratimålet. Jag hävdar fortfarande
            att er text är väldigt oklar. Nu kommer vi att få en biståndsutredning,
            därför behöver vi inte slå varandra i huvudet alltför mycket med
            detta.
          </note>
          <note>
            Å andra sidan skulle det vara mycket intressant att höra K-G
            Biörsmarks åsikt om en sak. Ni brukar, liksom Moderaterna, hävda
            att utvecklingen i Stillahavsområdet och Sydostasien är så lysande.
            Bertil
          </note>
          <note>
            Persson tog upp det. Men det är inte tack vare demokrati och
            mänskliga rättigheter som det varit en lysande utveckling där.
            Det är helt andra skäl till detta.
          </note>
          <note type="speaker">
            Anf. 41 MARIANNE ANDERSSON (c) replik:
          </note>
          <note>
            Fru talman! Jag vill börja med att yrka bifall till våra reservationer
            nr 2, 5 och 29, vilket jag inte gjorde i mitt huvudanförande.
          </note>
          <note>
            Sedan har jag några frågor och kommentarer till
          </note>
          <note>
            Berndt Ekholm. En gäller demokratibiståndet och biståndet till
            länder som startar krig. Vi tycker egentligen inte att man ska
            ge bistånd till länder som startar krig med sina grannar. Jag
            undrar vilka synpunkter
          </note>
          <note>
            Berndt Ekholm och Socialdemokraterna har på det.
          </note>
          <note>
            Vi kan ta Etiopen och Eritrea som exempel. Vi menar att man måste
            tala ett språk som dessa ledare förstår och vara tydlig. Vi måste
            visa att vi menar allvar. Det är det instrument vi har. Jag har
            ställt samma fråga till biståndsministern, men det vore bra om
            Berndt Ekholm också kunde utveckla detta.
          </note>
          <note>
            Låt mig sedan återgå till begränsningsbeloppen och den stora
            neddragning som har skett i år. Först vill jag säga att orsaken
            till att Centern var med och bidrog till en minskning av biståndet
            var att svensk ekonomi då befann sig i fritt fall. Det vet naturligtvis
          </note>
          <note>
            Berndt Ekholm om. Nu är det inte så. Nu befinner vi oss i ett
            helt annat läge. Det är därför som vi tycker att man ska gå lite
            fortare fram när det gäller att återta enprocentsmålet. Nu har
            vi en god ekonomisk utveckling.
          </note>
          <note>
            Sedan gällde det begränsningsbeloppen. Berndt
          </note>
          <note>
            Ekholm inledde väldigt fint med bibelcitat. Om man har två skjortor
            ska med dela med sig den ena. Här i
          </note>
          <note>
            Sverige har vi väl minst tio skjortor var, om inte fler.
          </note>
          <note>
            Det som hände i år var att vi inte delade med oss någon. Det
            blev möjligen en T-shirt. Det var detta som hände genom den här
            kraftiga neddragningen.
          </note>
          <note>
            Berndt Ekholm argumenterar här för att det är naturligt att också
            biståndet får delta i upprustningen av
          </note>
          <note>
            Sveriges ekonomi. Men det är inte försvarligt att dra ned det
            så oerhört mycket när vi inte har en akut ekonomisk situation.
          </note>
          <note>
            Jag vill gärna ha ytterligare kommentarer till detta av Berndt
            Ekholm. Jag får inte hans resonemang att gå ihop. När kommer utvärderingen?
            Vilka kommentarer har Berndt Ekholm till det?
          </note>
          <note type="speaker">
            Anf. 42 BERNDT EKHOLM (s) replik:
          </note>
          <note>
            Fru talman! Det gällde bistånd till länder som startar krig.
            Det lär väl knappast utgå ett nytt bistånd till ett land som startar
            krig. I den meningen finns det en parallell till vapenexporten.
            Då går det garanterat via det civila samhället. Nu är den situationen
            kanske inte så aktuell. Det handlar mer om att det startas ett
            krig i ett land som redan får bistånd, t.ex. Etiopen och
          </note>
          <note>
            Eritrea.
          </note>
          <note>
            Då får man göra en avvägning av vilken politik som är den klokaste
            för de fattiga människorna. Vårt bistånd är ju inte riktat mot
            att åstadkomma bra statsmakter. Det är inte det primära. Det primära
            är att vi ska nå en fattigdomsinriktning. Det har hitintills varit
            vår bedömning att gör man snabba avbrott kan man räkna med konsekvenser
            som kanske inte är så bra. Det får vägas från fall till fall.
            Vi har ju ett exempel där vi ha gjort en markering, nämligen i
            Indien. Det var väl i och för sig inte ett alldeles abrupt avbrytande.
            När man bryter ett avtal går det något år innan det händer något
            alla fall.
          </note>
          <note>
            När det gäller Eritrea och Etiopen handlar det helt enkelt om
            en bedömningsfråga. Vad gynnar biståndsmålen bäst? Hitintills
            har vår uppfattning varit den att det är oklokt att göra snabba
            brott i de långsiktiga samarbetsförbindelser som vi har. Jag tror
            att det finns ganska goda skäl för att resonera på det sättet.
            Om det håller på år ut och år in kommer det naturligtvis att få
            en effekt på biståndet.
          </note>
          <note>
            Jag tycker att det som kan sägas är sagt när det gäller begränsningsbeloppen.
            Även om vi hade haft en borgerlig regering hade den gjort precis
            samma sak på grund av budgetprocesslagen. Den hade också skurit
            i biståndet. Det som vi gör för år 2000 är ju inte särskilt uppseendeväckande.
            Hela anslaget betalas ut, plus ett antal miljarder därutöver.
            Jag tycker att det är ett ganska rimligt tillvägagångssätt. Visst
            kan man diskutera storleken på neddragningen för 1999, men jag
            tycker att det är ganska givet att man skulle göra någonting.
          </note>
          <note type="speaker">
            Anf. 43 MARIANNE ANDERSSON (c) replik:
          </note>
          <note>
            Fru talman! Det är självklart att biståndet ska vara fattigdomsinriktat.
            Jag förstår precis resonemanget.
          </note>
          <note>
            Men det är ändå så att samtidigt som man hjälper de fattiga dör
            det många fler i kriget. Det är naturligtvis svårt att ta till
            sig detta. Man skulle kunna ge tydligare signaler i arbetet för
            att åstadkomma att konflikten tar slut. Det skulle kunna ske genom
            det instrument som vi har, nämligen biståndet. Jag förstår konflikten.
          </note>
          <note>
            Jag tycker också att det vore olyckligt att avbryta biståndet
            på det sättet. Men om vi ser det på lite längre sikt, tror jag
            ändå att det är ett nödvändigt steg att ta för att få till stånd
            ett bra styrelsesätt i ett land och undvika att pengarna hamnar
            i svarta hål. Vi kommer tydligen inte överens om detta.
          </note>
          <note>
            Till slut skulle jag vilja fråga Berndt Ekholm en sak. Jag utvecklade
            vår syn på landsbygdsutveckling och jordbrukspolitik i Afrika
            ganska mycket. Hur ser
          </note>
          <note>
            Berndt Ekholm och Socialdemokraterna på att lägga ännu större
            vikt vid just den delen när det gäller biståndet till Afrika?
          </note>
          <note type="speaker">
            Anf. 44 BERNDT EKHOLM (s) replik:
          </note>
          <note>
            Fru talman! Detta att avgöra hur man ska agera för att få stopp
            på krig är, som Marianne Andersson också vet, en oerhört svår
            fråga. Ibland kan det som
          </note>
          <note>
            Marianne Andersson förelår säkert vara den rätta åtgärden. I
            andra sammanhang är det inte det. I stället handlar det kanske
            om diplomatiska kanaler, om arbete i FN. Kanske ska man avbryta
            någonting annat, vapenleveranser eller vad det nu kan vara.
          </note>
          <note>
            Man måste alltså göra en bedömning från fall till fall och i
            enlighet med den lagstiftning vi har i Sverige och de regelverk
            vi följer. Det går inte att ge ett bra svar. Det enda man kan
            säga är bra är att vi för den här debatten, för då kommer ju regeringen
            och andra aktörer att uppmärksamma att vi känner en viss osäkerhet
            på det här området.
          </note>
          <note>
            Sedan till frågan om stöd för ett hållbart jordbruk i
          </note>
          <note>
            Afrika. Jag vill hävda att det är precis det vi håller på med.
            Vi gör omfattande insatser för landsbygdsutveckling, inklusive
            ett hållbart jordbruk i Afrika. Jag utesluter inte att det kan
            gå att göra ännu mer. Det måste rimligen vara en bedömning primärt
            från Sida, som har överblick över hur mycket man nu gör, om man
            kan göra mer och om det är en rimlig insats i förhållande till
            vad man får för utdelning. Men jag vill hävda som en grundläggande
            ståndpunkt att vi gör mycket redan nu.
          </note>
          <note type="speaker">
            Anf. 45 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Berndt Ekholm tog tidigare upp det här med målen
            - 1 % år 2004 och 2 % på sikt. Med tanke på inledningsorden från
            Bibeln och eftersom jag vet att Berndt Ekholm varit broderskapsordförande
            förutsätter jag att det inte är så att Berndt Ekholm inte anser
            att det behövs ett ökat bistånd, och att 2 %
          </note>
          <note>
            framöver faktisk skulle vara rimligt.
          </note>
          <note>
            2 % är ju ungefärligen vad vi använder för det svenska försvaret,
            trots att vi i dag inte ser några militära hot mot Sverige. Samtidigt
            kan vi ju se oändligt stora hot internationellt mot vår globala
            överlevnad. Klimat- och miljöfrågorna är stora, liksom frågorna
            om krig, fattigdom osv. Jag skulle gärna vilja veta hur Berndt
            Ekholm står i förhållande till ökat bistånd långsiktigt.
          </note>
          <note type="speaker">
            Anf. 46 BERNDT EKHOLM (s) replik:
          </note>
          <note>
            Fru talman! Min åsikt är att vi har ett mycket bra volymmål för
            svenskt bistånd, och det är enprocentsmålet. Det målet ligger
            faktiskt 50 % över de andra ländernas mål, som de som regel inte
            bryr sig ett skvatt om att uppfylla. USA ligger väl inte ens på
          </note>
          <note>
            0,2 %, som nämndes här tidigare.
          </note>
          <note>
            Utöver enprocentsmålet ska vi, tror jag, också inrikta oss på
            samstämmighet i politiken, en effektivare handelspolitik som stämmer
            med biståndspolitiken, en effektivare utrikespolitik och en effektivare
            miljöpolitik. Jag kan fortsätta uppräkningen. De här insatserna
            är inte gratis. De kostar också pengar - säkerligen ur statskassan,
            utöver det allmänna samhället i
          </note>
          <note>
            Sverige.
          </note>
          <note>
            Jag tror att det är mycket bättre att göra insatser på plats
            som ett komplement - man kan se det baklänges egentligen, men
            i det här fallet ser jag det som ett komplement till biståndet
            - än att satsa på att försöka uppnå ett tvåprocentsmål för biståndet.
            Jag är ganska övertygad om att det är på det sättet, och jag tycker
            att det är den inriktningen man bör ha i det fortsatta arbetet.
          </note>
          <note type="speaker">
            Anf. 47 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! När det gäller de fattiga ländernas situation har
            t.ex. kyrkorna sedan ganska länge drivit något som man kallar
            för Jubel 2000. Det bygger på att man ska hjälpa de fattiga länderna
            med skuldavskrivningar. Det är mycket stora summor. Flödet är
            i dag sådant att de fattiga ländernas betalningar till de rika
            länderna för lånen är betydligt större än vad de klarar av eller
            vad som är rimligt, också utifrån biståndsmålen.
          </note>
          <note>
            Hur ska man över huvud taget kunna leva upp till detta? Hur ska
            man få en balans i ekonomin så att de fattiga länderna inte ska
            behöva vara livegna under de rika länderna genom sitt beroendeförhållande
            med tanke på lån och skuldavskrivningar?
          </note>
          <note type="speaker">
            Anf. 48 BERNDT EKHOLM (s) replik:
          </note>
          <note>
            Fru talman! Jag tror bestämt att man ska satsa mycket på det
            här med skuldavskrivningar. Jag var väldigt tveksam när jag började
            jobba med biståndsfrågor. Men jag har lärt mig mer om det här
            och insett att detta är ganska grundläggande för att de fattiga
            länderna ska utvecklas. Det bör man lägga ned mycket resurser
            på, och det gör också världssamfundet genom olika initiativ, senast
            det s.k. HIPC-initiativet.
          </note>
          <note>
            Det sker bl.a. i Världsbankens och IMF:s regi, och det har ju
            nått lite större framgång på sistone.
          </note>
          <note>
            Jag tror dock att Sverige, om vi ser det över flera år, redan
            satsar mycket stora belopp i initiativet. Det är ganska självklart
            att vi kan - om vi håller oss till enprocentsmålet - satsa större
            belopp framöver.
          </note>
          <note>
            Men det kan ju inte vara rimligt att det bara är
          </note>
          <note>
            Sverige som ska finansiera initiativet. Faktum är att de stora
            industrinationerna, G 7-länderna, faktiskt får ta sitt ansvar.
          </note>
          <note>
            En av de viktigaste insatserna vi kan göra just nu är att vi
            är EU-medlemmar. Vi måste få en bättre solidaritet i EU-kretsen.
            Första steget borde vara att se till EU-länderna lever upp till
            FN:s rekommenderade mål om 0,7 %. De ligger långt därifrån. Några
            länder, som Storbritannien, är på väg åt rätt håll. Men alltför
            få länder har inte uppnått det målet. Den första åtgärden vi ska
            vidta kan inte vara att bara skjuta in oss på vad vi i Sverige
            kan göra mer. Vi måste ha ett större perspektiv om vi ska nå resultat.
          </note>
          <note>
            Anf. 49 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Tack för de vänliga välkomstorden.
          </note>
          <note>
            För en vecka sedan kom jag hem från en resa i östra Afrika. Det
            var min första resa sedan jag blev biståndsminister till två av
            våra samarbetsländer.
          </note>
          <note>
            Under mina dagar i Tanzania och Uganda hann jag uppleva mycket,
            inte minst många kontraster och konflikter, t.ex. mellan det moderna
            urbana mediesamhället och det gamla traditionella jordbrukarsamhället,
            mellan fullt utvecklad IT-teknik på flygplatsen i Entebbe och
            hackan som kvinnorna luckrade upp jorden med på de otaliga små
            jordlotterna runtom i
          </note>
          <note>
            Uganda och Tanzania och mellan hoppfulla tonårsflickor på en
            internatskola, fattiga på resurser men rika på framtidstro, och
            en annan tonårsflicka, Melissa. Hon var 17 år och fullt upptagen
            med att ta hand om sina yngre bröder efter det att föräldrarna
            dött i aids för fyra år sedan. Jag träffade Melissa och hennes
            bröder i den lilla shamba - lerhydda - som de bodde i bland bananplantor
            och andra odlingar. Tre av bröderna är hivpositiva, en av dem
            har långt framskriden aids. Han var hemma från sjukhuset i Bukoba,
            men otroligt svag. Hans små ben orkade knappt bära honom. Denna
            familj stöds av projektet Huyawa
          </note>
          <note>
            - stöd till barn - som drivs av den evangelisklutherska kyrkan
            i Tanzania med skolavgifter, skolkläder, sjukhuskostnader, m.m.
          </note>
          <note>
            De här barnens historia är fruktansvärt tragisk.
          </note>
          <note>
            Samtidigt kunde jag se att Melissa äger en kraft som gör att
            hon orkar kämpa. Hon fortsätter att odla jorden de har fått ärva.
            Hon sköter om sina småsyskon och ser till att de kommer till skolan.
            Hon håller huvudet högt, hon arbetar för en ljusare framtid för
            sig själv och sina syskon. Det är just denna kraft, dessa ansträngningar
            hos de allra fattigaste, som det svenska biståndet ska stödja.
            Kärnan i vårt utvecklingssamarbete förblir att stödja fattiga
            människor att ta makt över sin egen framtid.
          </note>
          <note>
            I grunden handlar det om människovärdet - om alla människors
            lika värde och om hur vi förknippar människovärdet med de sociala
            och ekonomiska villkoren och med frågan om samhällets organisation
            och struktur. För mig som socialdemokrat är det självklart att
            människovärdet kommer till uttryck i en kamp för utjämning av
            de sociala och ekonomiska villkoren, men det är också en fråga
            om makt och om hur makten ska fördelas.
          </note>
          <note>
            Respekten för Melissa och hennes rättigheter måste prägla samarbetet
            för global utveckling. Den förskräckande verklighet vi möts av
            i TV-rutan med konflikter, svält och kriminalitet har orsaker
            som grundar sig i fattigdom och brist på utvecklingsmöjligheter.
            Det är fattigdomen vi måste utrota.
          </note>
          <note>
            Fru talman! När vi talar om bistånd tänker vi ofta på brunnsborrning,
            skolbyggen och hälsocentraler, och det biståndet behövs. Och fortfarande
            måste en stor del av biståndet gå till katastrofhjälp i form av
            mat, medicin och sjukvårdsmaterial för att lindra människors nöd
            efter krig och katastrofer. Men vi måste också sätta in biståndet
            i ett större sammanhang för att säkerställa att insatsen blir
            effektiv och uthållig. Det räcker t.ex. inte med att bara bygga
            en skola för att få en bra utbildning. Det behövs en läroplan,
            utbildade lärare, relevant undervisning, läromedel och kanske
            också särskilda insatser för att alla barn, t.ex. flickor och
            funktionshindrade barn, ska få samma möjligheter. Därför behövs
            samverkande insatser på flera nivåer.
          </note>
          <note>
            Låt mig ge ett exempel på detta. Vi håller just nu på att tillsammans
            med länder i östra Afrika ta fram strategier för att utveckla
            regionen kring Victoriasjön.
          </note>
          <note>
            För att de människor som bor där ska få ett bättre liv krävs
            insatser på flera olika områden samtidigt. Miljöinsatser för att
            rena Victoriasjön behövs för att människor i området ska kunna
            utnyttja dess resurser.
          </note>
          <note>
            Jordbruksreformer måste genomföras för att ge hushållen intäkter,
            och det behövs ett stöd till utbyggnad av infrastruktur för att
            öka möjligheterna till näringslivsutveckling. Samtidigt behövs
            insatser för att förbättra tillgång till vatten och till god hälsovård.
            De olika insatserna ska samverka i vetskap om att det ena skapar
            bättre förutsättningar för det andra. För att garantera att det
            svenska stödet ger resultat måste många aktörer vara inblandade
            och samarbetet bygga på förtroende och ömsesidighet.
          </note>
          <note>
            Fru talman! På torsdag kommer regeringen att fatta beslut om
            direktiven till en parlamentarisk utredning om Sveriges politik
            för global utveckling. Vi gör det i ljuset av de nya förutsättningar
            som globaliseringen skapar. Vår värld är i dag mer sammanflätad
            än den var när vår biståndspolitik utformades för 25
          </note>
          <note>
            år sedan. Ett helhetstänkande måste genomsyra relationerna med
            världens fattiga, så att olika politikområden stöder varandra.
            För att effektivt bekämpa fattigdomen måste samstämmigheten öka
            mellan t.ex.
          </note>
          <note>
            utrikes- och säkerhetspolitik, jordbrukspolitik, miljöpolitik,
            handelspolitik och biståndspolitik. Utredningens uppgift är att
            lägga grunden för en modern politik för vårt svenska och europeiska
            utvecklingssamarbete inför nästa millennium. En viktig utgångspunkt
            i arbetet är att uppnå en bred parlamentarisk uppslutning kring
            det svenska utvecklingssamarbetet. En annan viktig utgångspunkt
            är att folkrörelserna och frivilligorganisationerna bidrar med
            sina kunskaper och erfarenheter.
          </note>
          <note>
            Sverige är ett av de fyra länder som når upp till
          </note>
          <note>
            FN:s rekommenderade mål att ge 0,7 % av BNI i bistånd. Jag räknar
            med att vi inom statsbudgetens utgiftstak ska kunna göra biståndsutbetalningar
            före årets slut så att Sverige också 1999 uppfyller 0,7-
          </note>
          <note>
            procentsmålet, om inte något oförutsett inträffar.
          </note>
          <note>
            I budgeten för nästa år höjs ramen för utvecklingssamarbete med
            1,3 miljarder kronor till 12 ½
          </note>
          <note>
            miljarder. Det är den största ökningen under de senaste tio åren.
            Vi kommer dessutom att betala ut drygt 2 miljarder av sparade
            medel. Sammantaget blir det en mycket kraftig ökning av biståndet.
            Det betyder att vi kan öka stödet till några prioriterade områden.
            Det långsiktiga stödet till framför allt Asien och
          </note>
          <note>
            Afrika kommer att öka. Genom skuldlättnader till de fattigaste
            länderna och ett ökat sektorstöd inom landramarna ska vi bidra
            till en ytterligare förbättring av förutsättningarna för våra
            samarbetspartner att bekämpa fattigdomen. Stödet till hälsovård,
            utbildning och demokratisering är viktiga delar som ska bidra
            till att skapa samhällen i fred och välfärd.
          </note>
          <note>
            Vi kommer också att öka stödet till områden som drabbats av konflikter
            och katastrofer. De humanitära insatserna och stöd till återuppbyggnad
            i bl.a. Balkan och Centralamerika ska lägga grunden för nya demokratiska
            samhällen. Vi kommer dessutom att satsa mer på forskning, kunskap
            och institutionsuppbyggnad för att bidra till att stärka fattiga
            länders och människors möjligheter att själva ta sig ur sin fattigdom.
          </note>
          <note>
            Ett effektivt bistånd ska stödja de nyckelområden som skapar
            utveckling. Mänskliga rättigheter och demokrati är ett sådant
            område. Vi måste stärka människors deltagande i och inflytande
            över beslutsprocesser och främja mångfald och pluralism. Det kan
            handla om allt från stöd till att utarbeta grundlagar till att
            bidra till att bygga upp institutioner som bär upp ett demokratiskt
            samhällssystem och att stödja folkrörelser och enskilda organisationer
            som bär upp det civila samhället. Att stärka kvinnans roll i samhället
            och att värna om minoriteter är också viktiga insatser för utveckling.
          </note>
          <note>
            Respekt för de fattigas rättigheter är en förutsättning i arbetet
            att bekämpa fattigdomen. Endast när de politiska och medborgerliga,
            de ekonomiska, sociala och kulturella rättigheterna är tillgodosedda
            kan vi få en jämlik värld, där alla människor har samma möjligheter.
            Vägen till utveckling går alltid genom respekten för människans
            okränkbara rättigheter.
          </note>
          <note>
            Barn och unga är ett annat nyckelområde inom utvecklingssamarbetet.
            Förbättrade uppväxt- och levnadsförhållanden för barnen ger positiva
            utvecklingseffekter för hela samhället. Barnens familjer måste
            få en möjlighet till försörjning, och skolan ska göras tillgänglig
            för alla barn. På uppdrag av riksdagen, och i enlighet med regeringens
            beslut, arbetar regeringen för att utveckla ett barnperspektiv
            i utvecklingssamarbetet utifrån FN:s konvention om barnets rättigheter.
            Arbetet mot sexuellt utnyttjande av barn, barnsoldater och barnarbete
            fortsätter.
          </note>
          <note>
            Skuldbördan i många av de fattigaste länderna utgör ett allvarligt
            utvecklingshinder. Sverige har länge arbetat enträget för att
            hela det internationella samfundet ska ta ansvar för att förbättra
            de mest skuldtyngda ländernas situation. Under Världsbankens och
          </note>
          <note>
            Internationella Valutafondens årsmöten i Washington i september
            kom ett genombrott som innebär att det s.k. HIPC-initiativet för
            skuldlättnader till de fattigaste länderna får mer resurser och
            omfattar fler länder.
          </note>
          <note>
            Handelspolitiken är ett av de områden där frågan om samstämmighet
            är mest aktuell och mest kontroversiell. De flesta är eniga om
            att ökad integration av de fattigaste länderna i världsekonomin
            är nödvändig om än inte tillräcklig för att uppnå de internationella
            utvecklingsmålen. Avskärmning och isolering är inte ett möjligt
            alternativ för något land och minst av allt för små fattiga länder.
            För alla länder är internationell protektionism och handelskrig
            ett hot mot möjligheterna till tillväxt och välfärd. Därmed inte
            sagt att enbart liberalisering gynnar alla fattiga länder och
            fattiga människor; för dem behövs också regler som skyddar. Det
            är ett stort misslyckande att WTO-mötet i Seattle avslutades utan
            några resultat.
          </note>
          <note>
            Två mycket viktiga hinder för utveckling på 90-
          </note>
          <note>
            talet har varit de många konflikterna och den snabba spridningen
            av hiv-aids. De väpnade konflikterna utgör ett direkt hot mot
            internationell fred och säkerhet. Etnisk rensning, fördrivning
            av människor från deras hem och andra övergrepp mot civilbefolkningen
            är vardagliga inslag i dagens väpnade konflikter.
          </note>
          <note>
            Merparten av Sveriges humanitära bistånd, både det bilaterala
            och det via FN-organen, avser länder och regioner som drabbats
            av konflikt. Vi kommer att ge hög prioritet åt att stärka biståndets
            roll för att förebygga och bidra till stadigvarande lösning av
            väpnade konflikter, stärka strävanden efter dialog och lägga grunden
            för en framtida demokratisk utveckling.
          </note>
          <note>
            Hiv-aids sprids nu i en snabbare takt än vad som tidigare förutsetts.
            Den statistik som börjar komma fram ger en förfärande bild. I
            exempelvis Zimbabwe har den förväntade livslängden under 90-talet
            sjunkit med 17 år. Hiv-aids är i många länder, främst i Afrika,
            i dag inte ett hälsoproblem bland många andra utan ett samhällsproblem.
            Sverige kommer att intensifiera arbetet och bredda insatserna
            för att minska spridningen och mildra dess globala effekter.
          </note>
          <note>
            Fru talman! Sverige är ett litet land i världen men ett föredöme
            vad gäller internationellt utvecklingssamarbete. Våra strävanden
            att driva utvecklingssamarbete i partnerskap uppskattas såväl
            av våra samarbetspartner som av andra givare i EU och av
          </note>
          <note>
            FN och Världsbanken. Vi vill se ett jämlikt samarbete med ömsesidiga
            rättigheter och skyldigheter, ett samarbete med utgångspunkt i
            landets egen utvecklingspolitik, med ökande inslag av budgetstöd
            och sektorsprogram.
          </note>
          <note>
            I EU ska vi fortsätta att vara en tydlig röst för att förbättra
            biståndets kvalitet. EG-biståndet ska ha en tydligare inriktning
            på fattiga länder och fattiga befolkningsgrupper. Effektiviteten
            måste höjas, dialogen med samarbetsländerna stärkas och administrationen
            förenklas.
          </note>
          <note>
            EG-biståndet ska vara ett komplement till annat bistånd. Kommissionen
            är inget 16:e medlemsland.
          </note>
          <note>
            EU:s agerande måste präglas av större samstämmighet och öppenhet
            och insynen förstärkas. Det är glädjande att den nya EU-kommissionären
            för utvecklingssamarbete, Poul Nielson, delar de svenska prioriteringarna.
          </note>
          <note>
            Fru talman! Biståndet är och ska förbli ett uttryck för Sveriges
            internationella solidaritet med fattiga människor. Det är människor
            som Melissa och de fattiga småbönderna jag besökte i Tanzania
            och
          </note>
          <note>
            Uganda det handlar om när vi formar vårt framtida utvecklingssamarbete.
            Det är deras behov och tankar om framtiden som ska vara vägledande
            för formulering av vår politik och strategier för global utveckling.
            De måste få möjlighet till utveckling. Det är
          </note>
          <note>
            Melissa som ska ta makten över sin framtid.
          </note>
          <note type="speaker">
            Anf. 50 BERTIL PERSSON (m) replik:
          </note>
          <note>
            Fru talman! Jag vill börja med att instämma i glädjen över att
            biståndsministern deltar i biståndsdebatten. Jag är särskilt glad
            att hon använder begreppet utrota fattigdomen om det övergripande
            målet. Anförandet var engagerat, riktigt och det kändes bra. Jag
            tror att det är ett bra löfte för den framtida utvecklingen av
            det svenska biståndet.
          </note>
          <note>
            Jag vill ställa en fråga. Vi såg alla ett TV-program nyligen
            som visade att en tredjedel, troligen hälften, av dollarbiljonärerna
            bor i de fattiga länderna. Det finns en konflikt här. Bör inte
            dessa superrika solidariskt vara med och utrota fattigdomen i
            sina länder, i
          </note>
          <note>
            Indien, i Afrika, i arabstaterna, i Indonesien och i
          </note>
          <note>
            Malaysia?
          </note>
          <note>
            När vi solidariskt ställer upp och tar ansvar - vilket är rätt
            - ska inte de betala skatter och ta sin del av uppgiften att avveckla
            och utrota fattigdomen i sina länder? Bör inte också de ställa
            upp när vi solidariskt gör det?
          </note>
          <note>
            Anf. 51 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Utvecklingssamarbetet handlar om att verkligen göra
            det bättre för människor i de fattiga länderna. Det handlar om
            att utrota fattigdomen. Det är naturligtvis oerhört viktigt hur
            samarbetet går till.
          </note>
          <note>
            Vi vill engagera människorna i det landet och utgå från deras
            behov och deras krav på sin framtid.
          </note>
          <note>
            Det är väldigt mycket av det som partnerskapet handlar om. Det
            gäller att utveckla vårt samarbete i en ömsesidighet. Det handlar
            om att satsa på en ökad tillväxt. Våra insatser ska både kortsiktigt
            och långsiktigt ge en utveckling i landet som kommer alla till
            del.
          </note>
          <note>
            Det upplever jag som oerhört viktigt. Det är det som ligger bakom
            framgången i vårt land. Vi har lyckats fördela tillväxten så att
            den kommit alla till del. Det är naturligtvis en väldigt viktig
            förutsättning för en hel del av de samarbetsländer där vi samverkar.
          </note>
          <note>
            Det gäller att föra en diskussion som handlar om att en ökad
            tillväxt ska komma alla till del.
          </note>
          <note type="speaker">
            Anf. 52 BERTIL PERSSON (m) replik:
          </note>
          <note>
            Fru talman! Jag tar det som ett löfte att det i fortsättningen
            kommer att ställas krav på att man i dessa länder ställer upp
            solidariskt även från dollarbiljonärernas sida när det gäller
            att bekämpa och utrota fattigdomen.
          </note>
          <note>
            Jag har en annan fråga. I Afrika är i dag 15 länder indragna
            i krig. Zimbabwe är inne i ett anfallskrig ända borta i Kongo.
            Vi ger 110 miljoner till Zimbabwe. Kriget där är mycket dyrt.
            Biståndet möjliggör för Zimbabwe att trots allt bedriva krig i
            Kongo. Är detta riktigt?
          </note>
          <note>
            Anf. 53 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Afrika är en kontinent präglad av konflikter och
            krig. Vi vill stödja demokratisk utveckling i de länder som vi
            stöder. Det handlar naturligtvis om att kunna stödja människorna
            och en sådan utveckling.
          </note>
          <note type="speaker">
            Anf. 54 MARIANNE ANDERSSON (c) replik:
          </note>
          <note>
            Fru talman! Jag hade en del frågor som jag ställde i mitt anförande
            till biståndsministern. De handlade bl.a. om biståndet till Guinea
            Bissau och den diplomatiska närvaron. De gällde också förslaget
            till ett mikrostöd till organisationer och grupper som samarbetar
            med andra grupper i andra länder med utgångspunkt från Barentssamarbetet.
          </note>
          <note>
            Jag ställde också frågor om jordbruks- och lantbruksutvecklingen
            i Afrika. Den har mycket stor betydelse för kvinnor, eftersom
            det i stor utsträckning är kvinnor som bedriver jordbruk. Jag
            hade också en fråga om FAO:s livsmedelsbistånd i norra Irak i
            Kurdistan som slår ut bönderna där.
          </note>
          <note>
            Sedan ställde jag också en fråga om villkoren i biståndet och
            länder som startar krig. Jag hade exemplet Etiopien och Eritrea.
            Det kan vara samma sak med
          </note>
          <note>
            Zimbabwe och flera länder. Det gäller alltså villkoren där. Det
            var mina frågor. De var ganska många. Jag förstår att biståndsministern
            inte har tid att svara på allihop. Men om jag kunde få några kommentarer
            vore jag tacksam.
          </note>
          <note>
            Anf. 55 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! När det gäller Marianne Anderssons frågor om situationen
            i norra Irak delar jag bekymret.
          </note>
          <note>
            Tyvärr har det med sanktionerna att göra. Här importerar man
            mat som slår ut den inhemskt producerade. Sverige agerar för mer
            av lokala uppköp. Det mest angelägna är förstås att utvecklingen
            blir sådan att sanktionerna kan lyftas. Jag vill också nämna att
          </note>
          <note>
            Sverige genom t.ex. Qandil lämnar mer utvecklingsinriktat bistånd
            till norra Irak.
          </note>
          <note>
            Sedan var det frågan om Guinea Bissau. Där har regeringen beslutat
            att minska biståndsramen för
          </note>
          <note>
            Guinea Bissau beroende på dels stora outnyttjade reserver från
            tidigare år, dels att möjligheterna till behovsprövad finansiering
            från andra anslag utanför landramen har ökat, t.ex. från regionanslaget
            för Afrika. Nya former för utvecklingssamarbetet övervägs också
            av Sida beroende på hur landets demokratiska utveckling går. Inom
            ramen för ambitionen att stärka den svenska representationen i
            den här delen av Afrika kommer vi att inrätta en ambassad den
            1 januari år
          </note>
          <note>
            2000.
          </note>
          <note type="speaker">
            Anf. 56 MARIANNE ANDERSSON (c) replik:
          </note>
          <note>
            Fru talman! Det är minst andra gången som biståndet minskar till
            Guinea Bissau. Jag kan förstå det, eftersom det finns reserver.
            Jag vet om det. Det har varit väldigt oroligt och väldigt svårt.
            Men det är lite fel signal att vi minskar just när man är på väg
            att stabilisera situationen och slå in på en annan väg än tidigare.
            Det är det som vi vänder oss emot - att man drar ned på det sättet
            nu.
          </note>
          <note>
            Det handlar också om att ha diplomatisk närvaro i landet precis
            nu, under valen och efteråt, för att stabilisera den nya presidenten
            och stödja en demokratisk utveckling i landet. Situationen är
            så oerhört känslig.
          </note>
          <note>
            Att just i det läget dra sig tillbaka, lägga ned ambassaden och
            flytta ut är tveksamt. Då är det viktigt med diplomatisk närvaro,
            så jag hoppas verkligen att det blir så.
          </note>
          <note>
            En fråga som inte biståndsministern hann svara på gällde mikrostödet.
            Man ska ha en oerhört stark kontroll av större åtaganden, och
            allt sådant som vi har pratat om här. Man ska minska fusk osv.
            Men jag tycker att vi kan stödja organisationer som vi vet gör
            ett bra jobb. Jag tänker främst på kvinnoorganisationer. De borde
            utan större krångel och byråkrati kunna få ett litet stöd så att
            de kan åka och träffa varandra för att stödja varandra och grupper
            t.ex. i Murmanskområdet. Där är avstånden långa och kommunikationerna
            mycket dåliga. Det var därför denna idé kom upp. Jag skulle vilja
            ha ett svar på denna fråga. Tycker biståndsministern att det är
            något som är intressant?
          </note>
          <note>
            Jag skulle också vilja ha svar på frågorna om landsbygdsutvecklingen
            och kvinnorna.
          </note>
          <note>
            Anf. 57 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Väldigt mycket av det som Marianne
          </note>
          <note>
            Andersson tar upp och som handlar om att utveckla landsbygden
            och situationen för kvinnor är något som vi verkligen stöder.
            Vi stöder också mikrokrediterna.
          </note>
          <note>
            Det är bl.a. sådana projekt som jag tidigare har varit och tittat
            på i både Indien och Vietnam.
          </note>
          <note>
            Den konkreta frågan om Barents överlåter jag till den ansvarige
            ministern för det området att svara på.
          </note>
          <note>
            Helt klart är dock att detta är att sätt att stödja och utveckla
            småföretagsamhet, att stärka kvinnornas roll som försörjare och
            över huvud taget deras roll i samhället.
          </note>
          <note>
            Organisationerna spelar en viktig roll. Det hoppas jag att jag
            uttryckte när jag berättade hur jag ser på deras roll i den utredning
            om global utveckling som vi nu ska göra. Det råder inget tvivel
            på den punkten.
          </note>
          <note>
            Ungefär 20 % av våra bilaterala medel går ju också via organisationerna.
          </note>
          <note>
            När det gäller Guinea Bissau kan jag säga att vi inom kort öppnar
            en ambassad i Dakar. Detta innebär att vi i fortsättningen kommer
            att ha ett sektionskontor för utvecklingssamarbete i Bissau. Där
            ska det finnas en tjänsteman som kan följa den demokratiska utvecklingen
            noga och också naturligtvis i dialog med landet ta ställning till
            hur vårt fortsatta samarbete ska se ut.
          </note>
          <note>
            Anf. 58 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Det som biståndsministern sade i sitt inledningsanförande
            kan jag ställa upp på till nästan så gott som 100 %.
          </note>
          <note>
            Jag är glad över beskedet att regeringen nu äntligen fattar beslut
            om en bred biståndspolitisk utredning, vilket vi har krävt i flera
            år. Det tackar jag för.
          </note>
          <note>
            Detta är ju i hög grad en budgetdebatt, så jag kommer in på pengar.
            Jag ska ställa två frågor; en penningfråga och en annan fråga.
          </note>
          <note>
            När det gäller pengarna sade biståndsministern att om inget oförutsett
            inträffar ska man kunna leva upp till 0,7 %. Jag ställde en fråga
            i mitt huvudanförande om de här pengarna. Kommer regeringen att
            lägga tillbaka de 900 miljoner som fattas? Detta var ett löfte
            från Pierre Schori här i kammaren. Han talade, som det står i
            protokollet, för hela regeringen. Alla pengarna skulle komma tillbaka.
            Kommer biståndsministern att se till att så blir fallet?
          </note>
          <note>
            Den andra frågan rör en sak som inte har med pengar att göra.
            Vi har begärt detta i flera år. Det gäller en rapport som vi ska
            få inför budgeten över ländernas status när det gäller demokrati
            och mänskliga rättigheter. Den kom inte i år heller, fast vi har
            krävt det i flera omgångar. Nu har den kommit - i samband med
            justeringen. Det är en mycket bra rapport som har kommit. Där
            tas bl.a. upp hur det står till i vissa länder. Jag har en fråga
            när det gäller demokratiutvecklingen i Vietnam och i Zimbabwe.
            På båda ställen kritiseras just utvecklingen på de här områdena.
            Ändå satsar regeringen ganska stora summor där.
          </note>
          <note>
            Vi har i vårt budgetförslag en minskning för de här länderna.
            Anser biståndsministern att man kan sänka biståndet och ställa
            krav på de här länderna?
          </note>
          <note>
            Anf. 59 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Låt mig börja med budgeten. I budgeten för nästa
            år kommer vi att betala ut en ökning som motsvarar 3,4 miljarder.
            Det är samma summa som jag har förstått att min företrädare som
            ansvarig biståndsminister angav under våren, även om fördelningen
            av pengarna ser lite annorlunda ut. Tack vare en annan BNI-beräkning
            och en förbättrad tillväxt ökar inte anslagsramen med 500 miljoner
            som man trodde då, utan med 1,3 miljarder. Detta gör att av de
            reserverade medlen på 2,9 miljarder kommer 2,1 att betalas ut.
            Det återstår alltså 800 miljoner av 2,9
          </note>
          <note>
            miljarder - inte 900, utan 800 miljoner.
          </note>
          <note>
            Min ambition i det fortsatta arbetet är att försöka minska reservationerna.
            Ni som har granskat budgeten för nästa år ser att vi under slutet
            av nästa år fortfarande har över 3 miljarder i reservationsanslag.
            Jag tror att det är utomordentligt viktigt att kunna trappa ned
            de här reservationerna.
          </note>
          <note>
            Jag fick också en fråga om Zimbabwe. Det var bra att jag fick
            den igen. Erfarenheterna av utvecklingssamarbetet med Zimbabwe
            är goda. Biståndet går till jordreformer, till MR och demokrati
            och till hiv och aids. När vi pratar om demokrati och mänskliga
            rättigheter är det viktigt att minnas att vi inte kan lämna de
            människor som bor i de här fattiga länderna åt sitt öde. Det finns
            en förpliktelse att stödja dem i deras utveckling.
          </note>
          <note>
            Anf. 60 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Jag tar frågan om pengarna först. Att biståndet ökar
            beror ju på att vi har den här procentberäkningen. Antingen det
            ligger på 0,72 eller 0,8
          </note>
          <note>
            eller 1 % är det hela kopplat till BNI. Stiger BNI så stiger
            också detta. Det är ju bra - det var det som var tanken från början.
          </note>
          <note>
            Men vad var det som hände nu? Jo, när man skulle gå ned till
            ett budgettak tog man 40 % från biståndet, dvs. nästan 3 miljarder
            kronor. Det var det som kritiserades hårt. Varför skulle biståndet,
            som bara står för 1,6 % av statsbudgeten, helt plötsligt stå för
            40 % av besparingarna? Det har ju orsakat en massa bekymmer. Det
            var då som statsrådet Pierre
          </note>
          <note>
            Schori lovade att allt skulle läggas tillbaka. Det är bara att
            konstatera - antingen det var 800 miljoner eller 900 miljoner
            så skulle pengarna tillbaka. Här är det alltså fråga om ett löftesbrott.
            Det var det som jag var ute efter. Är statsrådet beredd att medverka
            till att detta löftesbrott inte blir verklighet, och att man i
            stället lägger tillbaka pengarna? Det har inte alls med de andra
            pengarna att göra.
          </note>
          <note>
            Jag hoppas att rapporten nästa år kommer i samband med att budgeten
            läggs fram. Den är nämligen ett jättebra kunskapsmaterial för
            oss när vi skriver våra motioner. Det var därför jag tog upp frågan
            om
          </note>
          <note>
            Vietnam och Zimbabwe.
          </note>
          <note>
            Om vi tar t.ex. frågan om Vietnam kan jag säga att det står att
            Vietnam dock är underställt målet att bibehålla enpartistaten.
            Vi tycker att det är fel att vara där så aktivt med den regeringen.
          </note>
          <note>
            När det sedan gäller Zimbabwe och de fattiga människorna vill
            jag säga att det går alldeles utmärkt att stödja dem via enskilda
            organisationer. Man behöver inte gå genom regeringen om det nu
            är en enpartistat.
          </note>
          <note>
            Anf. 61 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Vi pratar faktiskt om vad som ligger i budgeten för
            nästa år. Där har det hela tiden handlat om en summa mellan tre
            och fyra miljarder. Det handlar om 3,4 miljarder efter den fördelning
            som fanns under våren. Nu ser den annorlunda ut, men det är fortfarande
            samma summa som vi ökar med nästa år, vilket innebär att utbetalningarna
            ökar till 0,8 %
          </note>
          <note>
            av BNI. Det är en väldigt bra situation som ger oss möjligheter
            att göra betydligt mer saker nästa år än vad vi har åstadkommit
            detta år.
          </note>
          <note>
            När det gäller frågan om hur vi ska arbeta för ett samhällsskick
            präglat av demokrati i våra samarbetsländer vill jag säga att
            jag ser demokratimålet inte bara som ett mål utan också som ett
            medel. Vad vi vill stödja är en demokratisering. Vi vill stödja
            de fattiga människorna som också bor i dessa länder, och framför
            allt vill vi ha en öppen kanal för att kunna diskutera med de
            styrande i landet. Jag har väldigt svårt att se hur avbrutna samtal
            och avbruten kontakt ska kunna leda till förbättringar och till
            en ökad demokratisering.
          </note>
          <note>
            Att ställa villkor för sitt bistånd visar sig ändå ha en förhållandevis
            liten effekt. Jag tror att vi i vårt fortsatta samarbete - i vårt
            partnerskap - ska söka efter gemensamma värden och försöka bygga
            på dem.
          </note>
          <note>
            De utredningar som Världsbanken har gjort visar tydligt att villkor
            i biståndet har en väldigt liten effekt.
          </note>
          <note type="speaker">
            Anf. 62 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Jag vill höra med biståndsministern lite grann om
            direktiven till den kommande utredningen eftersom hon aviserade
            att de kommer ganska snart. Jag tycker att det är intressant att
            få inblick i vilka möjligheter kommittén har att titta på frågorna
            i ett lite mer långsiktigt och globalt perspektiv och utifrån
            tanken om ett rättvist miljöutrymme - det som kallas faktor 10.
            Man talar ofta om hur vi i i-läderna bör ändra på vårt levnadssätt
            för att ge utrymme för de fattiga människorna att ta del av den
            lilla kaka vi gemensamt förvaltar.
          </note>
          <note>
            Förutom de globala miljöfrågorna gäller det också handel. Kommer
            de aspekterna att komma in i denna utredning, eller är det väldigt
            sektorsuppdelat och inriktat på traditionellt bistånd även när
            det gäller utredningen?
          </note>
          <note>
            Anf. 63 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! De direktiv som regeringen ska besluta om på torsdag
            bygger, som jag sade i mitt anförande, väldigt mycket på resultatet
            av en förändrad värld. Det är en värld där alltfler är beroende
            och där det både finns en större samhörighet och ett större avstånd.
            Sammanflätningen mellan sektorer och människor ser helt annorlunda
            ut i dag än för bara 30
          </note>
          <note>
            år sedan när våra nuvarande biståndsmål började formuleras. Detta
            kommer naturligtvis att vara en viktig utgångspunkt i utredningens
            arbete.
          </note>
          <note>
            Frågorna både om handel och miljö kommer av naturliga skäl också
            att behandlas i denna utredning.
          </note>
          <note>
            När det gäller miljöfrågorna kan jag säga att vi diskuterar dem
            alltmer också i biståndssamarbetet. Miljökonsekvensanalyser görs
            inför varje projekt och varje insats som ska genomföras. När det
            gäller vårt gemensamma bistånd inom EU har Amsterdamfördraget
            lett till att också miljön har fått en mer framskjuten ställning.
            På utvecklingsrådets senaste möte under det finländska ordförandeskapet
            stod också miljöfrågorna oerhört högt på dagordningen.
          </note>
          <note>
            När det sedan gäller handeln kan jag säga att ett ökat marknadstillträde
            och ökade möjligheter för våra samarbetsländer att utveckla sina
            jordbruk och handla med sina jordbruksvaror kommer att vara av
            oerhört stor vikt för deras utveckling.
          </note>
          <note type="speaker">
            Anf. 64 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Jag tackar för den informationen. Det känns positivt
            att vi kan få en bred utredning som tittar på helhetsperspektivet.
            Det gläder mig att handelsfrågorna kommer in. De senaste åren
            har vi väldigt mycket sett på handelsfrågorna utifrån industriländernas
            behov. De fattiga länderna och deras behov har väldigt lite vägts
            in i de handelsavtal som har träffats och som man har arbetat
            med. Detta känns väldigt positivt. Det ger möjligheter att kanske
            också få en helhetsbild och på sikt få ett bistånd som tar ansvar
            för helheten. Det känns väldigt bra.
          </note>
          <note>
            Anf. 65 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Jag har inte så mycket att tilläga mer än att jag
            kan bekräfta det Marianne Samuelsson sade. Det kommer att bli
            en bred utredning där just samverkan mellan olika områden kommer
            att vara viktig att belysa. Det handlar om att våra olika politikområden
            behöver gå i takt för att vårt biståndsarbete och vår biståndspolitik
            ska bli så effektiv och bra som möjligt. Därför är det oerhört
            viktigt att det är en parlamentarisk kommitté och att alla partier
            är representerade. Som jag sade tidigare är utgångspunkten att
            vi ska försöka nå en bred uppslutning omkring det framtida utvecklingssamarbetet.
          </note>
          <note type="speaker">
            Anf. 66 LISELOTTE WÅGÖ (m):
          </note>
          <note>
            Fru talman! Jag vill också passa på att hälsa biståndsministern
            välkommen till denna kammardebatt.
          </note>
          <note>
            Jag tyckte också att det var ett bra anslag som biståndsministern
            hade i sitt inledningsanförande.
          </note>
          <note>
            Framför allt uppskattade jag mycket att barnperspektivet poängterades
            i så pass stor omfattning. Bakgrunden till att jag uppskattar
            det vet biståndsministern mycket väl. Vi har ett gemensamt förflutet
            här och har drivit ett samarbete i dessa frågor tidigare i samband
            med att vi tog fram en barnstrategi.
          </note>
          <note>
            Vi har betonat flera gånger från Moderata samlingspartiets håll
            att det är oerhört viktigt att få fram barnperspektivet just i
            utrikesfrågor och biståndsfrågor - inte minst när det gäller kopplingen
            till demokratiutveckling och mänskliga rättigheter. Barn och ungdomar
            har ju en viktig roll. Deras utveckling och möjligheter till utbildning
            är någon sorts garant för att sköra demokratier så småningom ska
            utvecklas till stabila demokratier. Missar man det är man ganska
            illa ute.
          </note>
          <note>
            Jag har egentligen begärt ordet i dag för att jag vill något
            kommentera den rapport som vi har fått.
          </note>
          <note>
            Utrikesrådet Cedergren skriver på försättssidan att han beklagar
            att det inte har varit möjligt att färdigställa hela årsrapporten
            i tid. Jag tycker också att det är ledsamt att det är på det sättet,
            men vi har faktiskt från Moderata samlingspartiets sida valt att
            inte reservera oss på den här punkten. Vi tycker nämligen att
            ansvaret för att den här rapporten inte har kommit i tid ska läggas
            på rätt person. Det vore inte rätt av mig att i dag stå i kammaren
            och klandra den nuvarande biståndsministern för detta.
          </note>
          <note>
            Jag måste dra lite historia och tala om bakgrunden till att en
            del av den här rapporten ligger på riksdagens bord i dag.
          </note>
          <note>
            Vi har i flera år från Moderata samlingspartiet haft ett krav
            om att vi inför budgetarbetet, när det gäller framför allt internationellt
            bistånd, ska ha en rapport att luta oss mot för att se hur läget
            är när det gäller mänskliga rättigheter och demokratiutveckling
            i våra samarbetsländer. Och vi har så småningom också fått andra
            partier med oss på det här kravet.
          </note>
          <note>
            Detta är ett krav som går långt tillbaka i tiden. Man kan säga
            att det har varit en process. Vi har fått arbeta ganska hårt för
            det.
          </note>
          <note>
            Det sägs att man inte har haft tid att ta fram en genomarbetad
            rapport. Det är ett bra anslag i rapporten; det är inget fel på
            den rapport som ligger framför mig. Det är klart att man kan ha
            synpunkter, men jag ska återkomma till det. Man har haft tid på
            sig. För två år sedan var socialdemokraterna inte villiga att
            gå så långt i utrikesutskottets betänkande som till att skriva
            regeringen på näsan i form av ett tillkännagivande om att den
            här rapporten skulle tas fram. Men det fanns en konsensus i utskottet
            om att den här rapporten skulle tas fram. Det hände ingenting.
            Det kom ingen rapport. Den 10 december 1998 ställde sig en enig
            riksdag bakom ett tillkännagivande till regeringen om att en rapport
            skulle tas fram i god tid som ett instrument när vi skulle fördela
            våra biståndsresurser.
          </note>
          <note>
            Nu kom rapporten inte i tid, som K-G Biörsmark har sagt, men
            den finns på bordet. Och vi ska vara tacksamma för det. Man kanske
            ska utkräva någon sorts ansvar. Då får jag säga att jag hoppas
            att den nuvarande biståndsministern kommer att vara frekvent i
            kammaren. Endast hot mot rikets säkerhet borde avhålla henne från
            att vara här. Så var det inte med hennes företrädare. Under riksdagsåret
            1998/99
          </note>
          <note>
            hade jag inte möjlighet att debattera en enda gång med biståndsminister
            Pierre Schori, vilket är mycket anmärkningsvärt. Att han dessutom,
            enligt K-G Biörsmark, hanterade sanningen illa när han någon gång
            var här och yttrade sig är också intressant ur många aspekter.
          </note>
          <note>
            Jag kan försäkra kammarens ledamöter om att det, när vi insåg
            att rapporten inte skulle komma fram i tid, var mycket nära en
            KU-anmälan. Det här var en beställning från Sveriges riksdag till
            regeringen som inte hade verkställts. Men vi tog kontakter på
            olika sätt med Utrikesdepartementet. Vi kände till svårigheterna.
            Man hade inte tillsatt någon biståndsminister.
          </note>
          <note>
            Ansvaret för biståndsfrågorna låg på utrikesministern i avvaktan
            på att man skulle utse en ny biståndsminister. Man kan alltså
            egentligen inte klandra Maj-
          </note>
          <note>
            Inger Klingvall för att den här rapporten inte har kommit fram.
            Det ansvaret ligger någon annanstans.
          </note>
          <note>
            Jag är full av beundran över att den här rapporten har kommit
            fram. Jag kan inte förstå att man på mindre än två månader har
            kunnat åstadkomma så här mycket. Det är inte alls dåligt, och
            rapporten är inte dålig.
          </note>
          <note>
            Det är ett mycket intressant anslag, och jag hoppas att vi kommer
            att få en mycket intressant diskussion, så att vi kan utveckla
            det här till ett verksamt instrument när vi ska ta ställning till
            dessa svåra frågor.
          </note>
          <note>
            Jag har läst samtliga gula rapporter - det är ingen som tror
            mig när jag säger det - som tenderar att bli mer omfattande för
            varje år som går. De kommer från våra svenska ambassader i utlandet.
            Det är varierande kvalitet på dem. Man kan väl ändå utgå från
            att de har använt sig av ungefär samma material: State Departements
            stora rapport som kommer varje år och även
          </note>
          <note>
            Amnestyrapporteringen. Det finns en massa andra rapporter också.
          </note>
          <note>
            Även den här rapporten - som jag har läst - visar att man har
            använt sig av ambassadernas material.
          </note>
          <note>
            Det innebär att det är samma underlag. Det är kanske inget fel
            att använda sig av ett sådant material. Men man skulle kanske
            vilja ha en mer svensk inriktning på det hela. Man kanske skulle
            vilja veta lite mer om vad svenska insatser har betytt. Och vi
            skulle kanske i den här typen av rapport kunna få lite mer beskrivet
            hur olika projekt har slagit ut och vad de har fått för effekt.
            Det skulle vara en bra ledning för ledamöterna i utrikesutskottet
            när de ska ta ställning till olika frågor.
          </note>
          <note>
            Jag tycker att det är en god prestation att man har lyckats ta
            fram den här rapporten på kort tid. Jag vet precis hur många veckor
            man har haft på sig. Det är imponerande. Jag hoppas, liksom K-G
            Biörsmark och andra, att vi nästa år ska ha en fullödig rapport
            i god tid i samband med att budgetarbetet startar.
          </note>
          <note>
            Sedan har jag några kommentarer om Afrika med bäring på mänskliga
            rättigheter och demokratiutveckling.
          </note>
          <note>
            Det är under krigstillstånd och under lågintensiva konflikter
            som de flesta övergrepp sker när det gäller brott mot mänskliga
            rättigheter. Vi har i reservation nr 23 i betänkandet utvecklat
            vår syn på det här tillståndet. Jag citerar ur den reservationen:
          </note>
          <note>
            "En tredjedel av Afrikas länder befinner sig nu i krigstillstånd
            som berör närmare 40 % av befolkningen på kontinenten. Krigen
            och oroligheterna föröder mänskligt liv och försvårar eller omöjliggör
            normal utveckling. En stor del av de krigförande staternas resurser
            ägnas åt krigsansträngningar.
          </note>
          <note>
            Ett första steg för att skapa förutsättningar för ett ökat välstånd
            i regionen måste därför vara att få stopp på de pågående krigen.
            FN måste omedelbart prioritera fredsfrämjande insatser i Afrika.
            Det är obegripligt att säkerhetsrådet, med sitt ansvar för internationell
            fred och säkerhet, under flera år förhållit sig så passivt i de
            afrikanska krigen. Redan FN:s skandalösa uppträdande i samband
            med folkmordet i Rwanda har fått Afrikas folk att misströsta om
            FN. Organisationens fortsatta passivitet i Afrika är uppseendeväckande."
          </note>
          <note>
            Vidare står det:
          </note>
          <note>
            "Att få stopp på krigen och möjliggöra samtal mellan de krigförande
            parterna är första prioritet, men det räcker inte med detta. Det
            måste också byggas en organisation för att förebygga framtida
            konflikter.
          </note>
          <note>
            Sverige bör inom EU och i FN ta initiativ till en afrikansk freds-
            och säkerhetsordning."
          </note>
          <note>
            Bertil Persson har också berört detta, och jag tror att det är
            oerhört viktigt att vi tänker på detta. Det handlar om kopplingen
            mellan det som utspelar sig varje kväll på TV - när dessa krig
            i Afrika skildras -
          </note>
          <note>
            och de övergrepp som sker mot människor i detta fall.
          </note>
          <note>
            Det är viktigt att vi kraftsamlar för att förebygga och få stopp
            på kriget.
          </note>
          <note>
            Vi har en bestämd uppfattning när det gäller biståndet, nämligen
            att det inte ska utbetalas till regeringar som grovt och systematiskt
            kränker de mänskliga rättigheterna. Det innebär inte att vi säger
            att fattiga och behövande människor i dessa länder ska bli utan
            bistånd. Det är inte fråga om det, men vi måste alltså kanalisera
            det via andra organisationer, så att biståndet blir effektivt
            och inte går till korrupta regeringar eller regeringar som inte
            tar tag i dessa frågor. Svenskt bistånd ska självfallet inte användas
            i krigföring, och det ska framför allt inte gå till länder som
            börjar anfallskrig. Det är otänkbart. Men man får oftast gå in
            med katastrofhjälp och annat i dessa situationer.
          </note>
          <note>
            Jag har inte mycket mer att tillägga. Jag ville göra dessa påpekanden.
            Jag ser, precis som andra har sagt, fram emot att vi får en ordentlig
            rapport. Vi har yrkat bifall till en reservation. Jag instämmer
            i det yrkandet.
          </note>
          <note>
            I övrigt har jag inga tillägg. Vi har flera reservationer som
            vi naturligtvis står bakom, men för tids vinnande har vi begränsat
            oss till ett yrkande. Tack!
          </note>
          <note type="speaker">
            Anf. 67 CARINA HÄGG (s):
          </note>
          <note>
            Fru talman! Jag vill inleda med att kommentera den del av det
            som Liselotte Wågö här förde fram.
          </note>
          <note>
            Hon lade mycket tid vid den här rapporten. När det gäller denna
            tycker jag att det är oerhört viktigt att kunna skapa samstämmighet
            i så grundläggande frågor som vilket arbetsmaterial vi har att
            tillgå i utskottet, inte minst för att ha samma informationsgrund
            att stå på. Däremot vet jag inte om jag kan dela historiebeskrivningen.
            Vi har dock haft diskussioner kring hur ledamöterna ska kunna
            känna att man får sitt behov tillgodosett på bästa sätt. Jag är
            glad att vi nu är framme så att alla, åtminstone nästan, känner
            sig nöjda.
          </note>
          <note>
            Däremot är jag kanske lite tveksam till de öppningar Liselotte
            Wågö gjorde mot att bygga in väldigt mycket mer i en rapport framöver.
            Jag tror att man ska vara försiktig med att här väga in åtgärderna.
          </note>
          <note>
            Dem ska man kanske väga mot resultatet i andra former.
          </note>
          <note>
            Jag vill också gärna kommentera detta med strukturer för att
            förebygga krig i Afrika. Visst kan vi känna att det finns oerhört
            mycket kvar att göra på det området. Förutom att vi kan göra insatser
            via internationella organisationer, EU och FN har naturligtvis
          </note>
          <note>
            Afrikas ledare själva ett ansvar. Men vi kan inte skriva någon
            på näsan hur man ska göra. Vi kan inte trycka på någon en modell,
            för då tror jag inte att den blir effektiv. Detta måste komma
            utifrån de här ländernas egen vilja. Men behovet finns naturligtvis
            där, och det finns också redan i dag strukturer att bygga vidare
            på.
          </note>
          <note>
            Jag inser redan nu att tiden är begränsad, men de delar vi inte
            hinner ta upp här får vi väl återkomma till i replikskiftet.
          </note>
          <note>
            Fru talman! Jag kan inte förbigå det faktum att detta är den
            allra sista biståndsdebatten i år, detta århundrade och t.o.m.
            detta årtusende. Inte heller kan jag förbigå det faktum att jag
            nyligen besökte Robben
          </note>
          <note>
            Island, denna vindpinade, historiska ö utanför Kapstaden i Sydafrika
            där flera av Sydafrikas nuvarande ledare tvingats tillbringa stora
            delar av sitt liv. Att gå runt på ön och inne på fängelset guidad
            av f.d. politiska fångar var en mycket stark upplevelse för mig.
          </note>
          <note>
            Samtidigt blev det så tydligt att det spelar roll vad enskilda
            mindre nationer gör, att man kan utforma och ge effektivt bistånd,
            att verkligt partnerskap är möjligt samt att det är möjligt att
            vinna över till synes oövervinneliga och omöjliga odds. Man har
            lyckats vända Robben Island med dess bittra historia till att
            bli en symbol för framtiden och en historia för oss övriga att
            lära av, och det tycker jag är mycket starkt och framsynt. Man
            fick reflexioner till den debatt vi för här hemma om rasism, nazism
            och vitmaktmusik.
          </note>
          <note>
            Det kändes som om vi här hade mycket att lära.
          </note>
          <note>
            Fru talman! Detta 1900-tal har i många avseenden varit en blodig
            kulmen på ett årtusende fyllt av stridigheter, av politiska, etniska
            och religiösa motsättningar. Mycket kommer vi att få bära med
            oss som en ryggsäck in i nästa årtusende, men vi måste anstränga
            oss än mer för att skapa en global fredskultur. Det vi kan konstatera
            är att mänskliga rättigheter får allt större utrymme och tyngd
            i det internationella perspektivet, i de samtal vi för politiker
            emellan och i frivilligorganisationernas arbete.
          </note>
          <note>
            Nu på tröskeln till nästa millennium kan vi, liksom Institutet
            för framtidsstudier, reflektera över vissa fundamentala frågeställningar
            på ett existentiellt, filosofiskt och moraliskt plan. Jag tycker
            att dessa frågeställningar anknyter väldigt mycket till biståndet
            och den här biståndsdebatten:
          </note>
          <note>
            - Vill vi dela vår framtid med alla andra människor på denna
            planet?
          </note>
          <note>
            - Uppfattar vi framtidens utmaningar på samma sätt?
          </note>
          <note>
            - Kan vi hitta gemensamma lösningar?
          </note>
          <note>
            - Känner vi oss delaktiga i andra människors utveckling och öde?
          </note>
          <note>
            Jag tror att vi kan säga ja på de flesta av dessa frågor. Kanske
            är det dock tveksamt om vi uppfattar framtidens utmaningar på
            samma sätt. Jag tänker då på miljön. Vi säger ju ofta att miljön
            är väldigt viktig, men vi kanske inte globalt gör samma ansträngningar.
          </note>
          <note>
            Jag tycker dock att vi tar vårt ansvar i biståndet, att vi ser
            framtidens utmaningar och försöker arbeta för gemensamma lösningar
            för miljöns bästa.
          </note>
          <note>
            De globala miljöfrågorna växer, och Sverige har för sin del beslutat
            att för åren 1998-2002 fylla på
          </note>
          <note>
            GEF, den globala miljöfonden, med 448 miljoner kronor. Vi ger
            särskild prioritet åt fattigdomsbekämpning och hållbara produktions-
            och konsumstionsmönster i mötena med FN-kommissionen för hållbar
            utveckling, CSD. Sida har också ett omfattande biståndsprogram
            för främjande av hållbar utveckling, och man utför miljökonsekvensbedömningar
            av alla sina insatser. Sidas bistånd är också inriktat på miljövårdslagstiftning.
            Sverige verkar också för ett beslut om att hela EU:s utvecklingssamarbete
            ska genomsyras av omsorg om hållbar utveckling.
          </note>
          <note>
            Någon har berört vattenfrågan, och jag delar uppfattningen att
            tillgång på vatten är en basal förutsättning för god hälsa och
            bra miljö. Vi vet också att brist på vatten är konfliktdrivande.
            Detta är något vi måste beakta i t.ex. Nordafrika och Mellanöstern.
            En aktör här är Global Water Partnership, GWP, som är knutet till
            Sida och kanske förtjänar mer uppmärksamhet än hittills i den
            svenska debatten.
          </note>
          <note>
            Jag ska i denna del endast tillägga att regeringen räknar med
            att Exportkreditnämndens miljöpolicy ska kunna införas nästa år.
          </note>
          <note>
            Landminor tar jag inte upp särskilt, då den frågan har belysts
            ingående vid flera tillfällen tidigare i den här kammaren. En
            ytterligare markering av frågans vikt gjordes dock genom statsminister
            Göran Perssons besök på minfälten i Moçambique alldeles nyligen.
          </note>
          <note>
            Fru talman! I betänkandet framkommer att den pågående översynen
            av barnfrågor kommer att redovisas i en skrivelse till riksdagen
            år 2001 och att Sida under året har utarbetat ett policypapper,
            Barnets rättigheter i bilateralt utvecklingssamarbete. Det finns
            också ett nätverk för barnfrågor. En organisation som får stöd
            för sitt ungdomsarbete är Landsrådet för Sveriges ungdomsorganisationer.
            Andra är
          </note>
          <note>
            Rädda Barnen och Unicef.
          </note>
          <note>
            Frågan om barn i väpnade konflikter berör även barn som lever
            i EU och Sverige. Barn flyr och flyttar från konfliktområden,
            men några barn rekryteras också till konfliktområden härifrån,
            från vårt land. Nu görs mycket för att synliggöra problemet och
            de cyniska motiven till att just barn rekryteras till väpnade
            konflikter, men mer kan naturligtvis göras av oss tillsammans.
          </note>
          <note>
            Uppdraget för den svenske ordföranden i FN:s arbetsgrupp för
            barn i väpnade konflikter, med inriktning mot ett förbud mot rekrytering
            och deltagande i väpnad konflikt av barn under 18 år, kan också
            komma att föranleda stöd till särskilda initiativ. Jag vill understryka
            att vi välkomnar konsultationerna i syfte att nå enighet om ett
            tilläggsprotokoll till barnkonventionen.
          </note>
          <note>
            Det finns i detta betänkande ytterligare en viktig barnfråga,
            nämligen barnarbete. Globaliseringen riskerar nu att dra in ännu
            fler i arbete. Alltfler barn kan komma att utnyttjas. Men här
            har inte enighet kunnat nås i utskottet, då kd har isolerats av
            alla övriga partier i sin barnpolitik. För kd räcker det om barnen
            får lite bättre betalt och lite bättre arbetsmiljö.
          </note>
          <note>
            Denna cyniska inställning delar vi självfallet inte.
          </note>
          <note>
            Utskottet anser att barnkonventionens principer ska genomsyra
            Sveriges internationella handlande. I övrigt vill jag hänvisa
            till de svenska positionerna inför
          </note>
          <note>
            Oslokonferensen liksom till beviljade medel till
          </note>
          <note>
            ECPAT.
          </note>
          <note>
            Etik kan inte begränsas till privatmoralen. Värderingar måste
            såväl påverka vardagliga handlingar som genomsyra de politiska
            besluten. Och minns Jesu ord, kd: Vad ni gör mot en av dessa mina
            minsta, det gör ni ock mot mig. Jesus villkorade inte barnens
            rättigheter. Barnens familjer måste få möjlighet till försörjning
            och social trygghet. Att inrikta sig på att höja barnens löner
            trodde jag inte var en möjlig politisk ståndpunkt i Sverige i
            dag - tills jag fick anledning att läsa kd:s motion på området.
          </note>
          <note>
            FN:s generalsekreterare Kofi Annan har uttalat att han vill se
            mänskligare företag. De globala storföretagen utmanades att komma
            överens med världsorganisationen om ett fördrag med värderingar
            och principer som skulle kunna ge den globala marknaden ett mänskligare
            ansikte. FN:s generalsekreterare föreslog vidare i sitt tal i
            Davos att företag skulle förbinda sig att följa FN:s deklaration
            om mänskliga rättigheter,
          </note>
          <note>
            ILO:s grundläggande principer för arbetsrätt och
          </note>
          <note>
            Riodeklarationen om miljön.
          </note>
          <note>
            Inför det uppmärksammade WTO-mötet i Seattle fyllde han på med
            att den förestående WTO-rundan måste bli en U-runda. Han sade
            vidare: EG lägger t.ex. 6-7 % av sin BNP på olika protektionistiska
            åtgärder. Världen behöver en handel som inte bara är fri utan
            också rättvis.
          </note>
          <note>
            Fru talman! Inom WTO har Sverige bl.a. verkat för att u-ländernas
            livsmedelssäkerhet ska lyftas fram.
          </note>
          <note>
            Vi har konstaterat att EU:s livsmedelsbistånd dels är inriktat
            på humanitär hjälp som beslutas av ECHO-
          </note>
          <note>
            kommittén och går till flyktingar, krigsdrabbade länder och människor
            som drabbas av naturkatastrofer, dels på aktiviteter som beslutas
            av Livsmedelsbiståndskommittén. Men EU:s generellt så kritiserade
            jordbrukspolitik står ibland i kontrast till biståndet.
          </note>
          <note>
            Man riskerar ibland att dumpa sönder en hemmamarknad. Den ena
            handen vet nog inte alltid vad den andra gör. Då de inte är samordnade
            blir resultatet alltför ofta motstridigt.
          </note>
          <note>
            Fru talman! Under förra mandatperioden lade vi grunden till en
            bredare och mer sammanhållen svensk politik gentemot Afrika. Syftet
            var att skapa ett mer jämbördigt förhållande - ett partnerskap.
            Genom att utskottets ledamöter valde att besöka några länder i
            södra Afrika fanns det också en djupare kunskap i de här frågorna
            än som annars hade varit möjlig.
          </note>
          <note>
            Ska Sveriges bistånd bli än effektivare måste vi förstå och känna
            till de miljöer som biståndet ska verka i. Vi måste ha kunskap
            om de strukturella, kulturella, sociala och religiösa förhållanden
            som styr kvinnors och mäns roller. Bristande jämställdhet är ett
            utvecklingshinder. Och bristande affärsetik undergräver förutsättningarna
            för demokratisering.
          </note>
          <note>
            Vi har t.ex. diamanterna från Angola som formellt sett är satta
            under sanktion, men ändå gnistrar de.
          </note>
          <note>
            Ändå går vinsterna från försäljningen i någons fickor och till
            än mer vapen. Resultatet är att än flers liv tas.
          </note>
          <note>
            Vi önskar inte att företag direkt ska undergräva den politik
            detta betänkande står för. Jag förväntar mig att Volvo kommer
            att ge sin syn på sitt agerande i Afrika. En zimbabwier som är
            bosatt i Sydafrika äger Wheels of Africa. Detta är ett företag
            som har ensamrätt att sälja Volvos person- och lastvagnar i södra
            och östra Afrika.
          </note>
          <note>
            Nu har Volvo visserligen aviserat att man avser att dra in denna
            ensamrätt. Men man säger samtidigt att det inte har något att
            göra med de vinster som genererats tillsammans med gruvvinsterna
            eller att det här kan ha kopplingar till det pågående kriget i
          </note>
          <note>
            Kongo. Nej, man hänvisar till problem med reservdelar och annat.
          </note>
          <note>
            Detta borde vara en stor belastning för Volvo, och om man inte
            självmant inser detta återstår det för oss här att tydliggöra
            det för Volvo. Volvo har kommit att stå för trygghet och säkerhet,
            men nu riskerar man att få sitt namn associerat till helt andra
            saker. Jag tycker att Volvo beter sig skamligt. Jag förväntar
            mig att man återkommer till mig med en förklaring.
          </note>
          <note>
            Fru talman! Sverige prioriterar verksamheter inom
          </note>
          <note>
            FN:s fackorgan som ILO, Unesco och WHO. År 1998
          </note>
          <note>
            anslog regeringen 25 miljoner kronor till en reformprocess av
            WHO. Man arbetar utöver reformprocessen med malariabekämpning,
            antitobaksprogrammet och genderinsatser. Utöver de nämnda områdena
            deklarerade Gro Harlem Brundtland som ny chef för
          </note>
          <note>
            WHO att hiv och aids var en prioriterad fråga för henne.
          </note>
          <note>
            Men fortfarande finns länder vars ledare överger de unga och
            undergräver sina länders framtid genom att hellre ge sig ut på
            äventyrliga krigsfärder i hopp om krigsbyte än att ta strid mot
            smittspridningen. Det här måste vi tydliggöra. Här får vi aldrig
            tveka. Här måste vi vara väldigt klara med hur vi ser på de här
            frågorna.
          </note>
          <note>
            Nyligen var det den femtonde internationella aidsdagen, och vi
            kunde än en gång konstatera att hivepidemin är en utvecklingsfara.
            Av de 30 miljoner som lever med hiv finns 95 % i utvecklingsländerna.
          </note>
          <note>
            10 miljoner barn har ställts ensamma. I flera länder i södra
            Afrika är var fjärde kvinna hivinfekterad, och
          </note>
          <note>
            500 000 barn föds årligen med viruset som arv.
          </note>
          <note>
            Vid mitt besök i Afrika har jag kunnat se vilka konsekvenser
            hiv har för den yrkesverksamma befolkningen där. De som ska bära
            upp och leda sina samhällen går under i aids. Men jag har också
            känt stor osäkerhet inför den statistik som finns att tillgå.
          </note>
          <note>
            Trots denna osäkerhet om de exakta förhållandena var hotet så
            påtagligt i människors vardag att jag såg det när jag besökte
            dem. Framtiden blir till ett kanske.
          </note>
          <note>
            Det får mig att tänka på en diktstrof av Maria Wine som jag läst
            i skriften Perspektiv på hiv.
          </note>
          <note>
            I ordet kanske finns en
          </note>
          <note>
            Önskedröm men också
          </note>
          <note>
            En krypande varning
          </note>
          <note>
            Eller ett förhoppningens glädjerus
          </note>
          <note>
            Som släcktes snabbt av ett lurande mörker
          </note>
          <note>
            Kanske är ordet kanske livets gåta?
          </note>
          <note>
            Fru talman! Jag ska övergå lite mer konkret till motionerna.
          </note>
          <note>
            Motion U607, yrkande 5, av moderaterna har vi enligt Berndt Ekholms
            yrkande avstyrkt. Sverige kan inte överge människor som drabbas
            av våld, diktatur och förtryck. Men vi ska synliggöra de förtryckande
            strukturerna och den som bär ansvaret. Vi ska också stödja de
            insatser som det är möjlighet att göra.
          </note>
          <note>
            Insatserna i ett land måste ses i ett sammanhang.
          </note>
          <note>
            Det är väsentligt att arbetsmarknaden ser hur insatserna kan
            förstärka varandra så att summan av helheten blir större än av
            de enskilda delarna. Var gränsen går får ske utifrån individuella
            landbedömningar. Här finns inget enkelt facit att tillgå. Och
            än svårare är det när det finns länder som i praktiken inte har
            någon fungerande regering eller ens regim.
          </note>
          <note>
            Det finns andra motioner, U204, yrkande 12,
          </note>
          <note>
            U206, yrkande 21, och U215, yrkande 21, som vi också har ställt
            oss avvisande till, liksom U636, yrkande 6, av Centern.
          </note>
          <note>
            De enskilda organisationerna fyller en viktig funktion, men de
            kan inte ersätta stater. De är ett komplement. Ca 30 % av det
            bilaterala biståndet går till svenska lokala och internationella
            organisationer.
          </note>
          <note>
            Vi kan därmed konstatera att Sverige med internationella mått
            sänder en stor del av biståndet genom folkrörelser och enskilda
            organisationer.
          </note>
          <note>
            När det gäller medelstilldelningen finns det en klar fördelning
            från majoriteten, och frågan om en
          </note>
          <note>
            NGO-ambassadör ankommer det helt enkelt inte på utskottet att
            hantera.
          </note>
          <note>
            Tar man del av vad Sida gör redan i dag på informationsområdet
            finner man en imponerande läsning.
          </note>
          <note>
            Vi har som ledamöter också kunnat mötas på ett mycket positivt
            sätt och kunnat ta del av både muntliga svar och all den information
            som finns tillgänglig i skrift.
          </note>
          <note>
            Nu har det därutöver tillkommit planer på att på ett effektivt
            och koordinerat sätt involvera olika aktörer som skolor, näringsliv,
            fackföreningsrörelser och andra delar av det civila samhället
            i ett samlat informationsgrepp för att öka genomslagskraften i
            detsamma. Det kommer att bli en stor informationssatsning på temat
            miljö och hållbar utveckling.
          </note>
          <note>
            Fattigdomsfrågor, jämställdhet och barnfrågor är andra teman
            som förtjänar extra fokus.
          </note>
          <note>
            Fru talman! Jag ska gå vidare till kd, som kräver att regeringen
            undanröjer hinder i tjänsteexportförordningen så att svenska företag
            kan konkurrera om upphandling av biståndsprojekt. Här är man ute
            i ogjort väder från kd:s sida. Tjänsteexportförordningen tillämpas
            inte på privata företag.
          </note>
          <note>
            Men vi är väl medvetna om det angelägna i att intressera företag
            för den s.k. biståndsmarknaden. Det ointresse som alltför många
            företag visar detta område är väl känt och har tidigare varit
            föremål för motioner och uppmärksamhet på olika sätt, seminarier
            osv. Men man kan bara föra hästen till krubban, äta måste den
            göra själv.
          </note>
          <note>
            Fru talman! Vid några tillfällen har Guinea-Bissau kommit upp
            i kammaren, så även i dag. Bakgrunden har varit förändrade politiska
            förhållanden och direkta konflikter. Inom ramen för höjda ambitioner
            i Västafrika öppnas från årsskiftet, som biståndsminister Maj-
          </note>
          <note>
            Inger Klingvall deklarerade, en svensk ambassad i
          </note>
          <note>
            Dakar med ansvar för Senegal och Guinea-Bissau.
          </note>
          <note>
            Men de önskemål som framförts om en fortsatt svensk närvaro i
            Bissau tycker jag till väldigt stor del har tillgodosetts genom
            att ambassaden omvandlats till ett sektorskontor för utvecklingssamarbete.
            På så sätt ges möjlighet att följa utvecklingen och upprätthålla
            den bilaterala dialogen. Jag välkomnar att vi har nått fram till
            den här lösningen, men jag kommer att fortsätta att följa frågan.
          </note>
          <note>
            I betänkandet behandlas en lång rad länder och regioner. När
            det gäller Asien ska jag kort nämna att
          </note>
          <note>
            Sverige är en framträdande givare av humanitärt bistånd i länder
            som är i stort behov av humanitärt stöd. Jag avser här Afghanistan
            och Nordkorea. Det är två länder som ställer mycket hårda krav
            på den som verkar i den miljön med sitt bistånd.
          </note>
          <note>
            Att vi avstyrker Folkpartiets motion angående
          </note>
          <note>
            Kuba beror på att majoriteten ser det som värdefullt att det
            finns möjlighet att bidra till att skapa förutsättningar för ekonomiskt
            och politiskt systemöppnande bistånd, som främjar demokratiska
            reformer och mänskliga rättigheter. Vi bidrar också via FN och
            EU
          </note>
          <note>
            till humanitärt bistånd i Kuba. Då samhällets struktur innehåller
            få enskilda organisationer lägger det ramen för förutsättningarna
            för möten och samarbete. Vi vet också att situationen har varit
            lite växlande i Kuba.
          </note>
          <note>
            Majoriteten avstyrker också Vänsterpartiets motion kring UNDP:s
            verksamhet på Mindanau. Det tyngsta skälet är att FN är det organ
            som utöver sitt övergripande ansvar också är en av de få organisationer
            som kan upprätthålla relationer med samtliga parter i konflikten.
            Här har UNDP en viktig roll att spela. Vi kan inte skära av förhoppningens
            lina. I
          </note>
          <note>
            stället ska vi bidra med hampa så att man kan fortsätta att tvinna
            förstärkningar mellan de här parterna.
          </note>
          <note>
            Vi har också besvarat en motion om Östtimor. Jag tar upp frågan
            om Östtimor som avslutning kanske främst därför att det finns
            så mycket hopp där. Vi som har haft anledning att följa frågan
            har förstått att det är fråga om människor som har en stor förmåga
            att lägga bitterheten och svårigheterna bakom sig, och de kan
            med tillförsikt och stort engagemang ta sig an framtiden. Vi hoppas
            att vi kan fortsätta att bidra på ett positivt och konstruktivt
            sätt i deras arbete.
          </note>
          <note type="speaker">
            Anf. 68 TALMANNEN:
          </note>
          <note>
            Får jag med visst vemod konstatera att i denna debatt har samtliga
            talare överskridit den anmälda tiden med 50-150 % och också kraftigt
            överskridit den av talmanskonferensen rekommenderade tiden.
          </note>
          <note>
            Anf. 69 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Det kanske beror på det hårda engagemang i frågan
            som har gjort att vi har brutit mot denna överenskommelse. Jag
            ska försöka hålla mig till tidtabellen.
          </note>
          <note>
            Jag har en fråga till Carina Hägg som rör partnerskap med Afrika.
            Vi tyckte att det var rätt sätt att jobba på. Men jag menar att
            det i detta partnerskap ingår att ge klara och tydliga signaler
            till mottagarländerna. Det är där min fråga kommer in.
          </note>
          <note>
            Både Zambia, Zimbabwe, Vietnam och andra länder kritiseras i
            den rapport som nämndes tidigare. De är inte demokratier eller
            de strävar inte mot demokrati, utan de kan t.o.m. gå fel väg,
            dvs. fjärmar sig från demokratin, från mänskliga rättigheter.
            Det finns sådana skrivningar om både Zambia och Zimbabwe.
          </note>
          <note>
            Om Vietnam framgår det att man inte tänker ändra på sitt enpartisystem.
          </note>
          <note>
            Här kommer jag in på min fråga. Anser Carina
          </note>
          <note>
            Hägg att vi ska kunna villkora biståndet, så att vi i partnerskapsöverläggningarna
            säger att om de inte ändrar politisk inriktning när det gäller
            demokrati och mänskliga rättigheter kommer vi att sänka biståndet?
          </note>
          <note>
            Vi föreslår detta redan i årets budget.
          </note>
          <note type="speaker">
            Anf. 70 CARINA HÄGG (s) replik:
          </note>
          <note>
            Fru talman! Jag kan inte se frågan på samma sätt som K-G Biörsmark.
            Finns det en partnerskapsrelation som bygger på förtroende och
            det man har kommit överens om, finns det stort utrymme för öppenhjärtiga
            diskussioner. Man ska vara tydlig och klar och sätta gränser för
            när man kommit bortanför målet för partnerskapet.
          </note>
          <note>
            Sedan har vi de enskilda länderna, t.ex. Zimbabwe. En del av
            samarbetet i biståndet är med oppositionspolitiker, dvs. att ge
            dem möjligheter att verka.
          </note>
          <note>
            Det är en viktig del att stödja en demokratisk process, att ge
            oppositionen och det civila samhället redskap.
          </note>
          <note>
            K-G Biörsmark får det att framstå som att samarbetet sker med
            en annan part än vad som i själva verket är fallet.
          </note>
          <note>
            Anf. 71 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Om överläggningarna med mottagarländernas regeringar
            leder till, ger signaler om och ger konkreta exempel på framsteg
            när det gäller demokrati och mänskliga rättigheter är jag med
            på vagnen! Problemet är att vi i flera av dessa länder inte får
            se det. Det går precis tvärtom. De fjärmar sig från de mål som
            är så otroligt viktiga, nämligen demokrati och mänskliga rättigheter.
            Det är då jag och Folkpartiet tycker att vi ska ge en klar signal
            om att trappa ned biståndet.
          </note>
          <note>
            Sedan går det att slussa bistånd till landet via enskilda organisationer,
            men man ger inte regeringen pengarna. Det sker inte med ett enda
            klipp, det går att ge 40-60 miljoner till ett land med några hundra
            miljoner. På sikt ges den klara signalen. Då går det att få konkreta
            resultat. Annars är det hopplöst att hålla på med diktaturstater.
            Det vet vi. De leker med oss, dribblar med oss.
          </note>
          <note type="speaker">
            Anf. 72 CARINA HÄGG (s) replik:
          </note>
          <note>
            Fru talman! Det är oerhört viktigt att inse att det även i svåra
            situationer, mot alla odds, går att lyckas med biståndet. Det
            kan samtidigt vara svårt att mitt uppe i en negativ utveckling
            veta vad biståndet är på väg att leda till. Ibland går det inte
            att få ett riktigt resultat av utvärderingen förrän den svåra
            perioden är över och det finns en bättre och mer positiv utveckling.
          </note>
          <note>
            Det finns få fasta facit i dessa frågor. Biståndet innehåller
            så många komponenter att man alltid får överväga vilka delar som
            man ska använda sig mest av. Det är oerhört viktigt med de relationer
            som vi som parlamentariker kan diskutera, t.ex. problem med bristande
            demokratiutveckling.
          </note>
          <note type="speaker">
            Anf. 73 AGNETA BRENDT (s):
          </note>
          <note>
            Fru talman! De mål för utvecklingssamarbetet med Central- och
            Östeuropa som fastlagts av riksdagen för åren 1999-2001 är
          </note>
          <note>
            · att främja en säkerhetsgemenskap,
          </note>
          <note>
            · att fördjupa demokratins kultur,
          </note>
          <note>
            · att stödja en socialt hållbar ekonomisk omvandling samt
          </note>
          <note>
            · att stödja en miljömässigt hållbar utveckling.
          </note>
          <note>
            Allt utvecklingsarbete ska dessutom präglas av ett jämställdhetsperspektiv.
          </note>
          <note>
            Fru talman! Regeringen framhåller i årets budgetproposition att
            den avser att prioritera insatser för att främja medlemskap i
            EU för Estland, Lettland, Litauen och Polen, integrering av Ryssland
            och Ukraina i europeiska samarbetsstrukturer, utökat samarbete
            på det sociala området, ett utökat samarbete inom miljöområdet
            vad avser kärnsäkerhet samt fortsatta miljöinsatser inom ramen
            för åtgärdsprogrammet för Östersjön och Agenda 21 för Östersjöområdet.
            Ett fördjupat samarbete på rättsområdet är också en angelägen
            uppgift.
          </note>
          <note>
            Prioriterade samarbetsländer är Estland, Lettland,
          </note>
          <note>
            Litauen, Polen, Ryssland och Ukraina. I Ryssland läggs särskild
            vikt vid de nordvästra delarna och
          </note>
          <note>
            Kaliningrad. Samarbetet med Ryssland kommer att belysas ytterligare
            av Birgitta Ahlqvist.
          </note>
          <note>
            Fru talman! Samarbetet med Central- och Östeuropa har fortlöpande
            utvärderats och analyserats. Det har visat sig att insatserna
            har varit goda eller mycket goda i förhållande till de övergripande
            målen, men att ytterligare insatser kan göras vad gäller jämställdhet
            och sociala frågor.
          </note>
          <note>
            Ytterligare 1 miljard kronor har anslagits för femårsperioden
            1999-2003 för att utveckla Östersjöregionens betydelse för tillväxt
            och sysselsättning i Sverige. Det är den s.k. Östersjömiljarden.
            Sverige bidrar också genom sina avgifter till EU:s stöd till länderna
            i
          </note>
          <note>
            Central- och Östeuropa. Det sker bl.a. genom Phareoch Tacisprogrammen.
          </note>
          <note>
            På grund av den politiska situationen i Vitryssland har EU-länderna
            kommit överens om att utvecklingssamarbetet tills vidare ska begränsas
            till regionala och humanitära projekt samt insatser som direkt
            stöder demokratiseringsprocessen. Sverige bedriver vissa bilaterala
            demokratistödjande insatser, men när de politiska och ekonomiska
            förutsättningarna föreligger har regeringen beredskap för utökade
            insatser i Vitryssland.
          </note>
          <note>
            Fru talman! I en motion är motionärerna kritiska till Sidas roll
            inom östsamarbetet. I utskottet har vi framhållit att i svensk
            förvaltningstradition görs en åtskillnad mellan regeringens och
            de verkställande organens arbetsuppgifter. Framtagande av policyunderlag
            och budgetberedning utförs i Regeringskansliet och beslutas av
            riksdagen, medan de verkställande funktionerna ligger på självständiga
            myndigheter.
          </note>
          <note>
            Utskottet anser att den nuvarande organisationen ligger i linje
            med denna tradition.
          </note>
          <note>
            Det samarbete som i dag sker genom Sida är inriktat på
          </note>
          <note>
            - insatser för att stödja en demokratisk samhällsutveckling och
            stärka skyddet av de mänskliga rättigheterna,
          </note>
          <note>
            - att främja näringslivets utveckling, bl.a. genom insatser på
            de rättsliga och institutionella områdena,
          </note>
          <note>
            - insatser inom ramen för Åtgärdsprogrammet för
          </note>
          <note>
            Östersjön och den av Östersjöländerna antagna
          </note>
          <note>
            Agenda 21, där särskild vikt läggs vid institutionsuppbyggnad,
            lagstiftning och insatser av betydelse för EU-anpassningen,
          </note>
          <note>
            - samarbete som syftar till uppbyggandet av demokratiska organisationer
            i samarbetsländerna, vilket kanaliseras genom enskilda organisationer.
          </note>
          <note>
            När det gäller säkerhetsfrämjande insatser är stödet framför
            allt inriktat på att stärka förmågan att bekämpa internationell
            och organiserad brottslighet, att höja kompetensen inom asyl-
            och migrationspolitik samt att höja beredskapen mot olyckor och
            katastrofer.
          </note>
          <note>
            Vid Svenska institutet, som fyller en viktig funktion genom att
            fördjupa demokratin på de kulturella och akademiska områdena,
            utgår bl.a. språk- och integrationsstöd för att stödja integrationen
            av de ryskspråkiga befolkningarna i Estland och Lettland.
          </note>
          <note>
            Fru talman! I flera motioner tar man upp den svåra sociala situation
            som råder i flera länder i Centraloch Östeuropa, och särskilt
            barnens situation. Det utbredda alkohol- och drogmissbruket lyfts
            fram som ett problem som drabbar barnen hårt. I utskottet har
            vi inhämtat att regeringen avser att intensifiera samarbetet på
            det sociala området i Öst- och Centraleuropa.
          </note>
          <note>
            Regeringen har uppmärksammat att barnens situation försämrats
            i samarbetsländerna. Åtgärder för att förbättra barnens situation
            hör därför till de högst prioriterade insatserna på det sociala
            området, och stödet kommer i första hand att inriktas på övergripande
            system- och organisationsutveckling. I multilaterala organ kommer
            regeringen att verka för att få genomslag för svenska prioriteringar,
            och i EU:s program kommer regeringen att verka för att social
            trygghet ska beaktas i alla relevanta sammanhang i EU:s östsamarbete.
          </note>
          <note>
            Att stödja en socialt hållbar utveckling hör till de övergripande
            målen för det svenska samarbetet med
          </note>
          <note>
            Central- och Östeuropa. En del insatser har en generell inriktning
            syftande till att stödja uppbyggnaden av socialtjänst, medan andra
            riktas direkt mot utsatta grupper, som t.ex. handikappade barn.
            Såväl förebyggande som rehabiliterande insatser mot alkoholism
            och drogmissbruk finansieras också.
          </note>
          <note>
            I ett längre perspektiv krävs stabil ekonomisk tillväxt samt
            en aktiv fördelnings- och socialpolitik i de central- och östeuropeiska
            länderna för att barns och ungdomars situation generellt ska kunna
            förbättras.
          </note>
          <note>
            Institutionsstödjande samarbete kan därför bidra till detta syfte.
          </note>
          <note>
            Fru talman! Med detta yrkar jag bifall till utskottets hemställan
            och avslag på samtliga reservationer.
          </note>
          <note type="speaker">
            Anf. 74 BIRGITTA AHLQVIST (s):
          </note>
          <note>
            Fru talman! Jag vill mycket kort ta upp den reservation som Marianne
            Andersson, Centerpartiet, skrivit angående Barentssamarbetet.
            Jag återkommer nämligen i behandlingen av nästa betänkande, UU6,
            med ett längre inlägg om Barents. Marianne Andersson anser i sin
            motion och sin reservation 29 att små organisationer bör kunna
            söka mikrostöd på upp till
          </note>
          <note>
            25 000 kr på ett enkelt och obyråkratiskt sätt för att lättare
            kunna samarbeta i Barentsområdet.
          </note>
          <note>
            Fru talman! Det finns en lång samarbetstradition inom Barentsområdet.
            Den anknyter till tusenåriga kultur- och handelskontakter, som
            egentligen bara avbrutits under den kommunistiska perioden i Ryssland.
            Det samarbetet har lagt grunden för en fredlig utveckling inom
            regionen och är naturligtvis viktigt för demokrati, trygghet och
            en hållbar utveckling i området. Enskilda organisationer, företag,
            kommuner och länsstyrelser har i dag ett livligt utbyte i området.
          </note>
          <note>
            Projekten är både stora och små.
          </note>
          <note>
            Ett flertal olika stödformer, via Sida, Svenska institutet, Olof
            Palmes internationella centrum, länsstyrelser, landsting, fonder,
            EU, kommuner osv. bidrar i dag till att finansiera dessa aktiviteter.
            Även om ansökningsförfarandet i vissa fall kan kräva förhållandevis
            mycket arbete vid mindre projektstöd är det dock nödvändigt att
            de bidragsgivande instanserna uppfyller de krav som ställs på
            prövningsförfarande och uppföljning. Att automatiskt bevilja ansökningar
            om medel vore att behandla skattepengar på ett många gånger orättvist
            och felaktigt sätt. Däremot är det viktigt att vi så långt som
            möjligt förenklar rutinerna så att det blir enklare för små organisationer
            att söka bidrag, och det arbetet pågår såväl regionalt och nationellt
            som på EU-nivå.
          </note>
          <note>
            Små företag och organisationer måste också få bättre rådgivning
            och vägledning i den svårgenomträngliga byråkratin i Ryssland.
            Resurser måste satsas på samordning och byråkratilotsar.
          </note>
          <note>
            Även riskkapital för att små och medelstora företag ska våga
            satsa i österled är också viktigt att få fram, och även det arbetet
            pågår.
          </note>
          <note>
            Eftersom området i framtiden spås bli en av Europas viktigaste
            tillväxtregioner är det viktigt att regeringen spelar en aktiv
            roll i satsningen, men de regionala aktörerna kan naturligtvis
            bäst avgöra hur arbetet ska medföra ett mervärde för samarbetet
            i regionen.
          </note>
          <note>
            Jag yrkar bifall till utrikesutskottets förslag när det gäller
            betänkandet UU2.
          </note>
          <note type="speaker">
            Anf. 75 INGRID NÄSLUND (kd):
          </note>
          <note>
            Fru talman! Först skulle jag vilja yrka bifall till reservation
            7 som handlar om enprocentsmålet, reservation 17 om skuldavskrivning
            och reservation 30 om den sociala situationen för barnen i öst.
          </note>
          <note>
            Jag vill bara förklara väldigt kort att jag på grund av ett migränanfall
            glömde bort att anmäla mig och därför hamnade på den här positionen
            på talarlistan.
          </note>
          <note>
            Det är sådant man får finna sig i, även om jag gärna hade velat
            vara med och debattera och replikera tidigare. Men nu gör vi det
            bästa av situationen. Detta gör att jag kanske förändrar mitt
            tal en del.
          </note>
          <note>
            Det är få saker som inspirerar mig så mycket som bistånd och
            u-landssamverkan. Jag tycker att det är något av det mest fascinerande
            som finns. Jag tror att det är viktigt att när vi talar om u-landssamverkan
            måste ha en vision, en drivkraft, som gör att vi verkligen ser
            det här som ett engagemang, som inspirerar oss så att vi kan inspirera
            andra.
          </note>
          <note>
            En av drivkrafterna för mig när det gäller ulandssamverkan och
            bistånd är "Älska din nästa som dig själv". Bibeln har citerats
            flitigt här i dag, och det kanske beror på att vi har fått en
            ny utgåva överlämnad. Jag vet inte om det är formulerat så i den
            nya utgåvan - jag har inte hunnit se efter det ännu.
          </note>
          <note>
            Detta innebär att sätta den andre på samma nivå som man själv
            är, att inse att allas värde är lika, att vi allesammans har ett
            unikt människovärde, ett lika värde, och att vi därför ska respektera
            varandra. För mig är det här själva grunden också för respekten
            för de mänskliga rättigheterna, som jag betraktar som en grund
            för all demokratisk utveckling. Utan respekt för mänskliga rättigheter
            tvivlar jag på att man kan ha ett demokratiskt system. Jag tror
            att detta hänger mycket nära samman. Respekten för de mänskliga
            rättigheterna bygger på människosynen, som kan inspireras av olika
            saker, men som måste inspireras av detta att den andre är värd
            lika mycket som man själv.
          </note>
          <note>
            För att bedriva ett effektivt bistånd tror jag att det är viktigt
            att vi har ett perspektiv som gäller de stora linjerna och strategierna
            men att vi också förmår att se till den enskilda människan, att
            varje liten enskild människa har rätt att få ett värdigt liv.
            Där kommer fattigdomsbekämpning och fattigdomsutrotning in, som
            jag tror att vi alla är överens om måste ha en väldigt dominerande
            plats när vi ska bedriva ulandssamverkan.
          </note>
          <note>
            När det gäller mer övergripande strategier har vi lyft fram ett
            par viktiga områden i vår biståndsmotion i år. Den ena gäller
            en strategi om hälsoforskning som är inriktad på de länder som
            är i utveckling. De stora sjukdomar som i huvudsak drabbar utvecklingsländer,
            som malaria, tuberkulos och aids berör väldigt många människor.
            När det gäller malaria och tuberkulos rör det sig om ungefär 5½
            miljoner människor som dör varje år. Vad gäller aids har vi ännu
            inte några slutsiffror på var det kommer att hamna när epidemin
            grasserar som värst. Vi vet att det kommer att bli väldigt många
            människor som så småningom får stryka med.
          </note>
          <note>
            Vi menar att forskningen ska bedrivas av läkemedelsföretag, men
            den rika världen tillsammans med de stora internationella organisationerna,
            som Världshälsoorganisationen, måste gå in och garantera att det
            finns avsättning för vaccin. Hur ska vi klara aidssituationen
            utan att få ett effektivt vaccin? Här måste vi få se en internationell
            satsning. Där vill vi att Sverige ska bli drivande.
          </note>
          <note>
            Detsamma gäller IT-utvecklingen. Vi vill gärna se att Sverige
            blir drivande och att vi börjar att samarbeta med de unga framgångsrika
            IT-företag som har mycket kunskap på det här området så att vi
            på det sättet kan ta språng när det gäller IT-utvecklingen i utvecklingsländerna.
          </note>
          <note>
            Vi har tagit upp skuldavskrivningar, som vi gjort en lång tid
            tidigare. I det sammanhanget har regeringen sagt sig vilja stödja
            Jubel 2000-satsningen, som ju fick ett avslut som så att säga
            även om det fortsätter i
          </note>
          <note>
            G 7-mötet i Köln i sommar. Man beslutade sig från de rika länderna
            i världen att man skulle försöka ta ett steg längre. Fler länder
            skulle få vara med i HIPC-
          </note>
          <note>
            initiativet osv.
          </note>
          <note>
            Sverige stöder detta, men det jag ifrågasätter är ändå om vi
            gör tillräckligt. Vi vill satsa betydligt mera pengar, ungefär
            665 miljoner mer än regeringen, på skuldavskrivningar. I år än
            så länge, om det inte sker i sista minuten under december, har
            man inte betalat en krona av det som var anslaget för skuldavskrivningar.
            Det tycker jag är en skandal när man säger sig vilja ha ambitionen
            att verkligen satsa på detta område. Var har de pengarna tagit
            vägen?
          </note>
          <note>
            Sedan har vi också reserverat oss när det gäller utgiftsbegränsningarna
            just för biståndet. Vi har drivit enprocentsmålet under en lång
            tid, och det gör vi fortfarande, av samma skäl som vi angivit
            gång på gång, att vi inte ska ha dessa fluktuationer när vi har
            en dålig ekonomi. Har vi sagt 1 % då ska det fungera, oavsett
            om vi har bra ekonomi eller om vi har dålig ekonomi. Det är en
            väldigt bra ledstjärna.
          </note>
          <note>
            Det här står inte på något sätt i motsatsställning till ett effektivt
            bistånd, till ett bistånd med kunskap, till ett bistånd där man
            tar hänsyn till olika förutsättningar. Men det är en bra ledstjärna
            för oss så att vi inte hamnar i den situationen att världens fattiga
            får betala saneringen av vår ekonomi. Det har redan förut nämnts
            mycket om de här begränsningarna, att det är orättfärdigt att
            de har fått drabba biståndet i så stor utsträckning. Visserligen
            kan det vara lättare att göra på det sättet. Men jag håller inte
            med om att vilken regering som helst skulle ha gjort detta.
          </note>
          <note>
            Vi hade en krisuppgörelse när vi var tvungna att sänka biståndet
            under förra regeringsperioden, men redan vid nästa budgetbeslut
            lade man tillbaka 400
          </note>
          <note>
            miljoner till biståndet därför att man tyckte att man hade gått
            för hårt fram. Det hade man gjort när socialdemokraterna hade
            kommit in i bilden i krisuppgörelsen. Jag säger inte att krisuppgörelsen
            inte var nödvändig, men ni har inte visat verklig vilja när det
            gäller att ta till biståndet mer än något annat utgiftsområde
            i fråga om begränsningsbeloppen. Det tycker jag är orättfärdigt,
            det gör att trovärdigheten för enprocentsmålet minskar betydligt.
          </note>
          <note>
            Jag tycker att det var ett lågvattenmärke när Carina Högg här
            gick an när vi har motionerat om etikcertifiering. Det var förfärligt
            plumpt av henne att gå an på det sättet. Vi har, precis som i
            barnkonventionen, sagt att man naturligtvis ska gå emot hårt arbete,
            arbete som är skadligt för barnens hälsa, arbete som hindrar dem
            att gå i skolan. Vi har varit i kontakt med Rädda Barnen, som
            talar om att 250
          </note>
          <note>
            miljoner barn i världen arbetar. Man kommer inte åt detta genom
            att sätta ett totalförbud mot barnarbete.
          </note>
          <note>
            Man måste börja arbeta seriöst med den här frågan.
          </note>
          <note>
            Det gör ILO. Jag träffade dess ledande Europachef i
          </note>
          <note>
            Bryssel häromveckan och diskuterade frågan med honom också. Han
            höll fullständigt med oss om att man måste arbeta på det här sättet,
            att komma åt de värsta formerna först och sedan gå vidare med
            andra.
          </note>
          <note>
            Menar Carina Hägg på allvar att någon som är mellan
          </note>
          <note>
            16 och 18 år icke ska arbeta en timma av veckans dagar? Det är
            vad totalförbud mot barnarbete innebär enligt barnkonventionens
            18-årsgräns. Fullständigt orealistiskt och orimligt enligt mitt
            sätt att se.
          </note>
          <note>
            När det gäller de andra frågor som vi har tagit upp ser ni i
            betänkandet vad vi tycker är viktigt. Där har vi reserverat oss
            och där vill vi se skillnader.
          </note>
          <note>
            De enskilda organisationerna har vi inte skrivit någon reservation
            om, men vi lägger betydligt mer pengar där också. Vi kommer upp
            till över 1 miljard
          </note>
          <note>
            30 miljoner. Jag tror att regeringen stannar på 880
          </note>
          <note>
            miljoner, om jag minns rätt. Det är inte bara pengar det handlar
            om, utan vi vill också ha överläggningar med de enskilda organisationerna
            från början när det gäller landstrategier. Vi vill också att vi
            ska ha något liknande NGO-sekretariat som fanns förut med en
          </note>
          <note>
            NGO-ambassadör, därför att det var betydligt lättare att vända
            sig till en person än gå in på de olika områdena, som man nu måste
            göra. Vi vill gärna ha ett samarbete - jag tyckte att biståndsministern
            antydde något i den stilen - i den stora utredning som vi ser
            fram emot.
          </note>
          <note>
            Sedan har vi tagit upp barnen i öst. Vi satsar 100
          </note>
          <note>
            miljoner kronor mera. 750 miljoner är det man satsar på östbiståndet
            från regeringens sida. Det är alltså en avsevärd summa pengar.
            Anledningen till att vi har gjort så i år är att vi år efter år
            motionerat om att mer måste göras för dessa barn, och jag tänker
            ta upp det ytterligare när nästa betänkande behandlas. Situationen
            är ohållbar för många av dessa barn. Därför menar vi att mer måste
            göras. Man har inte använt hela östbiståndet. I april hade man
            bara fått använda hälften av det enligt Sidas uppgifter. Har man
            verkligen kunnat göra så mycket mer? Jag undrar om det är sant.
          </note>
          <note>
            Till sist vill jag säga en sak. Som jag sade är det oerhört inspirerande
            med bistånd. Därför vill jag ha en vision för framtiden. Från
            Kristdemokraternas sida säger vi att vi gärna skulle vilja se
            2 % till biståndet.
          </note>
          <note>
            Jag tror att 1 % bör gå över statsbudgeten, och den andra procenten
            skulle man, om man informerade ordentligt om biståndet, gav människor
            visionen, kunna få in på frivillig väg. 2 % till biståndet: 1
            % via statsbudgeten och 1 % frivilligt från svenska folket.
          </note>
          <note type="speaker">
            Anf. 76 BERNDT EKHOLM (s) replik:
          </note>
          <note>
            Fru talman! Jag tar det sista först om procentmålet. Det är alldeles
            utmärkt om vi tillsammans kan medverka till att svenska folket
            avsätter 1 % på frivillig väg. Det skulle i dag motsvara i storleksordningen
            12½-13 miljarder - jag har inte den siffran i huvudet. Någon annan
            kan kanske komplettera den senare. Ett frivilligt avsättande kan
            man inte motsätta sig. Däremot att ta ut 2 % via staten tror jag
            är en felaktig allokering av resurserna.
          </note>
          <note>
            Ingrid Näslund sade att skuldpengarna skulle ha försvunnit. Jag
            är lite osäker på exakt hur regeringen förfar under innevarande
            år. Men det fanns dels ett reservationsbelopp under början av
            året, dels ett anslag. Möjligen har reservationsmedlen utbetalats,
            men inte anslaget. Det må vara hur som helst med det. Jag förutsätter
            att dessa pengar inte försvinner. I så fall blir de reservationer
            för framtida bruk. Det kan inte vara något annat skäl till att
            pengarna inte skulle ha blivit utbetalda än begränsningsbeloppet
            för 1999, det är jag helt övertygad om.
          </note>
          <note>
            När det gäller begränsningsbeloppet sade Ingrid
          </note>
          <note>
            Näslund att ingen annan regering skulle ha uppträtt som den socialdemokratiska
            regeringen. Tro't den som vill. Den borgerliga regeringen var
            inte Guds bästa barn. Förmodligen är det så att ingen regering
            kan vara Guds bästa barn därför att världen sätter hinder för
            detta. Det är mycket möjligt att vi kunde ha skött oss bättre,
            men säg inte att en borgerlig regering på ett avgörande sätt skulle
            ha gjort annorlunda.
          </note>
          <note>
            Vi avsätter de medel till enskilda organisationer som vi anser
            är rimliga i förhållande till de mål som finns i biståndet. Men
            jag skulle inte alls bli förvånad om den biståndsutredning som
            ser över målen kommer fram till att också en annan fördelning
            av medlen skulle vara klok. Det är möjligt.
          </note>
          <note type="speaker">
            Anf. 77 INGRID NÄSLUND (kd) replik:
          </note>
          <note>
            Fru talman! Enligt de uppgifter som jag fick i samband med att
            vi skrev vår reservation, angående utbetalningar av medel till
            ekonomiska reformer eller till skuldavskrivningar som de delvis
            går till, har det inte betalts ut någonting alls av årets anslag.
            Sedan kan man säga att pengarna kan betalas ut längre fram, men
            många av dessa länder är ju i skriande behov av skuldavskrivningar
            nu. Och man måste väl för allt i världen få ändan ur vagnen någon
            gång och se till att det händer någonting, i synnerhet som man
            säger att man har höga ambitioner.
          </note>
          <note>
            När det gäller frågan om 1 % eller 2 % skulle jag väldigt gärna
            se att det så småningom blev 2 % även över statsbudgeten. Men
            man måste först komma upp till 1 %. Vi har länge sagt att vi i
            början av 2000-talet skulle vilja se att man kom tillbaka till
            1 %. Den socialdemokratiska regeringen, senast med hjälp av
          </note>
          <note>
            Miljöpartiet och Vänstern, har gjort det svårare och svårare
            att nå upp till det målet.
          </note>
          <note>
            Jag tycker att Folkpartiet har kommit med ett bra förslag där
            man förespråkar tio år. Det är vi villiga att ställa upp på. Folkpartiet
            har allokerat lite mer medel än vi i år. Vi har under några år
            tidigare allokerat mer än Folkpartiet. Nu får vi lägga på ett
            kol extra. Folkpartiet behöver kanske höja med 0,02 varje år för
            att komma upp till 1 % på tio år. Vi får kanske ta till
          </note>
          <note>
            0,03 ett par år för att komma i kapp.
          </note>
          <note>
            Regeringen kommer att få svårt att klara detta från
          </note>
          <note>
            0,74. Därför får man verkligen planera för hur man ska klara
            av detta, om man inte tänker ta 30 år på sig, och det vore väl
            ändå skam om man skulle behöva det. Även om vi står oss gott i
            konkurrensen i världen måste vi ha högre ambitioner än så, därför
            att behoven är så stora.
          </note>
          <note type="speaker">
            Anf. 78 BERNDT EKHOLM (s) replik:
          </note>
          <note>
            Fru talman! Åter till skuldavskrivningar. Skulle det vara så
            att ändan har fastnat i vagnen så tror jag att den lossnar i januari.
          </note>
          <note>
            Att det är svårare att nå upp till enprocentsmålet beror ju på
            en svår ekonomisk kris till vilken vi alla har del av skulden,
            inte minst den borgerliga regeringen. Med de nya förutsättningar
            som vi har nu finns det anledning att se mycket mer optimistiskt
            på detta. Så långt jag vet undersöker biståndsministern nya tänkbara
            vägar för att öka tempot. Det förstår väl var och en att vi inte
            kan hålla på i 30 år.
          </note>
          <note>
            Som socialdemokratiska ledamöter skulle vi inte stå ut med att
            höra detta eviga tjat i 30 år. Bara det borde ju räcka för att
            det ska gå fortare. Dessutom har biståndsministern mycket höga
            ambitioner på den här punkten. Jag tror nästan att jag vågar utlova
            att tempot kommer att bli en aning högre än att det ska ta 30
          </note>
          <note>
            år, som här har uttalats.
          </note>
          <note type="speaker">
            Anf. 79 INGRID NÄSLUND (kd) replik:
          </note>
          <note>
            Fru talman! Jag är glad att höra att skuldavskrivningspengarna
            kommer till rätta i januari, om nu
          </note>
          <note>
            Berndt Ekholm blir sannspådd. Sedan får vi hoppas att årets anslag
            betalas fullt ut, även om vi gärna hade sett att det vore större.
          </note>
          <note>
            Jag hoppas att det inte bara är det tjat som förekommer om enprocentsmålet
            som gör att Berndt
          </note>
          <note>
            Ekholm vill att regeringen ska göra mer på det här området, utan
            att han också har en ärlig vilja att Sverige ska komma upp till
            1 %. Jag förutsätter att det förhåller sig på det sättet med Berndt
            Ekholm.
          </note>
          <note>
            Det är oerhört viktigt att det görs en planering för hur detta
            ska gå ske. Jag tycker att tio år är en lång tid. Ett längre perspektiv
            än så behöver vi inte ta på oss. Jag har talat med vår gruppledare
            som i sin tur har talat med vår man i finansutskottet. Så förutsättningarna
            för att Kristdemokraterna ska ställa upp på det här fullt ut är
            goda bara vi får en plan från regeringen.
          </note>
          <note type="speaker">
            Anf. 80 CARINA HÄGG (s) replik:
          </note>
          <note>
            Fru talman! Ingrid Näslund både höjde rösten och trappade upp
            orden när hon berörde den diskussion som handlar om Kristdemokraternas
            syn på barnarbete. Men, Ingrid Näslund, vi har utgått ifrån det
            som ni har skrivit. Det är det enda som vi kan bemöta och behandla
            i utskottet.
          </note>
          <note>
            Ett tecken på att vi har haft en seriös behandling är ju att
            vi diskuterade vid flera tillfällen och att ni då stod isolerade.
            Det är ju ett faktum. Det är inte någon enskild ledamot som har
            uppfattat någonting fel. Vi har tillsammans konstaterat att Kristdemokraterna
            har en förvånansvärd inställning på det här området. Om
          </note>
          <note>
            Ingrid Näslund inte vill stå för det i dag går det bra att återkomma
            vid nästa motionstillfälle och skriva en annorlunda motion som
            uttrycker någonting annat än vad hon nu gör.
          </note>
          <note type="speaker">
            Anf. 81 INGRID NÄSLUND (kd) replik:
          </note>
          <note>
            Fru talman! Jag vet inte vad Carina Hägg har läst.
          </note>
          <note>
            Det vi har talat om är en etikcertifiering. Vi har då sagt att
            det är viktigt att det barnarbete som förekommer - det handlar
            om 250 miljoner barn i världen
          </note>
          <note>
            - sker under så värdiga former som möjligt.
          </note>
          <note>
            Carina Hägg kan naturligtvis fortsätta att blunda för att det
            är 250 miljoner barn som arbetar och inte försöka att påverka
            deras villkor. Det är lätt att säga att barn inte ska arbeta.
            Men så säger inte barnkonventionen. Vi har alltså samma uppfattning
            som barnkonventionen, och jag vet inte om utskottet har en annan
            uppfattning - jag tycker att man är oklar på den punkten.
          </note>
          <note>
            Vi säger att hårt arbete som är till skada för barnen inte ska
            förekomma. Vi vill att de företag som har barn i arbete - och
            vi förutsätter att det inte rör sig om små barn utan om lite äldre
            barn - ska etikcertifieras.
          </note>
          <note>
            Det är fullständigt orimligt att barn mellan 16 och
          </note>
          <note>
            18 år inte skulle arbeta om de inte går vidare i sekundär undervisning.
            Vad har Carina Hägg tänkt sig att de skulle göra? Ska de vara
            gatubarn, prostituerade eller vad är det fråga om? Man måste ju
            vara realistisk. Men då vill vi ha en etikcertifiering, ett slags
            social certifiering som säger att de barn som arbetar i det aktuella
            företaget har drägliga villkor, får rimligt betalt och att arbetstiden
            är förlagd så att de kan gå i skola. Och vi anser att ekonomisk
            stimulans skulle kunna hjälpa till.
          </note>
          <note>
            Häromsistens hörde jag om en organisation som arbetade på det
            här sättet. De brännmärkte de företag som hade hårda och orimliga
            villkor och lyfte fram de företag där villkoren var drägliga.
            Vi tycker att detta är realistiskt och rimligt, och det skäms
            jag inte ett dugg för.
          </note>
          <note type="speaker">
            Anf. 82 CARINA HÄGG (s) replik:
          </note>
          <note>
            Fru talman! Jag kan bara konstatera att Ingrid
          </note>
          <note>
            Näslund just har bekräftat det som vi har diskuterat och som
            vi har tyckt annorlunda om. Ingrid Näslund talar om hårt arbete
            för barn och om rimligt arbete för barn. Vi har en annan uppfattning
            och tycker inte att barn ska utnyttjas i arbete. Någon åldersgradering
            för i vilken utsträckning barn kan arbeta finns över huvud taget
            inte i motionen.
          </note>
          <note>
            När det gäller social märkning har vi ju sagt att det är en svensk
            position att Sverige ska stödja internationell lagstiftning och
            frivilliga system för s.k.
          </note>
          <note>
            social märkning av varor. Men vi har en annan syn på vad barnarbete
            är, hur man ska undanröja hindren och vilka strukturer man måste
            arbeta med för att barn ska ha möjlighet att gå i skola, leka
            och utvecklas. Vi delar inte kd:s uppfattning i dessa frågor och
            är fortfarande förbluffade.
          </note>
          <note type="speaker">
            Anf. 83 LARS OHLY (v):
          </note>
          <note>
            Fru talman! Fattigdomen i världen är möjlig att utrota. Den ojämlika
            och orättvisa fördelningen av livsmedel, teknik och kunskap leder
            till en enorm rikedom hos stora företag och en del privatpersoner,
            samtidigt som miljarder människor lever i extrem fattigdom och
            svält.
          </note>
          <note>
            Det internationella kapitalets kontroll över råvaror i stora
            delar av världen leder till att de fattiga länderna inte har möjlighet
            att tillgodogöra sig sina rikedomar.
          </note>
          <note>
            Den rika världens livsstil, som inbegriper handel, investeringar,
            konsumtion, koloniala och imperialistiska maktanspråk, leder till
            stora problem. I dess spår ser vi torka, skogsskövling, grundvattenbrist,
            miljökatastrofer, snabb urbanisering, maktlöshet, etniska konflikter
            och socialt sönderfall. De stora hoten mot demokrati, mänskliga
            rättigheter och rättvis fördelning av resurserna finns latenta
            i det samhällssystem som inte ser de mänskliga behovens uppfyllande
            som ett mål utan i stället syftar till vinstmaximering för privata
            ägare.
          </note>
          <note>
            De stora förlorarna är barnen i den fattiga delen av världen,
            som förvägras sina grundläggande rättigheter. Såväl bland fattiga
            som bland rika ser vi stora könsskillnader. Kvinnor är generellt
            sett mycket fattigare än män. Därför måste en solidarisk politik
            utformas på alla områden.
          </note>
          <note>
            Gemensam säkerhet kräver gemensam utveckling som kan leda till
            gemensam rättvisa. Att Sverige lever upp till sina internationella
            åtaganden för miljö och handel - ja, det är avgörande för våra
            insatser för att bekämpa fattigdomen. Skuldavskrivningar för tredje
            världen är nödvändiga för att ge fattiga länder möjlighet till
            utveckling.
          </note>
          <note>
            I denna helhetssyn har ett stort och kvalitativt högt bistånd
            sin givna del. För att biståndsmålen ska kunna uppnås krävs också
            att biståndsnivån höjs.
          </note>
          <note>
            Vänsterpartiet ser skrivningarna i betänkandet som en förpliktelse
            att nu börja återgången till målet om 1 % bistånd av bruttonationalinkomsten.
            Den förbättrade statsfinansiella situation som Vänsterpartiet
            har medverkat till gör också en sådan återgång möjlig inom en
            relativt snar framtid. Målsättningen att vi ska ge ett bistånd
            som utgör minst 1 % av bruttonationalinkomsten finns det en stor
            och bred enighet om i Sveriges riksdag, men det finns ett undantag.
          </note>
          <note>
            Moderata samlingspartiet anser inte att ett högre bistånd är
            ett mål i sig. Tack och lov är de ensamma om denna syn. Moderaterna
            ser inte alls att den rikedom som nord kan uppvisa till stor del
            är en följd av utnyttjande av människor och naturrikedomar i syd.
          </note>
          <note>
            Moderaterna inser inte, eller vill inte inse, att biståndet är
            en ringa återbetalning av allt det som utplundrats fattiga delar
            av världen genom rovdrift på människor och natur.
          </note>
          <note>
            Bertil Persson förklarade här från talarstolen att en av de viktigaste
            uppgifterna inte är att höja biståndet utan att ta bort jordbrukssubventionerna
            - som om det fanns en motsättning. Men jag vill välkomna Bertil
          </note>
          <note>
            Persson till den oerhört skarpa EU-kritik som det uttalandet
            innebär.
          </note>
          <note>
            Bertil Persson sade också att vi ska utrota fattigdomen genom
            tillväxt. Det finns redan i dag resurser för att utrota fattigdomen.
            De 230 rikaste privatpersonerna har en samlad förmögenhet som
            är större än de
          </note>
          <note>
            40 fattigaste ländernas. När Moderaterna säger att fattigdomen
            inte ska utrotas genom rättvis fördelning, då handlar det bara
            om gammal välkänd högerpolitik, att slå vakt om det privilegierade
            fåtalets rätt att behålla sina rikedomar.
          </note>
          <note>
            Tillväxt räcker inte. Även i relativt rika länder kan det finnas
            extrem fattigdom sida vid sida med extrem rikedom. Om tillväxten
            i fattiga länder berikar börsmäklare och aktiespekulanter, ökar
            i stället klyftorna genom tillväxten - inte rättvisan. Tillväxten
            i den rika delen av världen har ju till stor del skett på bekostnad
            av just utveckling i fattiga länder. Men visst är tillväxt viktig.
            Det är viktigt att öka världens samlade rikedomar på ett sätt
            som inte begår rovdrift på naturresurser.
          </note>
          <note>
            Bertil Persson sade också att en större del av biståndet bör
            gå genom de etablerade frivilligorganisationerna. Samtidigt säger
            Moderaterna i reservation
          </note>
          <note>
            19 att det bistånd som ges genom ideella organisationer har ett
            betydligt större värde genom personligt engagemang, egna arbetsinsatser
            och lokala erfarenheter än den nominella ekonomiska volymen. Återigen:
            En falsk motsättning ställs upp mellan ett höjt bistånd och ett
            bistånd som är effektivt, engagerat och sker med erfarenhet.
          </note>
          <note>
            I samma reservation skriver man: "Varsamhet med offentliga biståndsmedel
            till frivilliga organisationer bör därför iakttas." Det rimmar
            ju lite illa med det som Bertil Persson sade om att man skulle
            ge mer av biståndet till etablerade frivilligorganisationer.
          </note>
          <note>
            I motion U204 skriver Moderaterna att biståndssamarbetet med
            de afrikanska länderna ska utformas så att det blir kortvarigt
            och resultatinriktat. Vi anser tvärtom att det ska vara långsiktigt.
            Biståndets mål är inte att avveckla biståndet, utan biståndet
            finns till för att vi ska kunna avveckla och utrota fattigdomen,
            och det kommer att ta tid. Om Moderaterna tror att det är ett
            kortsiktigt åtagande har de fullständigt missförstått de grava
            missförhållanden som finns i världen.
          </note>
          <note>
            Moderaterna menar också att det är länderna själva som avgör
            sin egen utveckling. Det finns naturligtvis ett stort ansvar för
            varje land och varje folk att själva ta ett ansvar för sin utveckling.
            Men det är inte helt sant, för hur mycket demokratin i ett land
            än utvecklas och hur än tillväxt fördelas och vilka prioriteringar
            som än görs är det ändå så att om frukterna av denna tillväxt
            i stor utsträckning tillfaller andra, utländska intressen, så
            försvåras möjligheterna för de fattiga länderna att utvecklas.
          </note>
          <note>
            Om USA och EU tillåts att föra handelskrig eller hålla höga tullar
            gentemot tredje världen och länder som antingen inte gör som de
            ekonomiska stormakterna vill eller som hotar den egna produktionen
            i de rikare länderna genom konkurrens, då spelar det inte alltid
            så stor roll vilken väg ett land väljer.
          </note>
          <note>
            Moderaterna berömmer sig av att anslå mer pengar till Afrika
            än vad riksdagsmajoriteten gör i det utskottsbetänkande som vi
            nu behandlar. Samtidigt ska Moderaterna skära bort över 2 miljarder
            i nästa års bistånd. Var ska man skära bort dessa 2 miljarder,
            och var ska man finna medel för att satsa mer på
          </note>
          <note>
            Afrika? Är det katastrofbiståndet, är det Asien, är det
          </note>
          <note>
            Latinamerika - vilka fattiga ska betala för Moderaternas biståndspolitik?
            Sanningen är att Moderata samlingspartiet vill slakta stora delar
            av biståndet. På område efter område mäler Moderata samlingspartiet
            ut sig som det minst internationalistiska, minst solidariska och
            minst biståndsvänliga partiet i Sveriges riksdag.
          </note>
          <note>
            Fru talman! För människor i nöd spelar det en oerhört stor roll
            dels vilken inriktning biståndet från den rika världen till den
            fattiga världen har, dels också, och kanske framför allt, vilken
            nivå biståndet ligger på. Det handlar inte om välgörenhet. Det
            handlar om att ha en syn på världens utveckling som utgår från
            kunskapen att vi har blivit rika på andras bekostnad. Den rika
            delen av världen har faktiskt utvecklats under förutsättningen
            att andra hållits nere i fattigdom.
          </note>
          <note>
            Vänsterpartiet har alltid vänt sig mot en syn på biståndet som
            något som vi kan använda för att komma till rätta med ekonomiska
            problem i Sverige. Biståndet är inte, får inte vara, ska inte
            vara, en konjunkturregulator i svensk inrikespolitik.
          </note>
          <note>
            Vi vänder oss också mot ett synsätt som innebär att de allra
            fattigaste ska bestraffas för att deras regeringar för en felaktig
            politik. Vi kan inte, som Moderaterna vill, avbryta biståndet
            till de allra fattigaste på grund av att deras regeringar utvecklar
            nya vapen eller startar krig. Vi måste se mycket mer mångfacetterat
            på biståndet än så.
          </note>
          <note>
            Om vi inte inser vårt ansvar för att utrota fattigdomen leder
            det till att vi ser oss själva som naturligt privilegierade, som
            om det vore någon sorts naturens ordning att vi och andra medborgare
            i rika västländer ska ha det bra medan orättvisorna i världen
            består.
          </note>
          <note>
            Fru talman! De här orättvisorna i världsmåttstock försvårar också
            kampen för demokratin. Demokrati i betydelsen folkmakt måste leda
            till att människor får makten dels över sina egna liv, dels också
            över sina egna samhällens utveckling. För att förstärka kampen
            för demokratin måste biståndet sättas in med en grundsyn på vad
            som är de stora problemen i vår värld i dag.
          </note>
          <note>
            Ett av de största problemen är den orättvisa fördelningen av
            makt. Multinationella företag och kapitalägare har oerhört mycket
            större inflytande över den konkreta politiken i fattiga länder
            än vad dessa länders regeringar har oavsett hur folkvalda eller
            demokratiska regeringarna är. Det här kommer vi inte till rätta
            med bara genom biståndspolitik. Det krävs också ett brett spektrum
            av politiska instrument där det avgörande är ett internationellt
            samarbete. Biståndspolitiken måste tillsammans med en radikal
            handelspolitik leda till en demokratisering som ger de rika mindre
            att säga till om medan de fattigas röst hörs högre.
          </note>
          <note>
            Fru talman! Det har sagts mycket kloka ord från denna talarstol
            i dag. Jag tror, och vet, att den samstämmighet som finns i Sveriges
            riksdag om biståndspolitikens inriktning och nivå är viktig att
            slå vakt om. Jag är övertygad om att den också kommer att leda
            till att vi ökar biståndet än mer i framtiden.
          </note>
          <note>
            För nu börjar vi marschen tillbaka till enprocentsmålet, men
            också till ett bistånd som tar de effektivitetshänsyn och demokratihänsyn
            som vi också i stort sett är överens om. Nu börjar vi återtåget
            till en politik som bygger på rättvisa, solidaritet, hänsyn till
            miljö och mänskliga rättigheter. Därmed yrkar jag bifall till
            hemställan i utrikesutskottets betänkande angående utgiftsområde
            7, Internationellt bistånd.
          </note>
          <note>
            Anf. 84 KARL-GÖRAN BI-
          </note>
          <note type="speaker">
            ÖRSMARK (fp):
          </note>
          <note>
            Fru talman! Jag kan hålla med om väldigt mycket av det som Lars
            Ohly har sagt här. Det jag skulle vilja fråga Lars Ohly om rör
            betänkandet, som är lite annorlunda än det brukar vara. Det finns
            nämligen ingen reservation från Vänsterpartiet. Man har med hull
            och hår svalt propositionen.
          </note>
          <note>
            I ett särskilt yttrande som man har lagt till för att döva sitt
            samvete lite grann skriver man så här: "För att biståndsmålen
            ska kunna uppnås krävs att biståndsnivån höjs. Vänsterpartiet
            ser skrivningarna i betänkandet som en förpliktelse att snabbt
            återgå till målet om 1 %".
          </note>
          <note>
            "Snabbt återgå" - det som ni har skrivit under på tar minst 30
            år om detta ska vara takten. Då är min fråga: Tänker ni från Vänsterpartiet
            sätta lite annan press på regeringen så att takten ökar? Ni kanske
            kan ställa upp på Folkpartiets förslag att inom en tioårsperiod
            nå upp till 1 %?
          </note>
          <note>
            Fråga nummer två rör fortsättningen i samma särskilda yttrande:
            "Med Vänsterpartiets medverkan har staten finanser förbättrats".
            Sedan fortsätter ni att koppla ihop biståndet med statens finanser.
            Då är min fråga: Anser Lars Ohly och Vänsterpartiet att biståndet
            ska vara en regulator när det gäller att ordna upp
          </note>
          <note>
            Sveriges finanser eller ställer ni upp på att biståndet skulle
            vara skyddat genom enprocentsmålet?
          </note>
          <note type="speaker">
            Anf. 85 LARS OHLY (v):
          </note>
          <note>
            Fru talman! Det var under den borgerliga regeringen, har det
            sagts här i debatten, som vi först uppnådde enprocentsmålet i
            biståndet. Men det var också under den borgerliga regeringen som
            nedskärningen av biståndet började. Det finns sju partier i Sveriges
            riksdag. Fem av dem har i olika sammanhang varit med om att skära
            ned i biståndet. Det finns två partier som aldrig har varit med
            om att skära ned i biståndet, och det finns åtminstone ett parti
            som aldrig någonsin kommer att vara med om det heller. Det är
            Vänsterpartiet.
          </note>
          <note>
            När Folkpartiet säger att vi ska sätta press på regeringen är
            vi ju i den lyckliga situationen att vi är överens med regeringen
            om målsättningen. Vi är överens i detta majoritetssamarbete med
            Miljöpartiet och Socialdemokraterna om att enprocentsmålet ska
            finnas kvar.
          </note>
          <note>
            Mot denna majoritet försöker K-G Biörsmark och
          </note>
          <note>
            Folkpartiet forma en majoritet där Moderata samlingspartiet ska
            ingå, ett parti som till nästa år vill minska biståndet till drygt
            0,6 % av Sveriges bruttonationalinkomst. Det är inte vi som har
            problem i samarbetet. Det är ni som kommer att få problem i ett
            förhoppningsvis aldrig realiserat samarbete kring en ny majoritetspolitik.
          </note>
          <note>
            Och visst anser jag att utrymmet i statsfinanserna ökar chansen
            att snabbt återgå till enprocentsmålet. Ju bättre kontroll vi
            har över statens finanser, och ju mindre vi gör av med på ofinansierade
            skattesänkningar, desto större är möjligheterna att få en stor
            uppslutning inte bara i Sveriges riksdag utan också i hela det
            svenska samhället för en snabb återgång till enprocentsmålet.
          </note>
          <note>
            Anf. 86 KARL-GÖRAN BI-
          </note>
          <note type="speaker">
            ÖRSMARK (fp):
          </note>
          <note>
            Fru talman! Det sista var ett intressant klarläggande. Det betyder
            alltså att även Vänsterpartiet ser biståndet som en regulator
            när det gäller att ordna upp
          </note>
          <note>
            Sveriges finanser. Då har ju Lars Ohly missat hela idén bakom
            enprocentsmålet, nämligen att vi själva här hemma ska klara ut
            våra finanser och att biståndet ska vara skyddat. Det var ju ett
            klart besked jag fick där.
          </note>
          <note>
            I och för sig har jag sagt till kammaren tidigare, och det kan
            jag säga återigen, att det inte alls är så som Lars Ohly tidigare
            sade, att biståndets mål inte skulle vara att utrota biståndet.
            Jo, egentligen tycker jag att biståndsmålet skulle vara 0 % på
            sikt. Men dit kommer vi väl aldrig. Då skulle vi ha lyckats att
            utrota fattigdomen i världen. Det borde egentligen vara målet,
            men innan vi kommer dit ska vi ha det här enprocentsmålet.
          </note>
          <note>
            När det gäller detta med borgerlig regering och
          </note>
          <note>
            Moderaterna vill jag säga att vi kan hantera dem. Det har visat
            sig. Problemet är när det kommer in andra partier i bilden, som
            Socialdemokraterna gjorde när vi hade krisuppgörelsen, med förslag
            om att sänka till
          </note>
          <note>
            0,9 %. Men vad ni nu har gjort, Lars Ohly, är att ni har parkerat
            er på skammens gräns.
          </note>
          <note>
            Sätt lite press på regeringen! Det sade jag tidigare till Miljöpartiet.
            Kanske Vänsterpartiet nu skulle försöka att pressa regeringen
            på det här. Utan er finns det ju ingen majoritet. Ha lite självförtroende
            i förhandlingarna nästa gång ni går och förhandlar om biståndet!
          </note>
          <note type="speaker">
            Anf. 87 LARS OHLY (v):
          </note>
          <note>
            Fru talman! Jag håller fast vid det jag sade i mitt anförande.
            Vi ser inte biståndsnivån som en konjunkturregulator. Vi anser
            att enprocentsmålet ska uppfyllas alldeles oavsett de ekonomiska
            problem som statens finanser kan drabbas av. Jag anser det vara
            fel av en riksdagsmajoritet att börja skära i biståndet med hänvisning
            till dåliga svenska finanser.
          </note>
          <note>
            Men onekligen är det så att utrymmet och möjligheterna att snabbt
            återgå till enprocentsmålet ökar ju bättre utrymme vi har genom
            att vi har sanerat de stora svårigheter som den borgerliga regeringen
            tillfogade Sveriges ekonomi.
          </note>
          <note>
            Biståndsmålet ska vara att utrota biståndet - ja, i den meningen
            att vi ska utrota grunden för att biståndet behövs. Jag sade det
            i polemik med moderaterna som ser det som sin uppgift att ha ett
            kortsiktigt åtagande för biståndet, t.ex. i Afrika. Jag antar
            att K-G
          </note>
          <note>
            Biörsmark, i enlighet med vad han tidigare sagt i debatten, också
            instämmer i den syn på långsiktigheten som Vänsterpartiet har
            och som jag uttryckte.
          </note>
          <note>
            K-G Biörsmark säger: Vi kan hantera moderaterna. Men se då till
            att ni får en någorlunda trovärdig politik gemensamt mot den som
            den majoritet står för som nu finns, inte bara när det gäller
            biståndet utan också när det gäller helheten! Se också till att
            ni i en gemensam reservation höjer biståndet tillsammans med moderaterna!
            Den dagen ska jag tro på K-G
          </note>
          <note>
            Biörsmark. Innan dess gör jag det ej.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 december.)
          </note>
          <note>
            6 § Ekonomisk utveckling och samarbete i
          </note>
          <note>
            Östersjöregionen
          </note>
          <note>
            Föredrogs utrikesutskottets betänkande 1999/2000:UU6
          </note>
          <note>
            Ekonomisk utveckling och samarbete i Östersjöregionen (skr. 1999/2000:7)
          </note>
          <note type="speaker">
            Anf. 88 AGNETA BRENDT (s):
          </note>
          <note>
            Fru talman! I det här betänkandet föreligger inga reservationer
            som kräver att jag bemöter dem. Därför kommer jag i mitt anförande
            att inrikta mig på att sammanfatta en del av utskottets överväganden.
          </note>
          <note>
            Sveriges kontakter med länderna öster och söder om Östersjön
            bygger på månghundraåriga och nära kontakter mellan människor,
            handelsmän och näringsidkare från länderna i området.
          </note>
          <note>
            Med undantag av åren 1945-1989 har Östersjön varit ett hav som
            bundit ihop länderna kring sina stränder. Efter järnridåns fall
            1989 och Sovjetunionens upplösning 1991 har Östersjön återigen
            blivit en viktig led för mänskliga kontakter, handelsmän och näringsidkare
            och därmed en motor för tillväxt, utveckling och ökad sysselsättning
            i området.
          </note>
          <note>
            Fortsatta ansträngningar behövs emellertid för att säkra demokratisk
            utveckling och säkerhetspolitisk stabilitet i Sveriges närområde.
            Fortsatta ansträngningar behövs för att underlätta handel och
            ekonomiskt utbyte.
          </note>
          <note>
            Jag vill betona att vi från utskottets sida ser handel och teknisk
            utveckling som viktiga förutsättningar för ekonomisk tillväxt
            och utveckling. Eftersom handelsministern deltar i debatten kommer
            jag inte att ytterligare kommentera detta.
          </note>
          <note>
            Från utskottets sida vill jag betona att vi finner regeringens
            skrivelse värdefull. Vi menar att den innehåller en bra och balanserad
            strategi för den framtida
          </note>
          <note>
            Östersjöpolitiken.
          </note>
          <note>
            Det är ett grundläggande svenskt intresse att verka för de fyra
            övergripande mål för Sveriges samarbete med Central- och Östeuropa
            som fastställdes av riksdagen 1995. Jag har i debatten tidigare
            i dag nämnt målen men upprepar dem:
          </note>
          <note>
            · att främja en säkerhetsgemenskap,
          </note>
          <note>
            · att fördjupa demokratins kultur,
          </note>
          <note>
            · att stödja en hållbar ekonomisk utveckling och
          </note>
          <note>
            · att stödja en miljömässigt hållbar utveckling, vilket även
            innefattar effektivare energisystem och en ökad öppenhet gentemot
            omvärlden.
          </note>
          <note>
            Vidare är det viktigt att de central- och östeuropeiska länderna
            får internationellt stöd för att fullfölja övergången till demokrati
            och marknadsekonomi.
          </note>
          <note>
            Efter den första fasen av stöd i synnerhet till de baltiska staternas
            frigörelse och den andra fasen av stöd till uppbyggnad av de demokratiska
            och marknadsekonomiska samhällsinstitutionerna har nu en ny fas
            inletts - EU-utvidgningen och den bredare Europaintegrationen.
          </note>
          <note>
            Förebyggande av konflikter, inte minst i närområdet har varit,
            och är, en av de viktigaste uppgifterna för svensk utrikes- och
            säkerhetspolitik. Utvidgningen av EU är en mycket betydelsefull
            komponent i byggandet av en genuin, allomfattande europeisk säkerhetsordning.
            Det är av stor betydelse att de länder som inte är aktuella för
            EU-medlemskap så långt som möjligt engageras i ett omfattande
            och nära samarbete med EU och med unionens medlemsländer.
          </note>
          <note>
            Från utskottets sida är vi därför mycket tillfreds med den uppfattning
            som redovisas av regeringen i skrivelsen:
          </note>
          <note>
            · att beslut om att flera länder ska få inleda konkreta förhandlingar
            om medlemskap helst bör fattas redan hösten 1999,
          </note>
          <note>
            · att den gemensamma strategin för Ryssland som
          </note>
          <note>
            EU antagit snabbt måste genomföras samt
          </note>
          <note>
            · att EU:s kapacitet att, med civila och militära medel, förebygga
            och hantera kriser bör stärkas.
          </note>
          <note>
            Fru talman! Den ekonomiska tillväxten i flera av kandidatländerna
            har varit mycket god, medan utvecklingen i Ryssland och andra
            tidigare Sovjetrepubliker inte har varit så positiv på det ekonomiska
            området. Att den ekonomiska utvecklingen har släpat efter är enligt
            utskottets uppfattning oroande. Det medför att de samhälleliga
            resurserna inte räcker till för alla behov som finns, särskilt
            vad gäller insatser av social karaktär.
          </note>
          <note>
            Herr talman! Birgitta Ahlqvist kommer att närmare utveckla vår
            syn på stödet till Ryssland och framför allt till Barentsområdet.
            Jag går därför inte närmare in på detta. Däremot tänker jag beröra
            förhållandena i Vitryssland.
          </note>
          <note>
            Den politiska utvecklingen i Vitryssland ger anledning till oro.
            Utskottet har kunnat konstatera att regeringen vid ett flertal
            tillfällen gjort markeringar när det gäller utvecklingen där,
            senast i oktober 1999
          </note>
          <note>
            när den demokratiska vitryska oppositionen genomförde en manifestation
            i Minsk, vilken den vitryska regeringen på ett våldsamt sätt försökte
            förhindra.
          </note>
          <note>
            Dessutom fängslades flera framstående företrädare för oppositionen.
          </note>
          <note>
            Även EU har vid flera tillfällen gjort tydliga markeringar mot
            de vitryska brotten mot de mänskliga rättigheterna och de demokratiska
            friheterna.
          </note>
          <note>
            Utskottet anser emellertid att det även är möjligt att genomföra
            insatser till stöd för de demokratiska krafterna, för en demokratisk
            utveckling i landet och för de krafter som verkar för respekt
            för de mänskliga rättigheterna. Så har även skett, både från EU:s
            sida och från svensk sida.
          </note>
          <note>
            Utskottets uppfattning är att samarbete med den vitryska regeringen
            inte är möjligt så länge förhållandena vad gäller respekten för
            de mänskliga och demokratiska rättigheterna inte förbättras. Det
            får emellertid inte utesluta mellanfolkliga kontakter och kontakter
            mellan enskilda organisationer. Människorna i Vitryssland är i
            stort behov av internationella kontakter, och den demokratiska
            oppositionen bör uppmuntras.
          </note>
          <note>
            Fru talman! Sverige har ett starkt intresse av att miljöförbättrande
            investeringar kommer till stånd i länderna runt Östersjön. Dessa
            investeringar medverkar till renare vatten och renare luft i Östersjöområdet.
            Det finns även sociala, ekonomiska och allmänpolitiska motiv för
            att bistå samarbetsländerna på detta område.
          </note>
          <note>
            I strategin pekas på vikten av att hitta möjligheter att skapa
            kollektivtrafiksystem och godstransportsystem som ger förutsättningar
            för tillväxt i kandidatländerna på ett mera hållbart sätt.
          </note>
          <note>
            Vad beträffar kärnsäkerheten har de svenska insatserna inledningsvis
            koncentrerats på säkerhetsförbättringar i de äldre sovjetiskbyggda
            kärnkraftverken.
          </note>
          <note>
            Särskilt har insatser vid Ignalinaverket i Litauen prioriterats.
            Stödet har också omfattat stärkande av säkerhetsmyndigheterna
            och förbättring av säkerhetskulturen vid kärnkraftverken. Utskottet
            har inhämtat att det finns en stark strävan från de nya självständiga
            staterna, inte minst i Baltikum, att ändra den befintliga infrastrukturen
            på energiområdet, som byggdes upp för att passa Sovjetunionens
            energiförsörjning. Den kompetens och den erfarenhet som uppnås
            vid avstängningen och nedmonteringen av en reaktor vid
          </note>
          <note>
            Barsebäck bör självfallet utnyttjas i östsamarbetet.
          </note>
          <note>
            När det gäller olika typer av utsläpp i Östersjön har utskottet
            inhämtat att engagemanget är stort från svensk sida för att minska
            oljeutsläppen och för att maskinrumsavfall och annat avfall från
            fartyg ska tas om hand på bästa sätt.
          </note>
          <note>
            När det gäller övergödningsproblematiken och utsläppen av kväve
            och fosfor har utskottet erfarit att det vid ett möte med Helsingforskommissionen
            i september 1999 fattades beslut om genomförande av
          </note>
          <note>
            1988 års ministerdeklaration, vilken innehåller beslut om en
            minskning med 50 % av långlivade organiska föreningar, tungmetaller
            och närsalter från alla utsläppskällor jämfört med 1985 års nivå.
            Minskningen ska vara genomförd senast år 2005 med en lägesrapport
            år 2003.
          </note>
          <note>
            Fru talman! Utskottet menar att införandet av en gemensam jordbrukspolitik
            och efterföljande strukturrationaliseringar inom jordbruket i
            vissa av kandidatländerna kan komma att medföra ett hot mot den
            biologiska mångfalden i dessa länder. Vi menar därför att införandet
            av den gemensamma jordbrukspolitiken och förberedelserna för medlemskapet
            inom detta område måste ske i överensstämmelse med gällande internationella
            avtal, inte minst konventionen om biologisk mångfald, och att
            de svenska erfarenheterna från ekologiskt lantbruk bör tas till
            vara i detta arbete.
          </note>
          <note>
            Fru talman! Insatserna på det sociala området har jag berört
            i mitt tidigare inlägg här i dag. Jag hade tänkt att något kommentera
            det Ingrid Näslund sade, men det kan jag göra i en replik senare.
          </note>
          <note>
            Med detta, fru talman, yrkar jag bifall till hemställan i betänkandet.
          </note>
          <note type="speaker">
            Anf. 89 STEN TOLGFORS (m):
          </note>
          <note>
            Fru talman! Det är i dagarna tio år sedan Berlinmurens fall och
            frigörelsen i Central- och Östeuropa.
          </note>
          <note>
            Utvecklingen sedan frigörelsen har i många länder gått utomordentligt
            bra. Man har tagit sig an transitionen från diktatur, socialism
            och planekonomi till demokrati, privat ägande och marknadsekonomi
            med största allvar och mycket goda resultat. De som misströstade
            över de nya demokratiernas förmåga att snabbt integreras i det
            europeiska samarbetet hade fel.
          </note>
          <note>
            Det var realistiskt, och det var möjligt.
          </note>
          <note>
            De länder som tvekade, som försökte skapa blandsystem eller som
            t.o.m. har vänt tillbaka igen har alla fått betydande problem.
            Men de länder som bestämde sig för att snabbt och genomgripande
            ta steget genom s.k. chockterapi har lyckats bäst och ser nu positiva
            effekter på en rad områden. Det gäller inte bara det ekonomiska
            området utan också demokratisk mognad, sociala förhållanden, miljö
            och relationerna till EU.
          </note>
          <note>
            Friheten och demokratin har förbättrat människovärdet. Mänskliga
            rättigheter var på kommunismens tid någonting ovidkommande. Avvikande
            människor, vare sig de var oliktänkande, handikappade, sjuka eller
            missbrukare, behandlades ofta, för att inte säga alltid, med stor
            hänsynslöshet.
          </note>
          <note>
            Den sociala tryggheten var knuten till arbetet och till kommunistpartiet.
            Kvaliteten i vården styrdes av människors situation och position,
            framför allt, i det kommunistiska partiet. Kommunismens pampar
            kunde få bra vård, men vanliga människor var utlämnade.
          </note>
          <note>
            Det var makt som var rätt.
          </note>
          <note>
            Estland, Lettland, Litauen och Polen är i dag väl fungerande
            demokratier. Utvecklingen har gått i rätt riktning vad gäller
            medborgarskapslagarna i Estland och Lettland. Det är mycket väl
            värt att poängtera. Vi ser en stegvis integration av de statslösa
            ryssarna, och ländernas möjlighet till EU-medlemskap har gjort
            det attraktivt för statslösa att söka medborgarskap, vilket bidrar
            till att hela länderna.
          </note>
          <note>
            Tjeckien, Ungern och Slovenien är också väl fungerande demokratier
            som garanterar rättsstatliga principer, mänskliga rättigheter
            och skydd för minoriteter. Bulgarien styrs av en demokratiskt
            vald regering, och den politiska situationen anses stabil. Allmänna
            och fria val har hållits i Rumänien, men demokratin hotas av den
            svåra ekonomiska situationen.
          </note>
          <note>
            Ryssland håller fria val till bl.a. parlament och vad gäller
            presidentposten, men i praktiken har demokratin ännu inte satt
            sig fullt ut. Det finns brister i de demokratiska institutionerna.
            Det finns allvarliga problem med korruption och att kontroversiella
            politiker ibland t.o.m. mördas.
          </note>
          <note>
            I Vitryssland är situationen, precis som Agneta
          </note>
          <note>
            Brendt tog upp tidigare, utomordentligt allvarlig.
          </note>
          <note>
            Landet är icke-demokratiskt. Presidenten har diktatorisk makt,
            och den lagstiftande församlingen har inte utsetts genom val.
            Domarkåren är heller inte oberoende. Mänskliga rättigheter respekteras
            inte, och yttrandefriheten är beskuren. Oppositionella försvinner
            eller tystas. Här behövs det, förutom en enighet i
          </note>
          <note>
            Sveriges riksdag och på andra håll, långtgående stödinsatser
            för att stärka den demokratiska processen.
          </note>
          <note>
            Byggandet av demokrati och rättsstat är en förutsättning för
            utveckling, liksom att komma till rätta med korruption som bromsar
            ekonomins tillväxt.
          </note>
          <note>
            Vårt stöd till de baltiska staterna bör fortsätta att inriktas
            på uppbyggnad av rättsstatens funktioner, förvaltning och marknadsekonomins
            institutioner, liksom på miljöområdet. Allt måste ske inom ramen
            för samverkan med EU:s förmedlemskapsstrategi.
          </note>
          <note>
            Det svenska stödet bör dock särskilt inriktas på att stödja områden
            där EU inte alls är aktivt eller bara lite aktivt, som t.ex. suveränitetsuppbyggnad
            och miljöåtgärder.
          </note>
          <note>
            På lite sikt, om vi blickar framåt, kommer dock relationerna
            till de baltiska staterna liksom de andra nyligen fria länderna
            kring Östersjön att vara samma som de relationer vi har till våra
            andra grannländer.
          </note>
          <note>
            Inom några få år kommer de att vara EU-medlemmar precis som Sverige,
            och kanske också medlemmar i
          </note>
          <note>
            Nato. Länderna kommer förmodligen och förhoppningsvis att på
            någon generation nå västeuropeisk levnadsstandard.
          </note>
          <note>
            Bistånd är därför inte det långsiktigt naturliga tillståndet.
            Det är handel, investeringar, politisk samverkan och utbyten på
            alla samhällets områden som är det långsiktigt naturliga, precis
            som när det gäller våra västliga grannländer. Det gör att profilen
            på det svenska öststödet måste förändras i takt med utvecklingen.
            Efterhand bör fokus i det svenska stödet flyttas österut från
            Östersjöns östra strandstater till det nära Ryssland, som alltmer
            behöver sättas i fokus.
          </note>
          <note>
            Fru talman! Östersjömiljarden ingår i ett mönster där statsministern
            vill styra centrala utrikespolitiska frågor vid sidan av UD och
            den ordinarie hanteringen. Ett annat exempel vi nyligen sett är
            Sydafrikasatsningen, med känt resultat. Syftet med Östersjömiljarden
            är inte bara, som man skulle kunna tro i förstone, att stödja
            våra grannländer, utan framför allt att stödja projekt i andra
            länder för att öka sysselsättningen i Sverige. Den kom ju också
            i den s.k. sysselsättningspropositionen. När bidrag endast utgår
            till svenska företag kan man knappast anse att detta i första
            hand är ett stöd till andra länder. I stället skapar bidragen
            konkurrenssnedvridningar och motverkar strävan att åstadkomma
            en rationell resursanvändning.
          </note>
          <note>
            Östersjömiljarden har hanterats helt vid sidan av det övriga
            östbiståndet. Regeringen fattar beslut om varje projekt. Utrikesutskottets
            majoritet medgav förra riksdagsåret att riktlinjerna för Östersjömiljardens
            användande inte överensstämmer med riktlinjerna för det reguljära
            östsamarbetet. Östersjömiljarden var och är inte minst ett sätt
            att ställa medel till statsministerns förfogande för internationella
            utspel.
          </note>
          <note>
            Det förekommer bland Östersjömiljardens projekt ett antal större
            infrastrukturprojekt som tar en stor del av miljarden i anspråk.
            Man kan ifrågasätta om en del av dessa projekt verkligen borde
            kommit ifråga. Större infrastrukturprojekt bör i stället finansieras
            via den internationella kapitalmarknaden, eftersom de vanligen
            ganska lätt kan räknas hem.
          </note>
          <note>
            Ytterligare ett antal av Östersjömiljardens projekt hade likaväl
            kunnat rymmas inom det ordinarie östbiståndet, vilket också påpekats
            i skriften Att utveckla ett grannlandssamarbete. Det är en utvärdering
            av det allmänna samarbetet med Öst- och Centraleuropa.
          </note>
          <note>
            Det saknas helt motiv för särlösningar som Östersjömiljarden.
            Det är fråga om ett parallellt östbistånd utan samordning med
            det ordinarie stödet. Det är t.o.m. så att tjänstemän som ansvarar
            för det ordinarie östbiståndet på UD visat en påtaglig irritation
            över att de inte ens hålls informerade om Östersjömiljarden när
            man frågat dem om saken.
          </note>
          <note>
            Den enda samordning som skett med det ordinarie öststödet är
            när myndigheter som fått i uppdrag att hantera både det ordinarie
            öststödet och medel ur
          </note>
          <note>
            Östersjömiljarden själva valt att samordna hanteringen. Regeringen
            har inte bidragit till detta. Det är anmärkningsvärt inte minst
            därför att utrikesutskottet när förslaget om Östersjömiljarden
            antogs skrev att man ansåg att det var angeläget att fondens verksamhet
            och det normala östsamarbetet genomförs på ett sätt så att insatserna
            kompletterar och förstärker varandra. Så har det alltså inte blivit.
          </note>
          <note>
            Ibland har öststödet och Östersjömiljarden varit direkt motstridiga,
            vilket också visas i Att utveckla ett grannlandssamarbete. När
            man i landstrategierna i samråd med mottagarländerna beslutat
            att inte satsa på fler vägprojekt i Baltikum beslutas i stället
            om vägprojekt inom ramen för Östersjömiljarden, och
          </note>
          <note>
            UD lämnas utanför hanteringen.
          </note>
          <note>
            Det är också tydligt att samordningen med det reguljära öststödet
            skulle gått mycket bättre om Östersjömiljarden inte fått helt
            separata beslutsstrukturer.
          </note>
          <note>
            Det har flera påpekat.
          </note>
          <note>
            Tydligt är att man i Att utveckla ett grannlandssamarbete säger
            att Östersjömiljardens organisation och arbetssätt påverkas av
            en vilja att få uppmärksamhet och utrikespolitisk goodwill samt
            att stödja svenska företag. Det är samma misstag här som i
          </note>
          <note>
            Sydafrikafallet och i en rad andra fall.
          </note>
          <note>
            Återigen kan man inte undgå bilden av att Östersjömiljarden är
            ett sätt att ställa medel till statsministerns förfogande för
            internationella utspel.
          </note>
          <note>
            Ansvaret för miljarden låg först på statsrådsberedningen, bollades
            sedan till Näringsdepartementet och flyttade sedan till UD. Statsrådsberedningen,
            tio departement och ett antal myndigheter har deltagit i hanteringen
            av projekten. Och departementen har varit mycket ovana vid att
            hantera den här typen av projekt. Varje departement har ansvar
            för sina projekt och ska utvärdera dem efter hand. Men återrapporteringen
            har varit bristfällig. Anvisningar för handläggningen har varit
            så allmänt hållna att ändamål för medlen, instrument och finansieringsformer
            har kunnat väljas fritt när det gäller att utveckla ett grannlandssamarbete.
            Det är också mycket få utvärderingar som har gjorts.
          </note>
          <note>
            Den 1 september i år hade man fattat beslut om att tilldela 688
            miljoner. 350 av dem hade betalats ut.
          </note>
          <note>
            Tre jätteprojekt om totalt 120 miljoner var under beredning.
            128 miljoner var intecknade för projekt i beredningens inledningsskede.
          </note>
          <note>
            Det saknas alltså anvisningar för handläggning av
          </note>
          <note>
            Östersjömiljarden, vilket också påpekas i olika dokument. Riksdagens
            revisorer tog t.ex. med anledning av svenska miljöinsatser i Baltikum
            upp Östersjömiljarden. Man kunde då konstatera att det inte fanns
            någon strategi för hur olika projektidéer skulle bedömas eller
            vilka villkor som skulle ställas vid avtalen.
          </note>
          <note>
            Vi har från moderat sida upprepade gånger begärt att
          </note>
          <note>
            Östersjömiljarden ska redovisas och utvärderas. Men intresset
            för detta har milt sagt varit måttligt. Det är mycket svårbedömt
            vilka effekter enskilda projekt eller ens miljarden som helhet
            har gett. I 1998 års ekonomiska vårproposition skrev regeringen:
            Verksamheten har varit framgångsrik.
          </note>
          <note>
            Det gällde den första Östersjömiljarden. Då vill jag fråga Leif
            Pagrotsky: Vad grundar man det på?
          </note>
          <note>
            Vilka belägg har man för att Östersjömiljarden har varit framgångsrik?
            Det vore väldigt bra om riksdagen kunde få den redovisningen.
            I budgetpropositionen för år 2000 beskrev man att flera projekt
            inleddes först 1998 och 1999, ett par tre år efter beslutet om
          </note>
          <note>
            Östersjömiljarden, och att de inte går att utvärdera ännu. Projekten
            har också drabbats av långa förseningar. Likväl hävdar regeringen
            att erfarenheterna av projekten är goda.
          </note>
          <note>
            I vår och i somras hade radions ekoredaktion en rad rapporter
            om oklarheter i samband med Östersjömiljardens hantering. Företaget
            Swedagri fick ett bidrag på 28 miljoner, vilket motsvarade tre
            gånger företagets årsomsättning, efter en handläggningstid på
            tre dagar. Pengarna skulle gå till ett mejeri i Ryssland. Inte
            ens regeringen själv vet hur pengarna använts, rapporterade ekot.
            Regeringen har lagt ut administrationen på ett av statens aktiebolag,
            Swedfund, som inte behöver redovisa hur pengarna har använts.
          </note>
          <note>
            Regeringen avslog vid två tillfällen ekots begäran att lämna
            ut handlingar om projektet. Men till slut gjorde
          </note>
          <note>
            Jordbruksdepartementet detta efter eget beslut. Det framgick
            att en utvärdering av det rimliga i att bevilja detta projekt
            28 miljoner hade gjorts av Swedfund som i själva inledningen konstaterar
            att man inte är kompetent att bedöma frågan, eftersom man saknar
            branschvana. Dessutom har man varken haft tid eller resurser för
            att göra en fullständig utredning - allt enligt ekot.
          </note>
          <note>
            Uppgifterna vittnar om att Östersjömiljardens hantering har varit
            fel från början och att det faktum att miljarden hanteras vid
            sidan av det övriga Östersjöstödet inte är acceptabelt. De oklara
            effekterna av
          </note>
          <note>
            Östersjömiljarden nr 1 gjorde det än mer fel att gå vidare med
            en Östersjömiljard nr 2. Beslut fattades utan att redovisningen
            av den första miljarden hade ägt rum. Nu sägs det att man offensivt
            ska främja svenska näringslivsintressen med miljard nr 2. Det
            är ett vällovligt syfte, men det har inte med öststöd att göra.
            Att stärka den svenska sysselsättningen, som ju var ett av regeringens
            mål med miljarden, leder fel när det gäller öststöd. Vi är kritiska
            till att det målet har satts upp för stödverksamhet över huvud
            taget, men om man accepterar att det nu har satts upp kan man
            konstatera att det inte har nåtts.
          </note>
          <note>
            Riksdagens utredningstjänst frågade UD om man hade mätt sysselsättningseffekterna
            av Östersjömiljarden. UD svarade att det inte finns uppgifter
            om sysselsättningseffekter i den genomgång som gjorts.
          </note>
          <note>
            Krav på sysselsättningseffekter har inte ens ställts i projektbeskrivningarna.
            Bara 5 av 55 projekt hade uppgifter om sysselsättningseffekter,
            och bara i enstaka fall fanns det angivet i konkreta termer.
          </note>
          <note>
            Regeringen hävdade dock i mars 1998 att Östersjömiljardens sysselsättningseffekter
            kunde antas vara betydande på längre sikt. På vad stöds detta?
            Det vore bra om regeringen ville redovisa effekterna. Jag vill
            hävda att Östersjömiljarden också från regeringens egna utgångspunkter
            är ett misslyckande. Man kan inte belägga att jobb i någon större
            omfattning har skapats. En orsak till det är att den övervägande
            delen av resurserna har gått till statliga verk och myndigheter.
            Vi moderater har i stället i den ordinarie budgeten löpande föreslagit
            en högre anslagsnivå än regeringen för stödet i närområdet. Det
            är en betydligt bättre åtgärd för att stödja utvecklingen kring
            Östersjön.
          </note>
          <note>
            Östersjömiljarden bör upplösas och medlen tillföras det ordinarie
            programmet, stöd till Öst- och Centraleuropa. Regeringen bör i
            allmänhet sluta med utrikespolitiska särlösningar vare sig det
            gäller Sydafrikasekretariat eller Östersjömiljarder, eftersom,
            som vi alla har sett, konsekvenserna blir svårbedömbara och långt
            ifrån alltid lyckosamma.
          </note>
          <note type="speaker">
            Anf. 90 MARIANNE ANDERSSON (c):
          </note>
          <note>
            Fru talman! Vi har inte någon motion med anledning av det här
            betänkandet eller den här skrivelsen.
          </note>
          <note>
            Därför har jag heller inga avvikande meningar på något sätt.
            Men jag har ändå några saker som jag helt kort vill ta upp.
          </note>
          <note>
            Det är tio år sedan det egentliga samarbetet med alla länder
            i Östersjöregionen inleddes. Det är inte så hemskt längesedan,
            men det har faktiskt hänt otroligt mycket under dessa tio år.
            Vi som har följt utvecklingen vet vilken fascinerande tid det
            har varit. Först var det en nyfikenhet, och det var fascinerande
            att man över huvud taget kunde träffas. Sedan mötte man euforin,
            den nyvunna friheten och den trevande starten med demokratiutbyggnad
            i länderna runt Östersjön. Jag tänker förstås alldeles särskilt
            på Baltikum.
          </note>
          <note>
            Jag tänker också på allt det arbete och engagemang som finns
            och har funnits i Sverige under dessa år och på alla hjälpsändningar
            och projekt som sedan har övergått mer och mer i samarbete på
            en mer jämställd nivå, precis som det ska vara. Så har det i stor
            utsträckning varit just när det gäller Baltikum. Nu kandiderar
            länderna till EU. Det har faktiskt hänt väldigt mycket. Jag vill
            också peka på vänortssamarbetet, t.ex.
          </note>
          <note>
            Men det finns naturligtvis problem. Det största problemet är
            Ryssland. Där är ju utvecklingen inte särskilt positiv. Jag har
            inte hört någon som tror på en positiv utveckling i Ryssland och
            som är optimistisk just nu. Det är ganska oroande. Detta gäller
            naturligtvis i ännu högre grad Vitryssland. Det är korruption,
            och pengarna försvinner ut ur landet. De människor som har möjlighet
            att placera sina pengar i utländska konton gör det. De som inte
            har den möjligheten ser sina pengar försvinna därför att bankväsendet
            inte fungerar. Det är sådana grundläggande saker som gör att ett
            land egentligen inte har någon möjlighet att utvecklas. Demokratin
            lämnar mycket övrigt att önska.
          </note>
          <note>
            När det gäller Vitryssland har vi en omfattande motion, men den
            kommer att behandlas när vi diskuterar MR-frågor här i riksdagen.
            Därför är den inte med i det här betänkandet.
          </note>
          <note>
            Jag har några frågor till utrikeshandelsministern, även om han
            gick ut. Jag hoppas att han får en rapport om dem.
          </note>
          <note>
            Först och främst delar jag den kritik som framfördes om hur man
            ska hantera Östersjömiljarden nr 2.
          </note>
          <note>
            Jag tror att det behöver ske förändringar. Det vore intressant
            att få några kommentarer från ministern kring det.
          </note>
          <note>
            Hur ser utrikeshandelsministern just nu på möjligheterna till
            handel och samarbete med Ryssland för att stärka samarbetet? Är
            han optimistisk? Eller hur ser han på framtiden? Det har ju faktiskt
            hänt saker sedan den här skrivelsen lades fram. Det händer ju
            saker hela tiden.
          </note>
          <note>
            Jag tog upp en annan fråga under biståndsdebatten. Den gällde
            en motion som egentligen handlade om Barentssamarbetet. Jag skulle
            vilja ha ett litet enkelt stöd till grupper och organisationer
            som har ett nätverkssamarbete t.ex. mellan norra Sverige och nordvästra
            Ryssland. Avstånden är långa, och det är helt enkelt svårt att
            träffas. Man skulle kunna ha ett stöd som det är lätt att söka
            och som egentligen inte behöver omgärdas av någon byråkrati. Det
            skulle särskilt kunna ge kvinnogrupper möjligheter att agera och
            skapa nätverk.
          </note>
          <note>
            Det var nog de frågor som jag hade. Tack så mycket, fru talman!
          </note>
          <note>
            Anf. 91 KARL-GÖRAN BI-
          </note>
          <note type="speaker">
            ÖRSMARK (fp):
          </note>
          <note>
            Fru talman! Det är ett enigt utskott som står bakom betänkandet,
            så jag tänker inte bli långrandig. Jag tycker att det är glädjande
            att det finns en samsyn när det gäller utvidgningen österut och
            våra kontakter.
          </note>
          <note>
            Det ser lite annorlunda ut i dag, inför millennieskiftet, än
            när jag gick i skolan en gång i tiden - jag tillhör ju de få i
            församlingen som gick i skolan under kriget - och vi fick flytta
            ut från klassrummet därför att vi skulle ta emot flyktingbarn
            från Baltikum. Vi fick undervisning i en kyrka i stället. Många
            av dem som kom drog sedan vidare västerut. De var rädda för kommunismens
            diktatur och för att det under det kalla kriget skulle bli orostider
            också i vår del av världen. Därför är det glädjande att vi nu
            går in i ett nytt millennium med denna möjlighet att säkra freden
            i vår del av världen.
          </note>
          <note>
            Jag blir lite nostalgisk här. Jag har faktiskt frimärken kvar
            från den tiden då jag började samla frimärken och det fanns självständiga
            stater österut. Sedan kom järnridån, och länderna gick in i glömskans
            töcken - nästan, åtminstone. Men för tio år sedan kom då murens
            fall, och vi fick chansen att bygga upp en annan situation österut.
            Därför är utvidgningen nu så otroligt viktig: att EU har möjlighet
            att få in nya länder för att säkra freden.
          </note>
          <note>
            Det har sagts här tidigare, och det stämmer helt, att vatten
            förenar. Därför är det bra att det nu jobbas med olika kontakter,
            med färjetrafik och med turism, och att kontakterna stärks så
            att det blir omöjligt att bryta dem. Då får freden en chans.
          </note>
          <note>
            Jag hade för några månader sedan tillfälle att besöka Kaliningrad
            och där se bl.a. Sidas arbete med att försöka rätta till ett reningsverk
            - ett konkret arbete för att rena Östersjön. Det gjorde väldigt
            starkt intryck på mig. Man hade under tidigt 90-tal satsat på
            sådana här jätteprojekt, men det fungerade inte. Det var ett ryskt
            projekt. I dag kommer så gott som allt vatten från Kaliningrad
            direkt ut i Östersjön. Det finns i och för sig ett gammalt reningsverk
            från 20-
          </note>
          <note>
            talet, men bara ungefär 20 % av Kaliningrads avfallsvatten går
            igenom verket och det vattnet renas bara till 25 %. Här fick jag
            alltså se ett konkret exempel på bra arbete. Detta är ett av de
            reningsverk som man nu försöker rätta till för att vi ska få en
            frisk Östersjö och så att Östersjön ska kunna överleva som ett
            friskt vatten och hav.
          </note>
          <note>
            Energisamarbetet är också viktigt. Därför är det naturligtvis
            lite märkligt att vi i dag stänger säkra kärnkraftverk i Sverige
            medan man satsar på nya österut som är osäkra. Man startar ju
            vissa kärnkraftverk där fast man egentligen inte borde göra det.
            Vi skulle kunna använda de pengarna på ett bättre sätt, anser
            jag och Folkpartiet.
          </note>
          <note>
            Den svåra och tilltagande kriminaliteten är naturligtvis ett
            bekymmer. Jag tror ändå att med dessa kontakter, som vi ska kunna
            utöka mer och mer, ska vi kunna komma till rätta med det också.
          </note>
          <note>
            Framför allt gäller det att befästa och säkra demokratin. Det
            kan vi göra genom kulturutbyte, turism och idrottsutbyte, genom
            att låta enskilda organisationer få hjälp med sitt viktiga arbete,
            genom vänortssamarbete och, framför allt, genom att se till att
            de baltiska länderna och andra östländer kommer in i
          </note>
          <note>
            EU.
          </note>
          <note>
            Anf. 92 MARIANNE SAMUELS-
          </note>
          <note>
            SON (mp):
          </note>
          <note>
            Fru talman! I det här betänkandet finns en motion från Miljöpartiet
            med. Glädjande nog har utskottet besvarat våra yrkanden, och det
            känns ju positivt.
          </note>
          <note>
            Dock innebär det kanske inte att problemen i och med det är lösta,
            eftersom motionen mycket handlar om miljöproblematiken i Östersjöregionen.
          </note>
          <note>
            Ett av de stora problem som finns och kvarstår är övergödningen.
            Jag hittade Naturvårdsverkets tidning från den 10 november. Där
            finns en artikel som heter
          </note>
          <note>
            "Övergödningen största hotet mot Östersjön", där man beskriver
            hur stora satsningar som har gjorts för att klara hoten mot Östersjön
            och hur stora problem som ändå kvarstår. På den hot spot-lista
            man tagit fram med 132 utsläppspunkter är det bara 17 som har
            avförts från listan. En stor del pågår det arbete med, men en
            mycket stor del har man inte lyckats lösa.
          </note>
          <note>
            Utifrån detta tror man inte heller att man ska klara de mål som
            har satts upp. Några av de stora problem som kvarstår och som
            man pekar på är jordbruket, trafiken och utsläppen från reningsverk.
          </note>
          <note>
            Här är det intressant att titta på vad det är för satsningar
            som görs i och kring Östersjön och hur det är tänkt att detta
            ska lösas. Man tar särskilt upp ett av problemen när det gäller
            jordbruket. Vi hade, visar man, kommit en bra bit på väg när det
            gäller utsläppen från jordbruket i Sverige. Sedan gick vi med
            i
          </note>
          <note>
            EU, och då var det inte längre de svenska reglerna utan EU:s
            jordbrukspolitik som gällde. Därmed ökade problemet med läckage
            från jordbruket. Man ser med viss fasa på vad som skulle inträffa
            om t.ex. Polen går med i EU och EU:s nuvarande subventionsregler
            för jordbruket ska gälla. Då kommer nämligen närsalterna att öka
            i ganska stor omfattning.
          </note>
          <note>
            Det här tycker jag visar på problembilden i dess helhet och också
            lite grann på ansvarsfördelningen i de här frågorna. Jag tänkte
            fråga ministern, när hon nu är på plats, hur man ska få ett övergripande
            helhetsansvar för politiken som leder till att man faktiskt minskar
            miljöproblematiken. Det här ligger ju, som jag uppfattar det,
            på flera ansvariga ministrar. Det är jordbruksministern som förhandlar
            om reglerna för jordbruksstödet. Sedan är det miljöministern som
            sätter upp mål och önskemål på miljösidan. Sedan har vi näringsministern
            och handelsministern, och så har vi statsministern med sin Östersjömiljard.
            Det är alltså mångfald när det gäller vem som styr politiken och
            har möjligheter att påverka, men var finns helheten när det gäller
            att se till att satsningarna verkligen leder till minskade utsläpp
            och att man kan uppfylla de miljömål som ändå finns uppsatta?
          </note>
          <note>
            Det utskottet har fått fram är bl.a. att man vid
          </note>
          <note>
            HELCOM i september fattade beslut om att minskningen skulle vara
            genomförd senast 2005. Då ska vi vara medvetna om att det har
            satts upp mål tidigare på det här området som man inte har lyckats
            genomföra.
          </note>
          <note>
            I stället har problematiken fortsatt.
          </note>
          <note>
            Nu skulle jag gärna vilja veta vad man tror att nuvarande EU-politik,
            med nuvarande strukturanpassning för att länderna kring Östersjön
            ska kunna komma med i EU - där det också ges stödpengar för att
            man ska kunna anpassa sin politik så att man har möjlighet att
            gå med - ger för effekter när det gäller miljömålen. Det är nämligen
            nödvändigt, tycker jag, att man kan se det här i ett helhetsperspektiv
            och vågar ta tag i alla problemen samtidigt om man ska kunna nå
            målen. Man kan inte bara tro att det går att sätta upp mål och
            sedan går det att göra tvärtemot, därför att det har mindre betydelse
            i ett annat sammanhang att man inte klarar målen.
          </note>
          <note>
            När det gäller samarbetet i övrigt är det, som många tidigare
            har sagt, mycket glädjande att vi nu har ett rikt samarbete med
            länderna kring Östersjön och har möjligheter på många områden
            att samverka med varandra. Det är det som kanske många av oss
            ser som det mest glädjande som har inträffat de senaste åren.
            Människor som bor så nära varandra och som tidigare i många fall
            har kunnat ha kontakter kan nu igen ha nära kontakter och samverka
            inom olika områden.
          </note>
          <note>
            Det finns dock fler problem än utsläppen i Östersjön. Jag skulle
            också gärna vilja höra lite grann om hur man satsar i Murmanskområdet,
            där vi vet att det ligger en massa kärnavfall som läcker och som
            kan utgöra mycket stora hot för framtiden, t.o.m. i vårt eget
            närområde. Vi som besökte området såg med fasa hur det såg ut,
            och vi upplevde att det kunde finnas risker som vi i de nordiska
            länderna borde hjälpas åt att åtgärda.
          </note>
          <note>
            Det är de frågeställningar jag har till ministern när det gäller
            hur man konkret ska uppnå målen.
          </note>
          <note>
            I övrigt tycker jag att det här är ett bra tänkande, där vi visar
            viljan och intresset att samverka med våra nära grannländer.
          </note>
          <note type="speaker">
            Anf. 93 Statsrådet LEIF PAGROTSKY (s):
          </note>
          <note>
            Fru talman! Sveriges största exportmarknad är ett grannland.
            Det ligger i väster, och det heter Norge.
          </note>
          <note>
            Varje norrman handlar svenskt för nästan 13 000 kr om året. Det
            är alltså mycket lönsamt att ha ett rikt grannland. Det tycker
            norrmännen också, för vi svenskar handlar också en del norskt.
          </note>
          <note>
            Svenskar och norrmän är inte unika. Den mesta handeln i världen
            sker mellan grannländer. Länder som är grannar befinner sig oftast
            på ungefär samma utvecklingsnivå och köper och säljer ungefär
            samma typ av varor och tjänster till varandra.
          </note>
          <note>
            Men när vi svenskar blickar österut eller söderut är det något
            som inte stämmer. Våra närmaste grannar på andra sidan Östersjön
            kan varken köpa eller sälja som norrmännen kan. Medan en norrman
            handlar svenskt för som sagt nästan 13 000 kr om året, köper en
            polack svenska varor för bara 275 kr. Och vi svenskar köper fortfarande
            väldigt lite polskt.
          </note>
          <note>
            Det finns en väldig outnyttjad potential för ekonomiskt utbyte
            och välståndsbyggande. Runt Östersjön finns mängder med outnyttjade
            möjligheter och människor som står beredda att satsa framåt, satsa
            på att skapa tillväxt och välfärd.
          </note>
          <note>
            De ekonomiska framstegen går hand i hand med en rask utveckling
            mot demokrati och EU-
          </note>
          <note>
            medlemskap. I den utvecklingen ska Sverige vara på plats och
            bidra för ryssars, balters och andras skull, men också för vår
            egen skull. Det största hotet mot
          </note>
          <note>
            Sveriges säkerhet i dag och i framtiden ser jag i risken för
            att en avgrundsdjup välståndsklyfta permanentas rakt igenom Östersjön,
            ett europeiskt Rio
          </note>
          <note>
            Grande.
          </note>
          <note>
            Det är nu vi avgör hur det ska gå. Det är dagens svenskar som
            är med och avgör om framtidens Östersjöregion ska präglas av slutenhet,
            misstänksamhet och konflikt, eller om framtiden ska innebära samarbete,
            handel och nedrustning.
          </note>
          <note>
            Utvecklingen i Ryssland är särskilt viktig. Det väldiga Ryssland
            brottas med svåra ekonomiska och sociala problem. Miljoner ryssar
            väntar på att demokratin och marknadsekonomin ska leverera.
          </note>
          <note>
            Generalsekreteraren för EU:s gemensamma utrikes- och försvarspolitik,
            Javier Solana, uttryckte detta tydligt i ett tal i Stockholm för
            några veckor sedan.
          </note>
          <note>
            Han sade: Stärkandet av banden med Ryssland är den viktigaste
            och mest brådskande frågan för EU under nästa sekel.
          </note>
          <note>
            Det är stora ord. Men jag tycker inte att de är överdrivna. Därför
            bedriver Sverige en bred och aktiv
          </note>
          <note>
            Östersjöpolitik.
          </note>
          <note>
            Utveckling handlar om ekonomisk tillväxt, men inte bara om ekonomi.
            Det är en felsyn. Utveckling, också ekonomisk utveckling, kräver
            demokratiska institutioner, effektiv offentlig förvaltning, god
            miljö och social trygghet. Därför måste svensk Östersjöpolitik
            bidra till utveckling inom en lång rad fält. Därför är vi med
            och bygger reningsverk i Riga och Kaliningrad. Därför stöder vi
            företagsutveckling i Ryssland, jordreformsarbete i Ukraina och
            journalistutbildning för vitryssar. Därför är vi engagerade i
            säkerhetsfrämjande stöd i Baltikum. Därför satsar Sverige resurser
            på demokratistöd, projekt för modern äldreomsorg, kamp mot sexuell
            exploatering av barn, erfarenhetsutbyte inom socialtjänsten och
            kunskapsöverföring på det juridiska området bland mycket annat.
          </note>
          <note>
            Ansvaret mot framtiden kräver att vi bedriver en aktiv och bred
            politik. För att klara detta långsiktiga arbete satsar vi ungefär
            800 miljoner kronor per år i utvecklingssamarbete med länderna
            i Öst- och Centraleuropa.
          </note>
          <note>
            Efter kommunismens fall stod vi inför uppgifter som vi aldrig
            tidigare mött, och vi saknade gamla erfarenheter att bygga vidare
            på. Omställningen i våra grannländer till demokrati och marknadsekonomi
            ställde krav på nya djärva och kreativa grepp. Därför växte tanken
            på en Östersjömiljard fram. Pengar avsattes vid sidan av och utöver
            de traditionella medlen för att på ett antal viktiga områden göra
            satsningar i våra grannländer, satsningar som också ska komma
            tillväxten och sysselsättningen i Sverige till godo.
          </note>
          <note>
            Östersjömiljardsatsningarna har visat sig framgångsrika, därför
            följs nu den första miljarden av en andra miljard. Tack vare miljard
            två kan t.ex. Exportrådets satsning Marknadsplats Östersjön sjösättas.
          </note>
          <note>
            Små och medelstora företag ska få hjälp till handel och investeringar,
            bl.a. genom att vi inrättar s.k. byråkratilotsar. Östersjöpolitiken
            kräver kreativitet, och
          </note>
          <note>
            Östersjömiljarderna är ett viktigt hjälpmedel i detta arbete.
          </note>
          <note>
            Men utmaningar kring Östersjön kräver också kraft och koncentration.
            Under 1999 genomförde regeringen en stor satsning i Polen. Svenska
            regioner samarbetade med polska regioner. Hundratals och åter
            hundratals kontakter knöts. Nästa vecka åker statsministern till
            Warszawa och avslutar denna mycket framgångsrika satsning.
          </note>
          <note>
            Detta framgångsrika Polenår följs nu upp med de baltiska ländernas
            år, en satsning som syftar till att på alla plan vidareutveckla
            relationerna mellan Sverige och de baltiska länderna.
          </note>
          <note>
            Självklart kan inget land ensamt bära regionens ansvar på sina
            axlar. Samverkan är viktig. Sverige är därför drivande i en rad
            internationella forum för att stärka utvecklingen i vår region.
            Jag tänker inte bara på EU och Östersjöstaternas råd, utan också
            på det framgångsrika nordiska samarbetet och på samarbetet i Barents
            euroarktiska råd.
          </note>
          <note>
            Ett fantastiskt arbete bedrivs också av kommuner, landsting,
            län och enskilda organisationer. Det decentraliserade samarbetet
            med våra grannar har en imponerande bredd och ett imponerande
            innehåll.
          </note>
          <note>
            Detta är en av grundbultarna i den svenska Östersjöpolitiken.
            Här ger vi impulser till framväxten av ett civilt samhälle i våra
            grannländer.
          </note>
          <note>
            Herr talman! Jag har angett grundsynen i den svenska Östersjöpolitiken.
            Men jag skulle också vilja ta tillfället i akt att poängtera två
            särskilt aktuella och viktiga frågor.
          </note>
          <note>
            Ett växande hot mot vårt land är den snabba spridningen av tuberkulos
            på andra sidan Östersjön. I
          </note>
          <note>
            allt större utsträckning rör det sig om mycket motståndskraftig
            tuberkulos som visar resistens mot penicillin. Bara i ryska fångläger
            finns 100 000 smittade fångar. Problemet är galopperande och gränslöst.
          </note>
          <note>
            Sverige har därför tagit ett initiativ inom Östersjöstaternas
            råd för att öka samordningen och för att sätta sökarljuset på
            detta allvarliga problem. I månadsskiftet januari/februari står
            Sverige värd för en konferens i Stockholm för smittskyddsexperter
            från hela Östersjöregionen. Konferensen ska föreslå åtgärder till
            toppmötet med Östersjöstaternas regeringschefer i april. Tbc är
            ett område som kräver snabba och samordnade insatser.
          </note>
          <note>
            Den andra frågan jag vill nämna särskilt är utvecklingen i Vitryssland.
            Vitryssarna var de som svårast drabbades av Tjernobylkatastrofen.
            Det är de som lider under den sista gammalsovjetiska regimen i
          </note>
          <note>
            Europa. Sverige kan och ska stödja uppbyggnaden av det civila
            samhället i Vitryssland. Därför kommer utrikesminister Anna Lindh
            och min statssekreterare
          </note>
          <note>
            Sven-Eric Söder att samla alla de organisationer som arbetar
            med Vitryssland till ett möte nästa fredag.
          </note>
          <note>
            Tanken är att utbyta erfarenheter men också att mejsla ut vidare
            strategier för att hjälpa befolkningen i detta land.
          </note>
          <note>
            Jag vill också passa på och informera riksdagen om att Sverige
            på Nordiska ministerrådets möte i
          </note>
          <note>
            Reykjavik på onsdag kommer att föreslå att de nordiska länderna
            inrättar ett nordiskt informationskontor i Minsk i Vitryssland.
            Detta är i samma syfte som då vi etablerade nordiska informationskontor
            i de baltiska länderna under Sovjetunionens sista år.
          </note>
          <note>
            Herr talman! Det finns en grundläggande samsyn över partigränserna
            i den svenska Östersjöpolitiken -
          </note>
          <note>
            åtminstone var det mitt intryck innan jag hörde Sten
          </note>
          <note>
            Tolgfors aggressioner för en liten stund sedan. Det är en styrka
            för vårt land och för våra grannar på andra sidan Östersjön. Det
            är mer som förenar än som skiljer oss åt.
          </note>
          <note>
            För två veckor sedan var jag i Novgorod och invigde en utställning
            om svenska vikingar på rysk mark. Utställningen redovisar några
            av alla de urgamla och täta band som binder samman folken runt
          </note>
          <note>
            Östersjön. Tidigare i år var jag i Kijev. Jag slogs av att det
            i Ukraina finns sedlar med gamla svenskar på.
          </note>
          <note>
            Vår historia är i mångt och mycket gemensam. Också här är det
            mer som förenar än som skiljer åt. Länderna kring Östersjön är
            en naturlig region.
          </note>
          <note>
            Herr talman! Vi Östersjöfolk har en gemensam historia. Det är
            nu upp till oss i vår generation att bidra till att vi också får
            en gemensam framtid. Det är nu det avgörs. Det är nu vi kan påverka
            om framtidens Östersjöregion ska präglas av ekonomisk framgång,
            tillväxt och välfärd, eller om den ska bli säte för stagnation,
            fattigdom och social oro. Valet är lätt. Det är därför vi behöver
            en aktiv och bred Östersjöpolitik.
          </note>
          <note>
            Jag hoppas att få tillfälle att återkomma till de frågor som
            har ställts till mig under den repliktid som finns tillgänglig.
          </note>
          <note type="speaker">
            Anf. 94 MARIANNE ANDERSSON (c) replik:
          </note>
          <note>
            Herr talman! Jag hoppas att jag inte behöver upprepa de frågor
            jag ställde och att jag kan få svar på dem senare.
          </note>
          <note>
            Jag vill gärna kommentera lite grann av det som utrikeshandelsministern
            sade. Jag delar verkligen uppfattningen att stärkandet av banden
            med Ryssland är det mest brådskande för EU under nästa sekel.
            Det är kanske det som är mest brådskande för oss också.
          </note>
          <note>
            Men jag hörde inga farhågor om den pågående utvecklingen i Ryssland.
            Den är faktiskt ganska negativ. Det är en stor pessimism bland
            Rysslandkännare.
          </note>
          <note>
            Det handlar inte bara om Tjetjenien, utan det handlar om en hel
            del andra saker som sker i Ryssland just nu. Det är svårt att
            vara optimist, hur gärna vi än vill vara det i dag.
          </note>
          <note>
            Jag har fått rapporter om att det växer fram något liknande polisstaten
            under Bresjnevtiden. Det är kanske att ta i, men i alla fall.
            Rättsosäkerheten ökar bland vanliga människor, och de känner en
            stor osäkerhet inför utvecklingen. Det finns inte fungerande institutioner,
            t.ex. bankväsendet. Det civila samhället har svårt att utvecklas.
            Tbc är naturligtvis ett skräckexempel. Man vågar inte släppa ut
            fångarna ur fängelserna på grund av smittorisken.
          </note>
          <note>
            Hur ser utrikeshandelsministern på utvecklingen i
          </note>
          <note>
            Ryssland i verkligheten? Det är viktigt, och vi vill vara positiva.
            Men nog kan man vara en smula orolig.
          </note>
          <note>
            Det är samma sak med Ukraina och jordreformsarbetet. Vi arbetar
            med frågan. När presidenten var här frågade jag honom om jordreformer
            - man vill ju inte ha jordreformer i Ukraina, jag vet inte om
            det har hänt någonting sedan dess. Men han sade att de har misslyckats
            där, och de har inte fått någon majoritet i parlamentet.
          </note>
          <note>
            Att det finns många bekymmer på vägen är det minsta man kan säga
            om dessa länder. Vitryssland är en sådan sak. Vi hade en interpellationsdebatt
            i kammaren för inte så hemskt länge sedan om alla de problem som
            finns i Vitryssland. Det är bra att Sverige tar initiativ till
            att öppna ett informationskontor, likaså gäller det samarbetet
            mellan alla organisationerna.
          </note>
          <note>
            Situationen är inte enkel.
          </note>
          <note type="speaker">
            Anf. 95 Statsrådet LEIF PAGROTSKY (s):
          </note>
          <note>
            Herr talman! Jag försökte i mitt anförande uttrycka den enormt
            stora betydelse som jag fäster vid utvecklingen i Ryssland. Det
            gör jag av ett enda skäl, nämligen att utvecklingen i Ryssland
            i dag är så pass oroande. Det är inte bara att Ryssland är stort
            och att vad som än händer i Ryssland har avgörande betydelse för
            alla i dess omgivning. Utvecklingen i Ryssland är viktig inte
            bara för Sverige utan för hela Europa.
          </note>
          <note>
            Jag gör denna markering också för att utvecklingen i
          </note>
          <note>
            Ryssland står och väger.
          </note>
          <note>
            Det har visat sig att det inte räcker med marknadsekonomi för
            att automatiskt garantera välsignelser av olika slag. Det krävs
            också sociala framsteg, det krävs en väl fungerande statsapparat,
            det krävs åtgärder på miljöområdet och på andra områden. Marknadsekonomi
            och chockterapi ensamt löser inte problemen.
          </note>
          <note>
            Det är vi alla medvetna om efter att ha sett utvecklingen i Ryssland.
          </note>
          <note>
            Att jag säger att relationerna till Ryssland kommer att vara
            EU:s viktigaste fråga under det kommande seklet, är så stora ord
            som ni kommer att få höra mig ta i min mun i kammaren. Det visar
            vikten av att vi bedriver politiken så aktivt vi kan.
          </note>
          <note>
            Sverige kommer aldrig att kunna lösa frågorna självt. Sverige
            är ett litet land, och Ryssland är ett enormt land. Men ingen
            ska kunna komma till oss när vi sitter på hemmet någon gång i
            framtiden och säga:
          </note>
          <note>
            "Farfar, varför gjorde ni inte mer? Varför missade ni chansen
            när ni hade den? Varför drog ni inte ert strå till stacken?" För
            att förebygga den typen av frågor tycker jag att det är viktigt
            att vi som är här nu försöker att se stort på frågorna, satsar
            ordentligt, djärvt, kreativt, brett och framåt för fredens skull,
            för vår egen skull men också för Rysslands skull.
          </note>
          <note type="speaker">
            Anf. 96 MARIANNE ANDERSSON (c) replik:
          </note>
          <note>
            Herr talman! Jag har absolut ingen annan uppfattning. Jag delar
            verkligen uppfattningen att det är oerhört viktigt att det blir
            en bra utveckling i Ryssland.
          </note>
          <note>
            Man måste nog vara kreativ, som ministern sade.
          </note>
          <note>
            De insatser som har gjorts har bevisligen inte varit alldeles
            otillräckliga men inte haft den effekt som man har velat ha. Jag
            tänker på korruptionen. Den går ända upp till familjen Jeltsin.
            Det är naturligtvis inte lätt att hantera sådana saker.
          </note>
          <note>
            Bankväsendet fungerar inte. De som är rika, har makt och inflytande
            har möjlighet att sätta in sina pengar på ett konto i Europa,
            i t.ex. Schweiz, men vanliga människor har inte den möjligheten.
            Jag har träffat ryssar som undrar varför inte vanliga ryssar får
            placera sina pengar i Europa så att de ska ha någon chans att
            ha kvar några pengar och kunna bo kvar i
          </note>
          <note>
            Ryssland.
          </note>
          <note>
            Jag vet inte om det är någon lösning. Det finns frågor som verkligen
            ökar klyftorna och bidrar till misstron mot alla dem som har makt.
            Var och en skor sig själv, eftersom man vet att ingenting fungerar
            särskilt länge. Har man makt en kort tid får man sko sig. Det
            är ungefär så man funderar.
          </note>
          <note>
            En annan fråga är skattesystemet. Ryssland har ganska höga skatter,
            enligt vad jag förstår. Problemet är att de inte drivs in och
            att den som vill vara laglydig knappt har några möjligheter att
            betala in de ganska höga skatterna medan de flesta inte betalar
            någonting alls. Det finns också de i Ryssland som tycker att man
            borde medverka till att få ett annat skattesystem, med något lägre
            skatter, så att man verkligen får in skatten, i stället för att
            det inte fungerar, som nu.
          </note>
          <note>
            Det finns en rad sådana här frågor. Vi kan alla vara oroliga,
            men jag tror att vi behöver vara lite mer kreativa än vad Europa
            och omvärlden har varit hittills när det gäller Ryssland och att
            vi ska ställa helt andra krav.
          </note>
          <note type="speaker">
            Anf. 97 Statsrådet LEIF PAGROTSKY (s):
          </note>
          <note>
            Herr talman! Jag tror att jag kan hålla med om allt som Marianne
            Andersson har sagt, inte minst det sista, att vi måste vara mer
            kreativa. Inte någon av oss i vår generation har förut ställts
            inför en uppgift av den här arten. Gamla recept, gamla metoder
            och gamla patentmediciner räcker inte, utan nu måste vi tänka
            fritt, nytt och ofta djärvt. Vi måste ta oss friheten att våga
            satsa och då och då också våga misslyckas. Det är så mycket på
            gång.
          </note>
          <note>
            Ett område som Marianne Andersson nämnde var skattesystemet.
            Ett huvudproblem för Ryssland är just att de inte förmår driva
            in sina skatter. Det är ett område som vi arbetar med i samarbete
            mellan den ryska och den svenska regeringen. Det är ingenting
            som vi socialdemokrater har hittat på, utan ryssarna anser att
          </note>
          <note>
            Sverige har intressanta saker att lära ut på skatteområdet. Faktum
            är att vårt finansdepartement har ett antal människor på plats
            i Moskva som bedriver olika projekt, utbildning och undervisning
            men också konsultliknande insatser för att bistå när det gäller
            uppbörds- och indrivningsfrågor samt frågor vad gäller utformning
            av skattesystemet i Ryssland.
          </note>
          <note type="speaker">
            Anf. 98 STEN TOLGFORS (m) replik:
          </note>
          <note>
            Herr talman! Det är alldeles riktigt att det i riksdagen finns
            en mycket bred enighet om vikten av att stödja inte minst våra
            baltiska grannar men också de andra demokratierna i Öst- och Centraleuropa.
            Diskussionen gäller hur det ska ske. Då är Östersjömiljarden,
            enligt min uppfattning, ett dåligt sätt att göra det på, inte
            minst därför att ambitionen med Östersjömiljarden inte i första
            hand är att den ska vara ett stöd utan att det i minst lika hög
            grad ska vara ett sätt att skapa sysselsättning i Sverige. Den
            kom också, som bekant, i den s.k. sysselsättningspropositionen
          </note>
          <note>
            1996.
          </note>
          <note>
            Jag har försökt följa Östersjömiljarden sedan tillkomsten, och
            jag tycker att det finns uppenbara brister. Jag vill ställa tre
            konkreta frågor till statsrådet med anledning av detta.
          </note>
          <note>
            För det första: Statsrådet sade nu, vilket regeringen också har
            skrivit i 1998 års vårproposition, att verksamheten har varit
            mycket framgångsrik. På vad grundar statsrådet den uppfattningen?
            Vilka utvärderingar har han som grund för det påståendet?
          </note>
          <note>
            För det andra: I mars 1998 hävdade regeringen att
          </note>
          <note>
            Östersjömiljardens - märk väl! - sysselsättningseffekter kunde
            antas vara betydande på längre sikt. På vilka utvärderingar eller
            dokument stöder sig statsrådet i det avseendet?
          </note>
          <note>
            För det tredje: Vad kan Sverige göra för våra grannländer i öst
            med hjälp av Östersjömiljarden som inte är möjligt att göra inom
            det ordinarie öststödet?
          </note>
          <note>
            Statsrådet sade också att Östersjömiljarden tillkom vid sidan
            av och utöver det ordinarie öststödet.
          </note>
          <note>
            Att den tillkom vid sidan av är helt uppenbart - det är korrekt
            - men utöver? Det är bara en fråga om vilken ambition man har
            inom det ordinarie öststödet. Vi moderater har där löpande anvisat
            en betydligt högre anslagsnivå än regeringen. Det är alltså inte
            nödvändigt att öka det just genom att införa en Östersjömiljard.
          </note>
          <note type="speaker">
            Anf. 99 Statsrådet LEIF PAGROTSKY (s):
          </note>
          <note>
            Herr talman! Jag har flera gånger sagt att jag tycker att den
            nya situation som vi ställdes inför när kommunismen bröt samman
            krävde nya metoder och en ny djärvhet i att uppfinna och hitta
            på nya instrument och nya grepp i detta. Jag tror att det är flera
            här i kammaren som delar den uppfattningen.
          </note>
          <note>
            Det var mot den bakgrunden som den första Östersjömiljarden inrättades,
            för att snabbare och mera obyråkratiskt kunna genomföra också
            stora projekt i samarbete med andra länder. Utöver det som gäller
            det ordinarie samarbetet, som ju är till för att bistå andra länder,
            hade vi också ett svenskt ekonomiskt intresse, t.ex. att det satsas
            på områden som har ekonomisk betydelse för oss, där vi har bra
            teknik, bl.a.
          </note>
          <note>
            miljöteknik.
          </note>
          <note>
            Det här välkomnades av näringslivet, och jag tycker att vi har
            positiva erfarenheter. Det har fungerat obyråkratiskt, med korta
            beslutsvägar och snabb hantering.
          </note>
          <note>
            Erfarenheterna av den första miljarden är i huvudsak positiva.
            Riksdagen har till följd av det beslutat om den andra miljarden.
          </note>
          <note>
            Vi har tagit fasta på erfarenheterna av den första miljarden
            genom Östersjöberedningens arbete. De har utvärderat och funderat
            på administrativa aspekter av detta. Dagens debatt om Östersjöskrivelsen
            är också ett resultat av beredningens arbete.
          </note>
          <note>
            Nu kraftsamlar vi vidare. Vi inrättar ett särskilt sekretariat
            i Utrikesdepartementet för att hålla ihop beredningen, och vi
            ökar fokuseringen på vilken typ av projekt som vi ska använda
            den andra Östersjömiljarden till.
          </note>
          <note>
            Utvecklingssamarbete är långsiktigt. Det gäller sysselsättningseffekterna
            men också projektutveckling och genomförande i allmänhet.
          </note>
          <note>
            Jag vill också gärna säga att de här satsningarna är någonting
            som har efterlysts från många håll, nämligen att vi när vi använder
            skattemedel på det här sättet ska i ökad grad tillvarata den kompetens
            som finns i näringslivet och rikta den till områden där vi i
          </note>
          <note>
            Sverige har särskild kompetens. Det har vi tagit fasta på i detta
            projekt vad gäller Östersjömiljarden, och det har vi gjort på
            ett sätt som har rönt uppskattning och uppslutning från näringslivet
            och som kanske kommer att få spridningseffekter vad gäller samarbete
            på andra områden. Samarbete mellan staten och näringslivet behöver
            vi mer av i Sverige, inte mindre.
          </note>
          <note type="speaker">
            Anf. 100 STEN TOLGFORS (m) replik:
          </note>
          <note>
            Herr talman! Jag kan inte annat än konstatera att jag inte har
            fått svar på mina tre frågor, varken nu i replikskiftet eller
            efter att jag ställt dem tidigare och ministern hade möjlighet
            att svara i sitt anförande.
          </note>
          <note>
            Det blir något krystat, herr talman, när man hänvisar till att
            det behövs nya grepp efter frigörelsen och kommunismens fall.
            Den här miljarden beslutades
          </note>
          <note>
            1996, sju år efter kommunismens fall, och det måste bero på att
            man såg betydande brister i det ordinarie öststödet så att man
            var tvungen att införa någonting vid sidan av detta. Jag har inte
            sett de skälen redovisade. Det försvarar inte heller varför det
            har funnits svaga för att inte säga obefintliga rutiner, svaga
            för att inte säga obefintliga anvisningar för hur man ska bedöma
            de olika projekten och svaga för att inte säga obefintliga utvärderingar
            av de projekt som har fått pengar.
          </note>
          <note>
            De tre frågorna kommer inte att besvaras i dag, och de har inte
            besvarats under de år som har gått sedan miljarden infördes.
          </note>
          <note>
            Vi kommer självfallet att få en långsiktig sysselsättningseffekt
            på grund av tillväxt och handel med våra grannar kring Östersjön,
            men problemet med
          </note>
          <note>
            Östersjömiljarden är att projekten i sig där ska ge upphov till
            sysselsättning i Sverige. Det är ju det som leder fel. Om vi hjälper
            till att få i gång tillväxt och institutionsuppbyggnad i våra
            grannländer så att de när de blir rikare handlar med våra företag,
            ger det jobb i Sverige. Det är utmärkt. Men att skapa projekt
            och att avdela skattemedel, som har ett omedelbart krav på sig
            att ge sysselsättning i Sverige, är inte att anse som ett stöd
            till våra grannländer. Det är subventionspolitik, enligt min uppfattning.
          </note>
          <note>
            Handelsministern sade också att marknadsekonomi och chockterapi
            i Ryssland inte löser problemen.
          </note>
          <note>
            Det stora problemet med Ryssland är att man inte genomförde någon
            chockterapi, som i grannländerna, de baltiska staterna eller Polen.
            Man har gjort det styckevis och delt, ett steg fram och något
            tillbaka.
          </note>
          <note>
            Därför är man kvar i de problem som andra länder har kunnat lämna.
          </note>
          <note>
            Anf. 101 Statsrådet LEIF PAG-
          </note>
          <note type="speaker">
            ROTSKY (s):
          </note>
          <note>
            Herr talman! Jag sade i mitt anförande att jag trodde att vi
            i Sveriges riksdag hade enighet om engagemanget för att jobba
            med frågorna i Östersjöpolitiken. Jag antydde också att jag började
            undra hur det är med det efter att ha hört Sten Tolgfors i den
            här debatten. Kanske Sten Tolgfors engagemang bara var den gamla
            vanliga antikommunismen, och att det var någonting som fanns när
            det kalla kriget pågick. När det är slut verkar det inte finnas
            något kvar.
          </note>
          <note>
            Det finns inga idéer, inga initiativ, inget engagemang. Jag har
            inte under dagens debatt hört Sten
          </note>
          <note>
            Tolgfors komma med ett enda positivt initiativ, inte en enda
            tanke om vad man skulle kunna göra för att förbättra livet i Östersjöområdet
            för att minska riskerna för återfall i spänning, isolationism
            och ickesamarbete.
          </note>
          <note>
            Det enda som har låtit höra sig här gäller nedskurna pengar.
            Det är ju fel när Sten Tolgfors säger att han vill ge mer pengar.
            Han tar bort Östersjömiljarden och adderar ungefär hälften av
            pengarna någon annanstans.
          </note>
          <note>
            Det är byråkratiskt gnöl över huruvida jag samarbetar med mig
            själv när jag hanterar Östersjömiljarden och när jag hanterar
            övriga samarbetspengar. Det är inget lyft, inget flyt, inget engagemang,
            ingen höjning av gnällnivån på det sätt som jag menar att den
            historiska uppgift som vi just nu jobbar med meriterar. Vi ska
            debattera kontrollfrågor och hur pengarna används. Vi ska debattera
            revisionsteknik, och vi ska gå igenom hur kvitton förvaras, om
            det är på det ena eller det andra kontoret inom den statliga förvaltningen.
            Men om vi en gång om året eller en gång vartannat år diskuterar
            riktlinjerna för Östersjöpolitiken då tycker jag att man kan begära
            mer av engagemang än vad Sten Tolgfors har visat upp. Jag kan
            inte tolka det på något annat sätt än att detta indikerar vari
            engagemanget består. Tidigare bestod det i antikommunism. Nu verkar
            det bestå i allmän oppositionslusta mot regeringen. Något engagemang
            för
          </note>
          <note>
            Östeuropa gick inte att spåra i Sten Tolgfors olika inlägg.
          </note>
          <note type="speaker">
            Anf. 102 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Engagemanget för våra grannar runt
          </note>
          <note>
            Östersjön är viktigt, och dessutom tycker jag att det är oerhört
            intressant och spännande. Vi möter nya människor med andra bakgrunder
            och kulturer, vilket vi tidigare inte gjort. Det tillför naturligtvis
            kunskaper och erfarenheter, som också är viktigt.
          </note>
          <note>
            Utrikeshandelsministern nämnde någonting om att det var viktigt
            att man som farfar på hemmet en gång för barnbarnen kunde tala
            om att man har gjort någonting. Det är också viktigt att man har
            gjort rätt saker. Jag tror att det är där de kommer att ställa
            den stora frågan. Då tror jag att det kommer att bli deras miljö
            och deras livssituation som kommer att vara ganska tunga i deras
            frågor.
          </note>
          <note>
            Därför vill jag veta lite grann hur ministern ser på miljösatsningarna
            och de uppsatta miljömålen samt hur vi ska kunna nå målen. Det
            finns miljömål uppsatta, men hitintills har man inte lyckats i
            sin strävan efter att nå dem. Det är väldigt viktigt att vi kan
            bygga upp det civila samhället, men det hjälper oss föga om vi
            inte har frisk luft, rent vatten och kan odla vår mat. Då är förutsättningarna
            för det civila samhället noll och intet. Då kan vi ändå inte leva
            och bo här. Vi kan inte för Östersjöns skull ropa och hoppas på
            att vår Herre ska sända stormar à la den som har varit nu och
            som förmodligen kommer att rädda torsken i alla fall den kommande
            perioden. Vi styr inte över det, men vi styr däremot över de utsläpp
            som görs ut i
          </note>
          <note>
            Östersjöns vatten. Det är viktigt att åtgärder vidtas.
          </note>
          <note>
            Jag vill veta konkret: Händer det någonting?
          </note>
          <note>
            Anf. 103 Statsrådet LEIF PAG-
          </note>
          <note type="speaker">
            ROTSKY (s):
          </note>
          <note>
            Herr talman! Jag delar Marianne Samuelssons beskrivning av betydelsen
            av att jobba med miljöfrågorna i det här området. Om barnbarnen
            frågar mig på hemmet ska jag försöka säga att om vi har dålig
            miljö beror det i alla fall inte på att vi inte försökte.
          </note>
          <note>
            Är det så att det är fin miljö ska jag gärna skryta över att
            en liten strå till den stacken har också vi varit med om att dra.
            Betydelsen av dessa råder det ingen debatt om.
          </note>
          <note>
            Vi gör många konkreta saker. Jag uppfattade det tidigare som
            kritik att det var för många som var med och kokade i den här
            soppan: miljöministern, jordbruksministern och ytterligare några
            förutom jag själv. Det beskriver den bredd som arbetet har. Jag
            tror att jag vågar påstå att vi samarbetar intimt i regeringen
            om detta. Vi har noggranna gemensamma beredningar i alla de här
            sammanhangen för att säkerställa att vad den ene gör hänger väl
            ihop med vad den andre gör och att det tillsammans ger maximal
            kraft.
          </note>
          <note>
            Ett exempel som är hämtat från det vi just diskuterat, Östersjömiljarden,
            är den enormt kraftfulla satsning som vi nu gör på något som K-G
            Biörsmark tog upp förut, nämligen att rena avloppet från den mycket
            stora staden Kaliningrad, som i dag går helt orenat ut i Östersjön.
            Där satsar vi nu en rejäl slant från Östersjömiljarden tillsammans
            med internationella finansiella institutioner, EBRD och andra,
            på att få en rejäl uppryckning av detta till allas vår glädje.
            Att det skulle gå att finansiera genom kapitalmarknaden är uteslutet.
            Det är den här typen av saker som krävs om det ska bli något över
            huvud taget.
          </note>
          <note>
            Vad gäller Murmansk gör vi en stor mängd konkreta insatser som
            gäller kärnsäkerhet, folkrörelsestöd, vi förstärker Barentssamarbetet
            inför vårt ordförandeskap, bara för att ta några få exempel.
          </note>
          <note type="speaker">
            Anf. 104 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Det är viktigt att det görs saker och ting och att
            det kanske också skyndas på lite grann.
          </note>
          <note>
            När det gäller Murmansk har det varit ett känt problem länge,
            och det har varit en ganska seg process att få till någonting,
            delvis naturligtvis därför att man haft ont om pengar på den ryska
            sidan för att kunna hjälpa till. Därmed har det kanske stagnerat
            i byråkratiskt krångel osv. i stället för att kunna göra någonting.
          </note>
          <note>
            Det jag menade är att ministrarna måste dra åt samma håll när
            många ministrar är involverade. Man representerar ju olika intressen.
            Det är inte alltid så att de olika intressena när det gäller miljöaspekten
            samverkar med varandra. Det var precis det jag försökte belysa
            när det gäller jordbrukspolitiken och utsläppen från jordbruket.
            Ska EU:s jordbrukspolitik genomföras som den ser ut i dag i samtliga
            länder runt Östersjön då har vi en miljökatastrof. Det första
            vi måste göra är att försöka ändra på det och se till att vi får
            ned utsläppen från vårt eget jordbruk och också ställer krav på
            EU och resten av länderna för att klara det.
          </note>
          <note>
            Anf. 105 Statsrådet LEIF PAG-
          </note>
          <note type="speaker">
            ROTSKY (s):
          </note>
          <note>
            Herr talman! Jag tycker som bekant också att
          </note>
          <note>
            EU:s jordbrukspolitik måste reformeras. Inför utvidgningen skärps
            det kravet och tillkommer ytterligare argument, när man adderar
            att Östersjön i och med utvidgningen kommer att bli ett EU-innanhav.
            Hela
          </note>
          <note>
            Östersjön kommer att ligga inom EU. Det förstärker kraven på
            att bedöma de här sakerna samlat och integrerat. Där råder det
            inte några olika meningar mellan oss.
          </note>
          <note>
            Min ambition är att alla ministrars arbete med
          </note>
          <note>
            Östersjöfrågor ska dra åt samma håll. Jag tror mig våga påstå
            att vi lyckas ganska bra med det. Är det några bekymmer med det
            hoppas jag att Marianne
          </note>
          <note>
            Samuelsson hjälper mig att identifiera det, så ska jag försöka
            bidra till att konvergensen ökar i detta. Jag ser det som min
            uppgift som samordnare av Östersjöpolitiken i regeringen. Men
            jag avser inte att ta över
          </note>
          <note>
            Jordbruksdepartementets expertis på jordbruksfrågor eller Miljödepartementets
            expertis på miljöfrågor. De ska ha ett förstahandsansvar, men
            jag åtar mig gärna att koordinera och främja samarbetet mellan
            olika specialister på ett annat sätt.
          </note>
          <note>
            Att saker och ting tar mer tid tror jag att alla som haft med
            Ryssland att göra märker, också näringslivet. Allting tar tid
            på den ryska sidan. Det är inte bara vi som är byråkratiska. Jag
            har hållit på med reningsverket i Kaliningrad sedan jag började
            att få ansvar för de här frågorna för flera år sedan. Alla de
            turerna skulle jag kunna trötta riksdagen med en lång utredning
            om hur det har gått till, hur centralmakten och provinsregeringen
            mellan Moskva och Kaliningrad inte kan komma överens om vem som
            ska fatta vilka beslut, vem som ska bevilja byggnadslov och vem
            som ska anslå den ena pengen, vem som ska anslå en kreditgaranti
            som EBRD kan godkänna, hur det fastnar i den här kvarnen år efter
            år, hur svårt det är att hitta en motpart att effektivt förhandla
            med. Allting tar tid. En sak som vi har lärt oss är att räkna
            med tid för allt vi gör, för det går inte lika snabbt som hemma.
          </note>
          <note type="speaker">
            Anf. 106 BIRGITTA AHLQVIST (s):
          </note>
          <note>
            Herr talman! Så ska vi till norr, nordöst kanske.
          </note>
          <note>
            Barentsregionen omfattar Nordkalotten och nordvästra Ryssland.
            Det är Europas nordligaste region. Där bor 4 ½ miljoner människor.
            I den här regionen finns enorma naturrikedomar i form av skog,
            mineraler, gas och mycket annat.
          </note>
          <note>
            Det finns också en lång samarbetstradition i Barentsområdet,
            och den har lagt grunden för en fredlig utveckling i området.
            Här finns fyra länder, flera religioner, många etniska grupper
            och minst 15 olika språk.
          </note>
          <note>
            Det skulle kunna vara en krutdurk som Balkan, men befolkningen
            inom Barentsregionen har aldrig någonsin haft konflikter sinsemellan.
            I stället har här alltid funnits en längtan efter öppna gränser,
            samarbete och fred.
          </note>
          <note>
            Folket binds ihop av gemensamma erfarenheter, samma karga klimat,
            samma långa avstånd och obebyggda ödemarker, samma tradition av
            gemensamma marknader, samma sätt att leva.
          </note>
          <note>
            Men tyvärr kan miljösituationen i Barentsområdet inte beskrivas
            lika positivt.
          </note>
          <note>
            Herr talman! Det som motionärerna tar upp om
          </note>
          <note>
            Barentsområdet när det gäller utrikesutskottets betänkande om
            ekonomisk utveckling och samarbete i
          </note>
          <note>
            Östersjöregionen handlar också om miljön, om risker, om öppenhet
            och insyn, om övervakning och åtgärder samt om internationellt
            samarbete. Allt detta är viktigt. Sverige deltar också sedan många
            år i ett internationellt samarbete för att lösa de hotande miljöproblemen.
          </note>
          <note>
            Det finns mycket öppenhet kring detta, och det finns mycket att
            läsa. Jag kan varmt rekommendera
          </note>
          <note>
            UD:s skrifter.
          </note>
          <note>
            Jag ska här nämna några områden.
          </note>
          <note>
            Kolahalvön har världens största koncentration av kärnreaktorer
            - man räknar med ca 250 stycken - och enorma mängder radioaktivt
            avfall. Kärnkraftverket som finns i Poljarnie Zori på Kolahalvön
            är fortfarande i drift, och det byggdes på 60-talet. Reaktorerna
            är gamla med en rad tekniska brister. Bristen på pengar har gjort
            att man har lappat och lagat befintliga reaktorer.
          </note>
          <note>
            Jag fick i dag ett nyhetsbrev från Murmansk där man berättar
            att kärnkraftverket i Poljarnie Zori för närvarande gästas av
            datorspecialister från internationella atomenergiorganet. Tillsammans
            med ryska kolleger kollar de upp hur övergången till år 2000 ska
            gå, och det känns ju betryggande att det finns ett internationellt
            engagemang.
          </note>
          <note>
            Ryssland saknar i dag ekonomiska möjligheter att omhänderta och
            transportera bort det radioaktiva avfallet för slutförvaring.
            Det är bl.a. här som det internationella samarbetet kommer in.
          </note>
          <note>
            Det internationella kärnavfallssamarbetet mellan
          </note>
          <note>
            Ryssland och olika västländer och industrigrupper koordineras
            av CEG, Contact Expert Group, som är en oberoende grupp för informationsutbyte
            och samordning för att man ska undvika dubbelarbete. CEG
          </note>
          <note>
            tillkom på svensk-norskt initiativ av respektive lands strålskyddsmyndighet
            1995. För närvarande finns det mellan 150 och 200 pågående och
            föreslagna projekt anmälda hos CEG. Elva medlemsstater möts två
            gånger per år för att följa upp detta arbete. Både USA
          </note>
          <note>
            och EU finns med som medlemmar.
          </note>
          <note>
            Sverige har också genom Strålskyddsinstitutet och
          </note>
          <note>
            SKB engagerat sig i en rad projekt, därav ett som avser byggandet
            av ett mellantidslager i Mayak.
          </note>
          <note>
            Jag kan också berätta att i slutet av förra månaden bildades
            det första vattenvårdsförbundet i Murmansk, och detta på initiativ
            av Sverige. Det innebär att de människor som lever där uppe -
            nästan en miljon -
          </note>
          <note>
            kommer att få rent dricksvatten. I det projekt som man ska genomföra
            ska man bl.a. se till att två vattenreningsverk moderniseras med
            hjälp av teknik och utbildning. Det kommer att betyda otroligt
            mycket för människorna där uppe som i dag inte kan dricka sitt
            vatten.
          </note>
          <note>
            Det mest uppmärksammade projektet är kanske det som Miljöpartiets
            representant nämnde, nämligen servicefartyget Lepse i Murmansk.
            Det användes
          </note>
          <note>
            1961-1980 som förvaringsplats för använt kärnbränsle från de
            ryska isbrytarna. Lepse utgör i dag ett allvarligt miljöhot i
            händelse av läckage.
          </note>
          <note>
            Under Barentsrådets möte i Luleå 1998 gav
          </note>
          <note>
            USA:s utrikesminister Talbott ett löfte om extra medel med en
            halv miljon dollar för Lepse, och han uppmanade också andra att
            satsa lika mycket. Det är många länder som har gjort det, däribland
            har Sverige anslutit sig till detta projekt. I dag ligger Lepse
            vid kaj i Murmansk i avvaktan på en torrdocka och avveckling.
          </note>
          <note>
            De kanske besvärligaste problemen i dag är dock administrativa
            eller byråkratiska. De rör skatter, riskkapital, tullavgifter,
            ansvarsfrågor om något går fel osv. Kulturella skillnader blir
            tyvärr märkbara i denna typ av samarbetsprojekt.
          </note>
          <note>
            Herr talman! Som ni säkert alla förstår finns det otroligt mycket
            att informera om vad som görs uppe i
          </note>
          <note>
            Barentsområdet. Det finns också många skrifter och många informationsbroschyrer
            där man kan läsa om detta.
          </note>
          <note>
            Problemen är väl kända, både av nationella ryska myndigheter
            och av internationella aktörer. Eftersom jag vet att ansvarigt
            statsråd, som finns här i dag, Leif
          </note>
          <note>
            Pagrotsky är mycket positivt inställd till och mycket intresserad
            av Barentsområdet vill jag vända mig till honom. För att ytterligare
            lyfta fram Barentsregionens betydelse skulle det vara av stor
            betydelse om regeringen hade möjlighet att satsa resurser på samordning
            och rådgivning just för det stora samarbete som sker i området.
            Jag är glad att regeringen i dag spelar en så aktiv roll i området
            som man gör.
          </note>
          <note>
            Jag vill också passa på att berätta att vi i riksdagen har bildat
            ett tvärpolitiskt nätverk för Barentsfrågor.
          </note>
          <note>
            Alla som känner intresse och vill vara med och påverka utvecklingen
            i Barentsområdet och arbeta för miljön där uppe är välkomna att
            delta i detta nätverk.
          </note>
          <note>
            Herr talman! Slutligen vill jag yrka bifall till utskottets förslag
            till beslut när det gäller betänkande
          </note>
          <note>
            1999/2000:UU6.
          </note>
          <note>
            Anf. 107 Statsrådet LEIF PAG-
          </note>
          <note type="speaker">
            ROTSKY (s):
          </note>
          <note>
            Herr talman! Jag tackar Birgitta Ahlqvist för hennes inlägg.
            Jag vill också till henne och övriga här framföra min uppskattning
            över det norrländska engagemanget för Barentsregionen och dess
            utveckling.
          </note>
          <note>
            Det gäller inte minst Birgitta Ahlqvist personligen som är en
            ofta sedd gäst i Utrikesdepartementet som lobbyist för Barentsregionens
            intressen. Det är mycket glädjande. Alla lobbyister är inte illa
            sedda.
          </note>
          <note>
            Barentsområdet har en enorm potential och är därför inte bara
            av intresse för Norrland, Norrbotten eller den nordliga regionen
            i Sverige. Det är i högsta grad också ett intresse för regeringen.
          </note>
          <note>
            Därför kommer också den svenska profilen att höjas. Tillsammans
            med högskolan, länsstyrelsen och näringslivet i regionen kommer
            satsningen på Barentsområdet och Barentssamarbetet att öka. Inför
            det svenska ordförandeskapet i Barentsrådet våren 2001, alltså
            samtidigt med vårt EU-ordförandeskap, kommer vi att stå väl förberedda.
          </note>
          <note>
            Birgitta Ahlqvist hade en konkret fråga om ifall vi vill anslå
            mer pengar till samråd och rådgivning om samarbetet i Barentsregionen.
            Låt mig säga ungefär så här: Det verkar vara en bra idé. Låt oss
            titta närmare på den. Jag kan inte nu utlova något resultat av
            detta, men låt mig säga att vi i alla fall ska titta närmare på
            det i positiv anda, så får vi se vad det slutar med.
          </note>
          <note type="speaker">
            Anf. 108 BIRGITTA AHLQVIST (s) replik:
          </note>
          <note>
            Herr talman! Jag vill tacka statsrådet för det positiva beskedet.
            Jag kommer att fortsätta med lobbying och se till att det ger
            resultat i framtiden. Tack så mycket.
          </note>
          <note type="speaker">
            Anf. 109 INGRID NÄSLUND (kd):
          </note>
          <note>
            Herr talman! Jag ska vid denna sena tidpunkt inte kommentera
            skrivelsen i någon större utsträckning.
          </note>
          <note>
            Men jag vill säga att jag är både fascinerad och intresserad
            av mycket som försiggår i det här området, som ju är ett av våra
            nära grannområden.
          </note>
          <note>
            Jag hade tänkt att tala speciellt om barnens situation och den
            sociala situationen i Central- och Östeuropa. Jag tog upp frågan
            i behandlingen av förra betänkandet, biståndsbetänkandet, men
            frågan hör ju också hit. Det är så att pengar inte anslås om man
            inte står på regeringssidan. Vi hade önskat att få 100 miljoner
            mer till Öst- och Centraleuropasamarbetet och att det särskilt
            skulle inriktas på barn i området.
          </note>
          <note>
            Dessutom har vi föreslagit 50 miljoner mer till Sidas informationsverksamhet,
            där vi också tyckte att en hel del skulle användas till att informera
            om den sociala situationen och för att i ännu större utsträckning
            få vänorts-, kommun-, läns- och regionsamarbetet att fungera.
            Jag vet att mycket sker, som Leif
          </note>
          <note>
            Pagrotsky informerade om, men mycket mer skulle kunna göras.
          </note>
          <note>
            Från Kommunförbundet fick jag upplysningen att de kommuner som
            redan är i färd med att genomföra projekt kommer tillbaka och
            söker mer pengar, men andra gör fortfarande ingenting. Det är
            alltså lite ojämnt fördelat, och det finns ett utrymme för att
            göra mycket mer.
          </note>
          <note>
            Även om vikten av insatser för barn har lyfts fram av regeringen
            i utvecklingssamarbetet med Centraloch Östeuropa, anser Kristdemokraterna
            att ambitionsnivån har varit alltför låg beträffande konkreta
            insatser för att förbättra barnens situation, i synnerhet i relation
            till de grova missförhållanden som råder bland många barn i närområdet.
          </note>
          <note>
            En stor del av befolkningen i många av forna
          </note>
          <note>
            Sovjetunionens länder har hamnat i extrem fattigdom, vilket i
            hög grad drabbar barnen. När det gäller de förändringar i den
            sociala situationen som har skett under en tioårsperiod har det
            inte alltid gått så bra med chockterapi, utan det finns fortfarande
            stora problem. Därmed vill jag inte ha sagt att det inte har varit
            rätt att använda chockterapi, men det kanske skulle ha behövts
            mer stöd och hjälp när det gäller den sociala situationen. Då
            hade inte så många behövt lida skada.
          </note>
          <note>
            Hälsotillståndet är försämrat på grund av miljöförstöring, kärnavfall,
            luft- och vattenföroreningar.
          </note>
          <note>
            Det har också skett en stor ökning av missbruk av alkohol, tobak
            och droger. Näringstillförseln är dålig, spridningen av smittsamma
            sjukdomar har ökat och hälso- och sjukvården är sviktande.
          </note>
          <note>
            Jag är mycket glad att statsrådet tog upp tuberkulossituationen.
            Det är en av de frågor som jag har talat mycket om i de här sammanhangen.
          </note>
          <note>
            Jag deltog i en konferens, som Europarådets sociala utskott anordnade
            i slutet av oktober i Moskva, där bl.a. denna fråga togs upp.
            Det har hörts rykten om att den här formen av tuberkulos har fått
            spridning t.o.m. i USA och att man inte vet vad man ska göra.
          </note>
          <note>
            Vi tog också upp i biståndsdebatten att Sverige skulle försöka
            få fram strategier för hälsoforskning, där de rika länderna går
            in och garanterar vacciner.
          </note>
          <note>
            Man låter läkemedelsföretagen forska, men man garanterar att
            vaccinerna får avsättning. Något liknande tror jag behöver göras
            när det gäller Ryssland och övriga östländer.
          </note>
          <note>
            Detta är någonting som ni skulle kunna ta upp och som jag hoppas
            att ni kan driva för att sedan utvecklas till att användas i utvecklingsländerna.
            Där gäller det bekämpning av tuberkulos, malaria och aids.
          </note>
          <note>
            Aids är också ett oerhört stort problem i Kaliningrad och i många
            av östländerna. Det hänger samman med drogmissbruket. Barnen och
            de unga drabbas i väldigt stor utsträckning. Det är skrämmande
            uppgifter om hur sjukdomen sprids i Kaliningrad.
          </note>
          <note>
            Antalet fall kan på nio månader öka från 53 till
          </note>
          <note>
            1 000-1 800. Det är alltså en oerhört skrämmande utveckling.
          </note>
          <note>
            Det är en dramatisk ökning av antalet barn på institutioner.
            Det faktum att gatubarnens antal har antagit förfärande proportioner
            ger anledning till stor oro.
          </note>
          <note>
            I Estland var det en ökning med 75 % barn på institutioner i
            åldrarna 0-3 år under de fem första åren av
          </note>
          <note>
            90-talet, och man säger att det inte har skett särskilt stora
            förbättringar sedan dess. Detta är då ett land som anses moget
            för EU.
          </note>
          <note>
            I både Moskva och S:t Petersburg finns det enligt uppgift 60
            000 gatubarn. När jag lade mig för att sova i Moskva tänkte jag:
            Här i denna stad finns det
          </note>
          <note>
            60 000 gatubarn som far illa.
          </note>
          <note>
            Den rapporterade brottsligheten har i Vitryssland,
          </note>
          <note>
            Ungern, Lettland, Litauen, Polen, Ryssland och Ukraina ökat med
            60-95 % under övergångsfasen. Detta är ju en säkerhetsfara för
            oss och någonting som vi måste arbeta med i grannlandssamarbetet.
            Här skulle jag också vilja se ökade insatser och strategier.
          </note>
          <note>
            Antalet brott som ungdomar är inblandade i växer snabbast. Det
            gäller våldsbrott som kidnappning, våldtäkt, misshandel och mord.
          </note>
          <note>
            Sedan vill jag ta upp en väldigt allvarlig fråga. I
          </note>
          <note>
            Ryssland finns 5 % av barnen inte i grundskolan. Det är 100 000
            barn per årskurs. Man säger att i de baltiska staterna kan siffran
            röra sig från 5 % till 15 %.
          </note>
          <note>
            15 % vågar jag inte stå för, men att det är 5-10 %
          </note>
          <note>
            som inte går i regelbunden grundskoleutbildning har jag hört
            i många olika sammanhang.
          </note>
          <note>
            Detta är ju en fråga om demokrati i framtiden. Vi säger att vi
            vill stödja demokrati, och det vet jag att vi vill. Men hur ska
            den demokratiska utvecklingen bli om så många barn inte får grundskoleutbildning?
            Hur ska den demokratiska utvecklingen bli om så många blir inblandade
            i kriminalitet? Om så många är gatubarn under sin uppväxttid och
            om så många barn sviks under denna viktiga period, hur blir då
            demokratins utveckling om några år? Det är nu insatserna måste
            göras, annars går en generation förlorad.
          </note>
          <note>
            Trots den svåra sociala situationen har inte de svenska insatserna
            ökat. Det sägs att de har utökats och att man vill utveckla dem,
            men samtidigt kan jag se att satsningen som görs på Öst- och Centraleuropa
            ligger på 750 miljoner för både detta och nästa år.
          </note>
          <note>
            Förut har insatserna legat runt 800 miljoner i flera år.
          </note>
          <note>
            Det är alltså snarare en sänkning av insatserna. Visserligen
            har vi Östersjömiljarden. Därifrån kanske man kan hämta lite pengar
            till detta eftersom det inte finns på det andra området.
          </note>
          <note>
            Jag har därför väldigt svårt att tro att insatserna har ökats
            på det sociala området. Man säger nu att man har ambitionen att
            göra mera, men jag har väldigt svårt att se var dessa pengar ska
            komma ifrån.
          </note>
          <note>
            Under året som gick fick Sida inte ta ut mer än hälften av sitt
            anslag till östbiståndet. Biståndstaket för östbiståndet sattes
            vid 475 miljoner. Hur har man då kunnat göra mer på detta område?
            På vilka andra områden har man då gjort inskränkningar i insatserna?
          </note>
          <note>
            Nu ska jag inte ta mycket mer tid i anspråk. Jag vill bara avsluta
            med att säga att vi har föreslagit långsiktiga strategier. Vi
            vill att Sverige ska ha en mer genomtänkt egen strategi just när
            det gäller barnen i detta område. Man har svarat med barnperspektivet
            som vi nu arbetar med. Men vi vill ha en strategi för arbetet
            bland barnen i dessa länder.
          </note>
          <note>
            Vi kan inte göra det här ensamma, precis lika lite som vi kan
            hjälpa Ryssland ur problemen ensamma.
          </note>
          <note>
            Men vi vill därför att Sverige i EU driver en strategi för hur
            barnen ska få hjälp i det här området. Det gäller faktiskt hela
            det forna Sovjetunionen. Sedan menar jag att mest näraliggande
            land kanske får ta ett särskilt ansvar för ett grannland och driva
            barnfrågorna hårt. Här skulle jag vilja se statsrådets stöd, när
            det gäller att se mer på de här frågorna om barnen.
          </note>
          <note>
            Jag skulle inte vilja sitta som gammal mormor -
          </note>
          <note>
            det är jag redan, men jag har inte hamnat på hemmet än i alla
            fall - och svara mina barnbarn på varför vi inte gjorde något
            för barnen i det här området, eller varför vi inte gjorde tillräckligt
            utan lät så många barn bli förlorade barn.
          </note>
          <note>
            Anf. 110 Statsrådet LEIF PAG-
          </note>
          <note type="speaker">
            ROTSKY (s):
          </note>
          <note>
            Herr talman! Jag vill gärna ha replik på Ingrid
          </note>
          <note>
            Näslunds anförande. Låt mig bara säga helt kort att vi gör väldigt
            mycket på det här området, för barnen i
          </note>
          <note>
            Östersjöområdet. Jag är glad över det stöd som jag känner från
            Ingrid Näslund.
          </note>
          <note>
            Vi gör insatser som en del av generellt inriktade åtgärder riktade
            till socialtjänst, utbildning i socialt arbete och stöd till kommuner.
            Vi har också andra generellt verkande åtgärder. Vi har ett utbytesprogram
            där socialarbetare från de här länderna inbjuds till Sverige.
          </note>
          <note>
            Men vi gör också konkreta saker för t.ex. barn med handikapp.
            Det gäller också insatser mot alkoholism och drogmissbruk där
            barn är inblandade och en lång rad andra saker som Ingrid Näslund
            säkert känner till.
          </note>
          <note>
            I de landsstrategier som vi jobbar med för vart och ett av de
            länder vi samarbetar med får nu de sociala frågorna ökad betydelse
            för de kommande åren. Det tycker jag att de förtjänar, och det
            ska vi jobba mer med. Jag delar helt den bedömning som Ingrid
            Näslund gör om att detta också är viktiga säkerhetspåverkande
            frågor, alltså de sociala frågorna. Det gäller både barnen och
            andra områden.
          </note>
          <note>
            Ingrid Näslund nämnde frågan om hur aids sprids.
          </note>
          <note>
            Jag har besökt en aidsklinik som vi betalar i Kaliningrad. Det
            går inte att gå oberörd från ett sådant besök när man ser vilken
            nytta även förhållandevis små resurser kan göra på ett område
            där de lokala myndigheterna ofta sätter ganska låg prioritet.
            Detta är socialt värdeladdade områden.
          </note>
          <note>
            Jag har också besökt Ukrainas centralklinik för aids i Kijev.
            När man vet hur stort det landet är, hur många människor som berörs,
            och ser denna lilla, dåligt utrustade klinik, då blir man mörkrädd.
            Så vi kommer att jobba mer med dessa frågor, var så säkra.
          </note>
          <note type="speaker">
            Anf. 111 INGRID NÄSLUND (kd):
          </note>
          <note>
            Herr talman! Jag är tacksam för det sätt varpå det jag har sagt
            har tagits emot av statsrådet Pagrotsky.
          </note>
          <note>
            Jag är väl medveten om de insatser som görs både via
          </note>
          <note>
            Nordiska rådet, där det också finns en del via kommuner och landsting,
            och via Sida. Det sker på många olika områden. Det jag har försökt
            att framhålla, och jag har nu skrivit motioner om det här i några
            år, är just att insatserna trots allt inte är tillräckliga.
          </note>
          <note>
            Som jag har sagt är detta inget som vi själva kan åstadkomma.
            Det borde verkligen vara en uppgift för
          </note>
          <note>
            EU att på ett mer genomtänkt sätt upprätta en strategi för hur
            man ska kunna göra i de olika länderna. Vissa saker kan säkert
            göras gemensamt över hela fältet, men många av de här insatserna
            tror jag att man behöver dela upp ansvaret för. Men man bör verkligen
            sätta upp konkreta mål så att något händer. Det behövs naturligtvis
            även attitydförändringar i en del av länderna. Det har ju under
            den här övergångsfasen varit svårt för dem att klara av de sociala
            problemen.
          </note>
          <note>
            Ibland har man kanske inte gjort tillräckligt. Man måste kanske
            se på hur mycket som satsas på de här områdena i länderna.
          </note>
          <note>
            Jag tror att det här med kunskapsöverföring är en väldigt viktig
            del. Men det vi har menat, och därför har vi satsat 100 miljoner
            kronor mer i vår budget, också på information, är att vi tycker
            att det är otillräckligt. Vi skulle vilja att ni tittar på det
            här inför vidare satsningar i fortsättningen och ser vad som kan
            göras mer.
          </note>
          <note>
            Kanske skulle något mer kunna göras inom Östersjömiljarden. Framför
            allt gäller det att arbeta med de här strategierna så att hela
            EU får ta ett större ansvar för dem.
          </note>
          <note>
            Sedan har vi talat om informationsinsatserna från
          </note>
          <note>
            Sidas håll. Det är för att vi tror att mycket mer skulle kunna
            göras inom frivilligorganisationer. Det här tror jag skulle kunna
            engagera svenska folket.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 december.)
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1999/2000:34 Förvärv av egna aktier
          </note>
          <note>
            1999/2000:38 Vissa skattefrågor med anledning av att aktiebolag
            skall kunna förvärva egna aktier, m.m.
          </note>
          <note>
            Motioner med anledning av prop. 1999/2000:25 Lag om försvarsunderrättelseverksamhet
          </note>
          <note>
            1999/2000:Fö2 av Runar Patriksson och Eva Flyborg (fp)
          </note>
          <note>
            1999/2000:Fö3 av Åke Carnerö m.fl. (kd)
          </note>
          <note>
            med anledning av skr. 1999/2000:31 Hemlig teleavlyssning, hemlig
            teleövervakning och hemlig kameraövervakning vid förundersökning
            i brottmål under år 1998
          </note>
          <note>
            1999/2000:Ju4 av Siw Persson och Johan
          </note>
          <note>
            Pehrson (fp)
          </note>
          <note>
            Trafikutskottets betänkande
          </note>
          <note>
            1999/2000:TU1 Utgiftsområde 22 Kommunikationer
          </note>
          <note>
            Kulturutskottets betänkande
          </note>
          <note>
            1999/2000:KrU1 Utgiftsområde 17 Kultur, medier, trossamfund och
            fritid
          </note>
          <note>
            8 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 6 december
          </note>
          <note>
            1999/2000:130 av Rolf Kenneryd (c) till finansminister Bosse
            Ringholm
          </note>
          <note>
            Trygg ekonomiskt utveckling
          </note>
          <note>
            1999/2000:131 av Kenneth Johansson (c) till statsrådet Ingela
            Thalén
          </note>
          <note>
            Förtidspensionering av unga
          </note>
          <note>
            1999/2000:132 av Sofia Jonsson (c) till utbildningsminister Thomas
            Östros
          </note>
          <note>
            Studenternas studiesociala situation
          </note>
          <note>
            1999/2000:133 av Margareta Andersson (c) till statsrådet Ingegerd
            Wärnersson
          </note>
          <note>
            Barnkonto
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 14 december.
          </note>
          <note>
            9 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 3 december
          </note>
          <note>
            1999/2000:331 av Ewa Larsson (mp) till näringsminister Björn
            Rosengren
          </note>
          <note>
            Central jämställdhetsverksamhet
          </note>
          <note>
            1999/2000:332 av Sonja Fransson (s) till utbildningsminister
            Thomas Östros
          </note>
          <note>
            Utbildningen av tandsköterskor och tandhygienister
          </note>
          <note>
            1999/2000:333 av Inger René (m) till statsrådet Ingegerd Wärnersson
          </note>
          <note>
            Grundskola på entreprenad
          </note>
          <note>
            1999/2000:334 av Carina Adolfsson (s) till näringsminister Björn
            Rosengren
          </note>
          <note>
            Brist på utbildade yrkesarbetare
          </note>
          <note>
            1999/2000:335 av Ewa Larsson (mp) till miljöminister Kjell Larsson
          </note>
          <note>
            Stockholms stad
          </note>
          <note>
            1999/2000:336 av Ulla-Britt Hagström (kd) till socialminister
            Lars Engqvist
          </note>
          <note>
            Legitimation för utländska läkare
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 14 december.
          </note>
          <note>
            10 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 6 december
          </note>
          <note>
            1999/2000:240 av Johnny Gylling (kd) till miljöminister Kjell
            Larsson
          </note>
          <note>
            Fordonskontroll
          </note>
          <note>
            1999/2000:248 av Dan Ericsson (kd) till miljöminister Kjell Larsson
          </note>
          <note>
            Kalkningsinsatserna inför år 2000
          </note>
          <note>
            1999/2000:267 av Ingegerd Saarinen (mp) till miljöminister Kjell
            Larsson
          </note>
          <note>
            Radioktiv nedsmutsning från Sellafield och La Hague
          </note>
          <note>
            1999/2000:280 av Johnny Gylling (kd) till miljöminister Kjell
            Larsson
          </note>
          <note>
            Försäljning av E 10-bränsle
          </note>
          <note>
            1999/2000:281 av Johnny Gylling (kd) till miljöminister Kjell
            Larsson
          </note>
          <note>
            Klassning av diesel med etanolinblandning
          </note>
          <note>
            1999/2000:286 av Marianne Samuelsson (mp) till miljöminister
            Kjell Larsson
          </note>
          <note>
            Miljömodifierade produkter
          </note>
          <note>
            1999/2000:289 av Willy Söderdahl (v) till miljöminister Kjell
            Larsson
          </note>
          <note>
            Fyrverkerier och tungmetaller
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 14 december.
          </note>
          <note>
            11 § Kammaren åtskildes kl. 16.55.
          </note>
          <note>
            Förhandlingarna leddes av talmannen från sammanträdets början
            t.o.m. 5 §
          </note>
          <note>
            anf. 29 (delvis), av andre vice talmannen därefter t.o.m. anf.
            67 (delvis), av talmannen därefter t.o.m. 6 § anf. 93 (delvis)
            och av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
