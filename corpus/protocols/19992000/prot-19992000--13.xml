<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--13</head>
          <docDate when="1999-10-14">1999-10-14</docDate>
        </div>
      </front>
      <body>
        <div>
          <note>
            14.00 - 15.00
          </note>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------------
          </note>
          <note>
            1 § Ny riksdagsledamot, m.m.
          </note>
          <note>
            Upplästes och lades till handlingarna följande från
          </note>
          <note>
            Valprövningsnämnden inkomna
          </note>
          <note>
            Berättelse om granskning av bevis för riksdagsledamot och ersättare
            för riksdagsledamöter.
          </note>
          <note>
            Till Valprövningsnämnden har från Riksskatteverket inkommit bevis
            om att Magda Ayoub (kd),
          </note>
          <note>
            Upplands Väsby, utsetts till ny ledamot av riksdagen fr.o.m.
            den 15 oktober 1999 sedan Maj-Britt Wallhorn (kd) avsagt sig sitt
            uppdrag som riksdagsledamot. Från Riksskatteverket har också inkommit
            protokoll angående utseende av ersättare.
          </note>
          <note>
            Valprövningsnämnden har denna dag granskat beviset för den nya
            ledamoten och protokollet angående ersättare och därvid funnit
            att de blivit utfärdade i enlighet med 19 kap. 11 § vallagen.
          </note>
          <note>
            Stockholm den 13 oktober 1999
          </note>
          <note>
            Staffan Magnusson
          </note>
          <note>
            Kerstin Siverby
          </note>
          <note>
            2 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1999/2000:16
          </note>
          <note>
            Till riksdagen
          </note>
          <note>
            Interpellation 1999/2000:16 av Per Westerberg
          </note>
          <note>
            (m) om offentliga myndigheters upphandling av telefonitjänster.
          </note>
          <note>
            Interpellationen kommer att besvaras torsdagen den 4 november
            1999, av statsrådet Mona Sahlin.
          </note>
          <note>
            Skälet till dröjsmålet är att någon tidigare tid som passar statsrådet
            och interpellanten ej gått att finna.
          </note>
          <note>
            Stockholm den 8 oktober 1999
          </note>
          <note>
            Näringsdepartementet
          </note>
          <note>
            Enligt uppdrag
          </note>
          <note>
            Dag Ekman
          </note>
          <note>
            Expeditionschef
          </note>
          <note>
            Interpellation 1999/2000:22
          </note>
          <note>
            Till riksdagen
          </note>
          <note>
            Interpellation 1999/2000:22 av Sten Andersson om flyktingpolitiken
            och utbildning.
          </note>
          <note>
            Interpellationen kommer att besvaras tisdagen den
          </note>
          <note>
            26 oktober 1999.
          </note>
          <note>
            Skälet till dröjsmålet är att vi inte har kunnat finna en debattdag
            som passar både interpellanten och statsrådet.
          </note>
          <note>
            Stockholm den 8 oktober 1999
          </note>
          <note>
            Kulturdepartementet
          </note>
          <note>
            Ulrica Messing
          </note>
          <note>
            Enligt uppdrag
          </note>
          <note>
            Martin Holmgren
          </note>
          <note>
            Expeditions- och rättschef
          </note>
          <note>
            3 § Svar på interpellation 1999/2000:15 om hantverket
          </note>
          <note>
            Anf. 1 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Yvonne Andersson har frågat mig vilka åtgärder jag
            tänker vidta för att uppvärdera den praktiska kunskapen för att
            därigenom stärka hantverkets möjligheter till överlevnad.
          </note>
          <note>
            Hantverk i alla dess former är en viktig del av kulturen och
            värnas kanske särskilt som en betydelsebärande del av kulturarvet.
            Genom ett levande hantverk kan traditioner föras vidare vilket
            ger oss en betydelsefull kontinuitet och förankring i historien.
          </note>
          <note>
            Men det är dessutom så att just hantverket hör till de områden
            som har en förmåga att finna nya vägar till utveckling. Vi kan
            se en stark förnyelse inom hantverksområdet i dag.
          </note>
          <note>
            Jag delar alltså inte riktigt Yvonne Anderssons oro vad gäller
            hantverkets och den praktiska kunskapens fortlevnad. I olika sammanhang
            kan vi se att intresset för traditionellt hantverk ökar, inte
            minst genom det alltmer utbredda intresset för historia. De höga
            besökssiffrorna vid de senaste årens stora slöjdutställningar
            ger också de en bild av att intresset är stort, inte bara för
            det gamla hantverket utan också för en utveckling och förnyelse
            av slöjd och hantverk.
          </note>
          <note>
            Yvonne Andersson efterlyser också en uppvärdering, och jag kan
            instämma i att hantverksyrkena skulle behöva värderas högre. Att
            praktiska färdigheter är lika viktiga som teoretiska håller jag
            alltså gärna med om. Men jag skulle ändå, för att något nyansera
            interpellantens kritiska utgångspunkt, vilja peka på den mångfald
            av verksamheter som genom offentlig finansiering redan i dag bidrar
            till att stärka hantverkets ställning.
          </note>
          <note>
            Staten stöder på olika sätt hantverkets bevarande och utveckling,
            bl.a. genom stöd till museer och hantverksutbildningar. Flera
            museer, med eller utan statligt stöd, dokumenterar och för på
            olika sätt de praktiska kunskaperna vidare. Skansen är naturligtvis
            ett bra exempel på en mycket aktiv förmedling av traditionella
            hantverk. Också länsmuseerna har en verksamhet som på olika sätt
            uppmärksammar hantverkets olika tidigare utvecklingslinjer och
            möjliga förnyelse. Staten finansierar också Nämnden för hemslöjdsfrågor
            vars uppgift är att ge stöd till och utveckla hemslöjden. Regeringen
            har också i budgetpropositionen för år 2000 föreslagit att Nämnden
            för hemslöjdsfrågor ska få en viss förstärkning. Hemslöjdskonsulenter
            finns i varje län, och de arbetar just med att bibehålla en kontinuitet
            i hantverkskunnandet inom både den hårda och den mjuka slöjden.
          </note>
          <note>
            Yvonne Andersson tar upp frågan om hur hantverkskunnandet förs
            vidare i dag och hur vi intresserar den unga generationen för
            hantverksyrken. I det sammanhanget är förstås skol- och utbildningsfrågorna
            centrala. Utbildningar inom hantverk och slöjd finns på alla nivåer.
            Vi har i svenska skolor slöjdundervisning inom grundskolan. Antalet
            timmar har där också utökats. Där får alla tillfälle att prova
            slöjd inom såväl trä och metall som textil. Det finns också ett
            brett anlagt hantverksprogram i gymnasieskolan där utbildningar
            i allt från slöjdtekniker till frisöryrket kan anordnas. Ett antal
            kompletterande skolor bedriver utbildning inom hantverksområdet
            på eftergymnasial nivå. Några sådana exempel är Stenebyskolan
            i
          </note>
          <note>
            Dalsland och Carl Malmstens skola i Stockholm, och det finns
            många fler. Regeringen föreslog för övrigt i budgetpropositionen
            för år 2000 att dessa båda utbildningar - dvs. Stenebyskolan och
            Carl Malmstens skola - ska bli högskoleutbildningar.
          </note>
          <note>
            Inom den kvalificerade yrkesutbildningen finns tre olika utbildningar
            med hantverksinriktning. Byggnadsvård med betoning på hantverk
            finns i både Mariestad och Sala. Den statligt stödda folkbildningen
            erbjuder inte mindre än 46 folkhögskolor som har någon form av
            hantverksutbildning. Det kan då röra sig om allt från båtbygge
            till vävning. Även inom studieförbundens verksamhet finns goda
            utbildningsmöjligheter för dem som vill lära sig olika hantverk.
          </note>
          <note>
            Yvonne Andersson inleder kanske lite retoriskt med en fråga som
            rör vilka som lär sig knypplingens konst i dag. Man kan ju tycka
            att det skulle vara en perifer verksamhet i utkanten av hantverksområdet.
          </note>
          <note>
            Men jag kan om jag tar frågan på allvar faktiskt ge ett ganska
            fint exempel på att just knypplingen också har en bra utveckling.
          </note>
          <note>
            I somras ordnades Knypplingens dag i Avesta och nästan 1 000
            personer kom till detta evenemang på
          </note>
          <note>
            Karlfeldtsgården. Sveriges spetsknypplingskonsulent, för det
            finns faktiskt en sådan bland rikskonsulenterna, deltog givetvis
            också under denna dag.
          </note>
          <note>
            Yvonne Anderssons oro beträffande den praktiska kunskapens möjlighet
            att överleva ser jag kanske som något överdriven. Jag hoppas att
            jag genom mitt svar har kunnat peka på att det faktiskt redan
            finns många förutsättningar för en positiv utveckling för hantverket.
            Jag delar samtidigt Yvonne Anderssons grundinställning att det
            är viktigt att hävda hantverket även i framtiden.
          </note>
          <note type="speaker">
            Anf. 2 YVONNE ANDERSSON (kd):
          </note>
          <note>
            Fru talman! Jag får tacka för svaret och den positiva attityd
            som jag kan finna hos kulturministern just när det gäller dessa
            frågor. Jag är dock inte helt nöjd med svaret. Jag känner att
            det finns en skillnad i vårt sätt att möta dessa frågor.
          </note>
          <note>
            Att det finns intresse för frågorna är vi helt överens om. Men
            att jag tycker om att äta vällagad mat innebär inte att jag kan
            tillaga den. På samma sätt är det med hantverket. Det finns ett
            intresse, och det finns framför allt ett stort behov i samhället
            av kunniga hantverkare. De finns i dag. Det är inte det problemet
            jag lyfter.
          </note>
          <note>
            Det problem jag lyfter är huruvida de ska finnas kvar år 2030.
            Vi har redan nu svårt att rekrytera möbelrenoverare, silversmeder,
            skomakare, tenngjutare, skräddare och många andra. De är svåra
            att nå. Därmed tycker jag att vi måste ta den här frågan på allvar.
            Varför kommer inte fler ungdomar till de här yrkena? Det är ju
            en förutsättning för att vi ska kunna bevara kulturarvet inför
            framtiden.
          </note>
          <note>
            Jag känner till olika utbildningar som finns, och detta finns
            också dokumenterat i Handkraftsrapporten år 2000. Det finns olika
            platser inom folkbildningen där man kan utöva dessa yrken. Men
            vi ska komma ihåg - och detta har också forskaren Louise Waldén
            påvisat - hur det är med många av dessa platser inom hantverksyrkena
            i folkbildningen. Där finns människor som har hållit på i många
            år med hantverk. Platserna kommer inte nya människor eller nya
            ungdomar till del.
          </note>
          <note>
            En knypplerska på Svenska Spetsar i Linköping tjänar mellan en
            krona och fem kronor i timmen - jag hade kontakt med folk där
            i somras. Man kan lätt se att det inte är ekonomiskt försvarbart
            att syssla med denna typ av arbete.
          </note>
          <note>
            Min nästa fråga blir därför:
          </note>
          <note>
            Är det kulturministerns tanke att det egentligen bara är de som
            är ekonomiskt oberoende som ska ha chansen och möjligheten att
            syssla med hantverk av det här slaget?
          </note>
          <note>
            Detta får blir min fråga. Jag tänker också återkomma till definitionen
            på hantverkare. Om inte våra väverskor eller knypplerskor också
            är hantverkare -
          </note>
          <note>
            då vill jag gärna höra kulturministerns definition på en hantverkare.
          </note>
          <note>
            Anf. 3 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Yvonne Andersson vill lyfta fram de skillnader som
            hon tycker sig finna mellan oss. Jag har svårt att se den skillnaden.
            Jag tror inte att hantverksområdet är något som det finns intresse
            av att söka konflikt kring. Jag tror dessutom att konflikten icke
            existerar.
          </note>
          <note>
            Det finns ett mycket starkt engagemang i denna kammare och i
            regeringen för hantverkskunskapen, för hantverkskunnandet och
            för att praktiska kunskaper icke ska ställas i konflikt eller
            värderas efter någon annan skala än teoretiska kunskaper.
          </note>
          <note>
            När det gäller lönefrågorna är det mesta som bedrivs av arbete
            inom kultursektorn sådant som betalas med löner som ser annorlunda
            ut än inom andra delar av det svenska samhället. Därför har vi
            en stor kulturbudget - vi ska stötta det som inte kan leva på
            marknadens villkor. Detta är ett arbete som jag hoppas att vi
            tillsammans med kristdemokrater och andra i denna kammare ska
            se till leder till att det blir mer pengar att använda för detta.
          </note>
          <note>
            Samtidigt kan jag läsa artiklar - men det kanske är solskenshistorier
            - i medierna som berättar om hovslagare eller andra gamla hantverksyrken
            som kommer tillbaka och där man faktiskt lever på marknaden.
          </note>
          <note>
            Där har man som egen företagare fullt med jobb och en hyfsad
            inkomst att leva på.
          </note>
          <note>
            Jag är ganska optimistisk. I en tid där det alltmer handlar om
            informationsteknologi och en del andra framtida näringar kommer
            detta i sig att fortsätta hålla liv i och skapa nytt behov av
            de gamla hantverken.
          </note>
          <note>
            Jag ser inte en konflikt däremellan.
          </note>
          <note type="speaker">
            Anf. 4 YVONNE ANDERSSON (kd):
          </note>
          <note>
            Fru talman! Jag står inte heller i den här talarstolen för att
            skapa konflikt, utan jag vill gärna uppmärksamma den problematik
            som vi delar.
          </note>
          <note>
            Jag tror att hantverkskunnandet och handens kunskap delvis har
            fallit mellan stolarna. Kammaren fattade beslut i våras som gällde
            utbildning på gymnasial nivå för vuxna - de får inte ens räkna
            med sina betyg i estetiska ämnen i slutbetyget. Då kan man fundera
            på hur värderingen är. Jag hävdar med bestämdhet att det praktiska
            kunnandet och det som vi ofta kallar för den tysta kunskapen,
            den som är överförbar från en mästare till en lärling eller vice
            versa, inte värderas tillräckligt högt i dag.
          </note>
          <note>
            Just hantverkarna karakteriseras och definieras av att just denna
            kunskap i så hög grad dominerar deras situation. Där måste vi
            tillsammans skapa förutsättningar för att unga människor ska få
            chansen att lära sig detta och få det kunnandet.
          </note>
          <note>
            Det som hantverket kännetecknas av är många egenföretagare. Det
            är ju vedertaget. De håller i hela produkten från råvara till
            slutfas. Produkten genomgår en sådan annorlunda process att den
            inte kan utsättas för priskonkurrens i egentlig mening.
          </note>
          <note>
            Jag tror att detta är problemet. Det här ligger mellan stolarna
            - mellan kultur och utbildning. Unga människors intresse stimuleras
            ju i hög grad i skolan om möjligheten finns. När man sedan kommer
            längre upp värderas inte detta med betygssättning trots att vi
            har denna typ av kvalificerade yrkesutbildningar. Jag känner till
            den här delen.
          </note>
          <note>
            Jag har ställt frågan till kulturministern därför att jag ser
            att utbildnings- och skolministern inte greppar den till fullo.
            Därför tycker jag att den hamnar lite grann mellan stolarna.
          </note>
          <note>
            Jag tror att vi har ett gemensamt intresse av att den kultur
            vi har i dag inom hantverket också ska få finnas kvar. Jag nämnde
            år 2030, men vi kan ta när som helst. Det handlar om ett förvaltande
            av kulturarvet och ett kunnande som vi aldrig kan läsa oss till.
          </note>
          <note>
            Om vi går tillbaka ser vi att på 1300-talet fanns de första delarna
            inom skråväsendet där man organiserade möjligheten till överföring
            av detta kunnande. Jag menar att efter det att vi lade ned yrkesskolorna
            och försökte föra in detta på gymnasial nivå har själva kunskapen
            teoretiserats. Man kan inte föra ut den på samma sätt.
          </note>
          <note>
            Vi vet att många har väntat i åratal för att komma med i en studiecirkel
            för hantverkskunnande inom folkbildningens och studieförbundens
            verksamhet.
          </note>
          <note>
            När de väl har kommit in där lämnar de inte studiecirkeln, och
            har ofta företräde år efter år. Härigenom får man den kultur som
            det faktiskt är att utöva ett hantverk.
          </note>
          <note>
            Kommer man in till några tenngjutare eller i några smedjor ser
            man att själva hantverket t.o.m. sitter i väggarna. Det är andan
            och själen i det som ska kunna bevaras. Det är där jag vill se
            hur kulturministern tänker sig att man ska kunna överföra kunnandet
            i vid bemärkelse.
          </note>
          <note>
            Anf. 5 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Jag tyckte att det var en viktig förändring när regeringen
            beslutade om att öka antalet undervisningstimmar i slöjdämnet
            i grundskolan. Detta var något som trädde i kraft genom lagändringen
            den
          </note>
          <note>
            1 januari 1998. Det var viktigt därför att det för det första
            blev betydligt fler timmar, och för det andra gav den legitimitet
            som jag tror att Yvonne Andersson efterlyser. Hantverkskunnandet
            fick då en stabilare grund att stå på. Jag tror att detta var
            en viktig del av förändringarna när det gäller utbildning.
          </note>
          <note>
            Regeringen håller just nu på att arbeta med frågorna om hantverksprogrammen
            inom gymnasieskolan. Vi kommer sannolikt att fatta beslut under
            hösten. Skolverket har kommit in med ett antal förslag.
          </note>
          <note>
            Jag kan inte närmare gå in på hur diskussionen går i
          </note>
          <note>
            Regeringskansliet just nu.
          </note>
          <note>
            Det kan kanske ha blivit lite för mycket teoretisering på sina
            håll. Men det är just den typen av frågor som vi ska försöka hantera
            nu. Om man tittar på innehållet i hantverksprogrammen är de uppbyggda
            för att se till att vi får en återväxt. Det handlar om guldsmedsutbildningar,
            tapetserarutbildningar, båtbyggeri, glasblåsning, stoppmöbelsteknik
            och liknande, för att bara ta några få exempel. Dessutom är det
            en väldigt hög kvalitet på det som de kompletterande skolorna
            erbjuder på alla de klassiska områdena. Jag kan inte känna samma
            oro som Yvonne Andersson när det gäller återväxten.
          </note>
          <note>
            Däremot är det säkert så att vi kan bli bättre på samordningen
            mellan de departement för vilka detta är viktiga frågor. Vi på
            Kulturdepartementet känner ett mycket stort ansvar. Jag tycker
            att vi har ett bra samarbete med Utbildningsdepartementet på just
            utbildningssidan, men det finns säkert mer att göra.
          </note>
          <note>
            Jag tycker också att det är viktigt att påminna om att detta
            område får en särskild legitimitet genom de forskningsinsatser
            som har kommit till stånd och nu kommer till stånd när det gäller
            hantverket. Där har
          </note>
          <note>
            Riksbankens Jubileumsfond engagerat sig. Det planeras ett tvärvetenskapligt
            forskningsprojekt kring hemslöjdens utveckling med fortsatt stöd
            från Riksbankens Jubileumsfond. Tanken är där att det ska vara
            ett möte mellan slöjdens och den akademiska världens kunskapstraditioner
            utan att någon av dessa traditioner ska vika undan. Det får inte
            bli så att den andra parten sätter sig på slöjdens kvinnor, som
            det ju ofta handlar om.
          </note>
          <note>
            Jag känner en optimism inför det som händer. Jag tror att temat
            för den stora utställningen på Liljevalchs under kulturhuvudstadsåret
            också lite grann speglar den vind i ryggen som hantverksyrkena
            och hantverket har i dag. Jag tror inte att det kommer att mattas
            av när vi går in i nästa årtusende.
          </note>
          <note type="speaker">
            Anf. 6 YVONNE ANDERSSON (kd):
          </note>
          <note>
            Fru talman! Jag är väldigt nöjd med den positiva inställning
            som kulturministern har i de här frågorna.
          </note>
          <note>
            Jag vill återigen påpeka att det är viktigt att det kvinnliga
            hantverket inte försvinner bort.
          </note>
          <note>
            De ambitioner, mål och möjligheter som vi på vår nivå åstadkommer
            är en sak, men när man kommer ned till människor, om jag får kalla
            det så, är det inte så lätt att utöva detta. Jag vet att det finns
            många bara i Linköpingsregionen och Norrköpingsregionen som har
            försökt att få lära sig att väva. Vävningen finns inte att tillgå
            som kunnande på de flesta av våra skolor i dag. Den typen av vävstolar
            finns inte. Vad är det då som finns att tillgå? Jo, det enda stället
            där detta finns är inom folkbildningen, och det är ofta få platser
            eftersom de har blivit kostsamma. Man har inte lyckats att föra
            ut detta.
          </note>
          <note>
            Det är viktigt att hantverksyrkena inte blir yrken och sysselsättningar
            som enbart de som är ekonomiskt oberoende kan arbeta med. Det
            är viktigt att den kunskapen blir tillgänglig för alla, precis
            som vi inom folkbildningsrörelserna har kämpat under årtionden
            för att den teoretiska kunskapen ska bli tillgänglig för alla.
            Vi måste hålla den här balansen väldigt högt. Jag tror på lärlingsutbildningar
            i något slags vid mening där människor kan få känna andan, kraften,
            känslan och själen i hantverket.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1999/2000:19 om barns och ungdomars
            psykiska hälsa
          </note>
          <note type="speaker">
            Anf. 7 Socialminister LARS ENGQVIST (s):
          </note>
          <note>
            Fru talman! Kerstin-Maria Stalin har frågat mig dels hur jag
            kommer att tillvarata de förslag som finns i utredningen Det gäller
            livet, dels hur jag kommer att verka för frågor kring barns och
            ungdomars psykiska hälsa i det framtida regeringsarbetet.
          </note>
          <note>
            Barnpsykiatrikommittén överlämnade sitt slutbetänkande Det gäller
            livet i februari 1998. Jag vill inledningsvis kommentera det som
            Kerstin-Maria
          </note>
          <note>
            Stalin påpekar, nämligen att vi har tillsatt ett flertal översyner
            och gett uppdrag till våra myndigheter att utreda frågorna vidare.
            En anledning till detta är att kommittén faktiskt har lämnat flera
            förslag som innebär fortsatt utredningsarbete. Bakgrunden är att
            Barnpsykiatrikommittén hade begränsad tid för sitt uppdrag.
          </note>
          <note>
            Kommittén presenterade även förslag som främst inriktas på kommunernas
            och landstingens egna prioriteringar av verksamheter. Jag har
            i kontakt med både Svenska Kommunförbundet och Landstingsförbundet
            fått information om att flera av förslagen redan genomförts eller
            påbörjats i verksamheterna. Här kan t.ex. nämnas förslaget om
            flexibla åldersgränser mellan barn- och vuxenpsykiatrin när det
            gäller vård av ungdomar i åldern 15-25 år. Kommittén menade att
            många unga inte fick den vård de behövde eftersom de hamnade mellan
            de båda behandlingsformerna. Enligt uppgift från Landstingsförbundet
            har flera landsting redan påbörjat ett utvecklingsarbete i syfte
            att bättre kunna anpassa vården till unga och deras specifika
            behov.
          </note>
          <note>
            Problem som bottnar i svårigheter för kommuner och landsting
            att samverka på grund av rättsliga hinder har uppmärksammats i
            flera olika sammanhang, så även av Barnpsykiatrikommittén. Regeringen
            har därför tillsatt en särskild utredare med uppgift att beskriva
            och analysera de problem som finns i dag för samverkan mellan
            landstingens hälso- och sjukvård och kommunernas vård och omsorg.
          </note>
          <note>
            Barnpsykiatrikommittén lämnade även förslag som faller utanför
            Socialdepartementets ansvarsområde som t.ex. förslaget om allmän
            förskola och förskola för barn till arbetslösa. Inom Utbildningsdepartementet
            har en arbetsgrupp nyligen tagit fram förslag som ger barn till
            arbetssökande rätt till förskola samt att alla fyra- och femåringar
            ska få rätt till allmän förskola. Arbetsgruppen har dessutom tagit
            fram förslag till att införa maxtaxa inom barnomsorgen.
          </note>
          <note>
            Barns och ungdomars psykiska hälsa är en mycket viktig del i
            det framtida regeringsarbetet. Under året har Socialdemokraterna
            och Centerpartiet träffat en överenskommelse som innebär en förstärkning
            av resurserna till hälso- och sjukvårdssektorn. Uppgörelsen innebär
            att 8 miljarder kronor kommer att tilldelas vård- och omsorgssektorn
            under perioden 2002-2004.
          </note>
          <note>
            Ett av fyra områden som särskilt utpekas i överenskommelsen är
            insatser inom psykiatrin. Dessutom har regeringen beslutat att
            en extra miljard ska tillföras vården redan under år 2001. I arbetet
            med den nationella handlingsplanen för hälso- och sjukvården kommer
            även barn- och ungdomspsykiatrin att uppmärksammas.
          </note>
          <note>
            Därutöver arbetar Nationella folkhälsokommittén sedan några år
            tillbaka med att utarbeta förslag till nationella mål och strategier
            för hälsoutvecklingen.
          </note>
          <note>
            Inom ramen för uppdraget avser kommittén att ta fram förslag
            till mål när det gäller psykisk hälsa i hela befolkningen samt
            för barn och ungdomar specifikt.
          </note>
          <note>
            Kommittén ska avsluta sitt arbete under hösten år
          </note>
          <note>
            2000.
          </note>
          <note>
            Avslutningsvis vill jag återigen understryka att barns och ungdomars
            psykiska och fysiska hälsa har hög prioritet i regeringens arbete,
            både nu och i framtiden.
          </note>
          <note type="speaker">
            Anf. 8 KERSTIN-MARIA STALIN (mp):
          </note>
          <note>
            Fru talman! Nu gäller det livet! Jag har med mig utredningen.
            Den har nästan blivit som en ny slags bibel för mig. Det är en
            otroligt bra utredning. Den har träffat huvudet på spiken precis
            trots att den har haft begränsad tid, som socialministern säger.
            Jag visste inte om det. Man får inte det minsta intryck av att
            det har varit tidsbrist när man läser den. Den är så otroligt
            bra.
          </note>
          <note>
            Vad är det som är så bra med den? Jo, den tar ett helhetsgrepp.
            Man behandlar hur man ska göra med behandling, stöd, vård, rehabilitering
            och habilitering för barn och ungdomar. Samtidigt tar man upp
            väldigt mycket om det förebyggande arbetet. Dessutom kopplar man
            ihop de här två sakerna.
          </note>
          <note>
            Jag som har jobbat mycket i förebyggande vård vet hur viktigt
            det är att man också har expertis att vända sig till när man i
            det förebyggande arbetet upptäcker att detta är för svårt och
            att det har gått för långt.
          </note>
          <note>
            Likaså är det bra att gå hand i hand med dem som arbetar förebyggande,
            om man t.ex. arbetar på barnsjukhus.
          </note>
          <note>
            Det är riktigt att det har tillsatts flera översyner och givits
            några uppdrag, exempelvis en översyn när det gäller omhändertagande
            av barn som har blivit misshandlade eller sexuellt utnyttjade.
            Det finns faktiskt i utredningen ett helt kapitel om det, och
            det finns ett långt avsnitt utifrån brukarens perspektiv, alltså
            utifrån det barn och den unge som behöver hjälpen. Det är ganska
            ovanligt att man tar det perspektivet. Det känns smakligt att
            man har gjort det.
          </note>
          <note>
            Det är så pass noga beskrivet att det känns lite överflödigt
            att tillsätta en ny utredning om det.
          </note>
          <note>
            Det är också tillsatt en utredning om hur barnkompetensen kan
            ökas i behandlingen av barn och unga i hälso- och sjukvården.
            Det finns även i det avseendet klart och tydligt beskrivet, med
            ett långt avsnitt, hur man bör gå till väga när man ökar barnkompetensen
            inom t.ex. mödravård och barnhälsovård.
          </note>
          <note>
            Också det medicinska omhändertagandet av flyktingbarn ska ses
            över. Även det är mycket noga utrett i utredningen.
          </note>
          <note>
            Det är föreslaget en utredning om hur ungdomsmottagningar fungerar.
            Där ska man särskilt koncentrera sig på pojkar. Det är väldigt
            viktigt. Ett stort problem där man behöver ha hjälp på ungdomsmottagningar
            gäller just sammankopplingen med expertisen. Det är ett mycket
            svårt problem.
          </note>
          <note>
            Utredningar kostar också mycket pengar.
          </note>
          <note>
            Jag tackar för svaret, men jag är ledsen att det ändå har hänt
            så lite med den här utomordentligt förträffliga utredningen.
          </note>
          <note>
            Beträffande det socialministern poängterade om specialresurser
            och extra pengar till exempelvis psykiatrin vill jag påpeka att
            barnpsykiatrin och psykiatrin kräver special- och extraresurser.
            Man måste alltså vara väldigt illa däran innan man kvalificerar
            sig för att komma in där. Det är kolossalt viktigt att man satsar
            innan det har gått så tokigt.
          </note>
          <note>
            Tack, fru talman!
          </note>
          <note type="speaker">
            Anf. 9 LARS GUSTAFSSON (kd):
          </note>
          <note>
            Fru talman! Jag har en enkel fråga som ingår i detta som handlar
            om barnens situation i skolan.
          </note>
          <note>
            I flera kommuner har man sett att neddragningar har gjort att
            belastningen på barn- och ungdomspsykiatri har ökat. Det innebär
            att det har blivit köer på två till tre år. Under denna tid har
            barnen mått väldigt dåligt.
          </note>
          <note>
            Jag vill alltså lyfta fram detta, och be om socialministerns
            syn på den problematik som uppstår när man drar ned på ett ställe
            och belastningen ökar på ett annat. Kopplingen mellan primärvård
            och kommunen måste fungera bättre i framtiden, så att vi slipper
            få barn som inte kan gå i skolan och som väntar på att få behandling.
            Det är ju ingen vinst med att dra in på kuratorer i skolan, där
            man kunde ha mött problemen i sin linda.
          </note>
          <note>
            Det är min uppfattning. Jag vill gärna höra socialministerns.
          </note>
          <note>
            Tack.
          </note>
          <note type="speaker">
            Anf. 10 Socialminister LARS ENGQVIST (s):
          </note>
          <note>
            Fru talman! Jag och Kerstin-Maria Stalin kan säkert vara överens
            om kvaliteten i utredningen Det gäller livet.
          </note>
          <note>
            Poängen med utredningen var att den faktiskt tog ett helhetsgrepp.
            Men därmed ställer den den här riksdagen och den här debatten
            inför ett problem, eftersom ansvaret för väldigt mycket av det
            utredningen behandlar ligger hos landsting och kommuner.
          </note>
          <note>
            Frågan är i vilken mån landstingen och kommunerna har tagit till
            sig det som utredningen anvisar.
          </note>
          <note>
            Vi kan inte få en fungerande barnpsykiatri med mindre än att
            kommunerna och landstingen tar sitt ansvar.
          </note>
          <note>
            På de områden där utredningen uppmanar regeringen att utreda
            vidare, vilket utredningar har gjort på många områden, och på
            de områden där det krävs ytterligare kunskap eller insatser från
            statens sida har regeringen gått vidare i utredningens spår.
          </note>
          <note>
            Jag kan faktiskt inte se något område som inte har blivit föremål
            för uppmärksamhet från regeringens sida.
          </note>
          <note>
            För att försäkra oss om att det verkligen händer någonting där
            det kan hända någonting, nämligen inom kommuner och landsting,
            har vi frågat Kommunförbundet och Landstingsförbundet hur man
            har tagit till sig utredningens slutsatser. De kunde då vittna
            om att det sker ett utvecklingsarbete och att det på många områden
            har vidtagits åtgärder.
          </note>
          <note>
            Jag tror att det är viktigt att kunna arbeta med den typen av
            utredningar utan att förledas att tro att vi omedelbart ska föra
            över ansvaret till riksdagen, och säga att på alla områden där
            utredningen har aktualiserat problem ska vi fatta beslut i riksdagen.
            Vi måste kunna hänvisa till kommuner och landsting och säga att
            det är deras ansvar.
          </note>
          <note>
            Lars Gustafsson tar upp en sådan aspekt som är ganska intressant,
            nämligen vilka effekter det får om vi drar ned våra resurser på
            skolans område och minskar personalen, har svårt att följa upp
            de elever som får eller har psykiska problem, och om vi inte har
            resurser att hjälpa dem med en fungerande barnpsykiatri.
          </note>
          <note>
            Det är naturligtvis åter en fråga om att hitta bättre samarbetsformer.
            Det är svårt att se den direkta kopplingen mellan skolans resurser
            och barnpsykiatrin. Men i det uppdrag som vi har gett till Kerstin
          </note>
          <note>
            Wigzell som handlar om att hitta bättre samverkansformer mellan
            kommun och landsting som huvudmän för sjukvård eller omsorg, kan
            man föreställa sig att också den här problematiken kommer upp
            så att det inte bara handlar om vård- och omsorgsfrågor utan också
            om effekter på vård och omsorg av kommunala beslut.
          </note>
          <note>
            Tack.
          </note>
          <note type="speaker">
            Anf. 11 KERSTIN MARIA STALIN (mp):
          </note>
          <note>
            Fru talman! Jag vill säga tack till socialministern för detta.
            Det är riktigt att det är oerhört viktigt med samverkan.
          </note>
          <note>
            Orsaken till att jag finns i den här kammaren nu är att jag har
            arbetat i kommun och landsting och varit politiker i både kommun
            och landsting, och sade ja till att stå på listan till riksdagen
            för att det på en annan nivå måste ut ett budskap att förebyggande
            arbete måste prioriteras.
          </note>
          <note>
            Det hänger inte bara på kommuner och landsting utan också mycket
            på oss här i riksdagen och i regeringen vilken status vi ger förebyggande
            arbete, och vilka signaler vi ger. Vi kan inte kommendera någon
            att göra si eller så, men vi kan satsa resurser och vara normbildare
            och vi kan vara med och försöka ändra attityder.
          </note>
          <note>
            Det är alldeles säkert att förebyggande arbete har alldeles för
            låg status. Det visar sig ju när man drar ned på skolhälsovård
            t.ex.
          </note>
          <note type="speaker">
            Anf. 12 LARS GUSTAFSSON (kd):
          </note>
          <note>
            Fru talman! Jag vill tacka socialministern för svaret. Vi har
            en samsyn i detta fall.
          </note>
          <note>
            Jag vill påpeka att det blir fler och fler områden där samverkan
            mellan olika huvudmän måste bli betydligt bättre. Det gäller droger,
            alkohol och även hälsovård, där kommunala beslut som påverkar
            den kommunala skolan får förödande konsekvenser för enstaka individer.
            Det har vi inte råd med i Sverige.
          </note>
          <note>
            Det ingår inte i vår välfärdspolitik.
          </note>
          <note>
            Tack för svaret!
          </note>
          <note type="speaker">
            Anf. 13 Socialminister LARS ENGQVIST (s):
          </note>
          <note>
            Fru talman! Vi är överens om att landsting och kommuner har ett
            stort ansvar, och att det kan finnas problem när det gäller samverkan
            mellan olika huvudmän, och att det nu är viktigt att vi reder
            ut det.
          </note>
          <note>
            Vi är säkert också överens om att det är viktigt att vi från
            regeringens och riksdagens sida ger det förebyggande arbetet en
            starkare ställning.
          </note>
          <note>
            En poäng med det upplägg vi har när det gäller satsningarna inom
            vård och omsorg är att vi ska förhandla med landstingsförbund
            och kommunförbund om de närmaste fem årens utveckling, där vi
            har sagt att psykiatrin ska vara en viktig del. Då är det ju viktigt
            att vi är överens när det gäller de pengar som nu tillförs kommun-
            och landstingssektorn, och som inte kommer att tillföras efter
            några generella regler utan grundas på överenskommelse med landstingsförbund
            och kommunförbund. Det är viktigt att de förhandlingarna också
            preciserar vilket ansvar vi gemensamt har för att utveckla barn-
            och ungdomspsykiatrin.
          </note>
          <note>
            Och det är viktigt att vi ser till att detta förebyggande arbete
            får en starkare ställning. Det blir en viktig uppgift inför de
            förhandlingar som ju så småningom ska redovisas för riksdagen.
          </note>
          <note type="speaker">
            Anf. 14 KERSTIN-MARIA STALIN (mp):
          </note>
          <note>
            Fru talman! Jag hade inte hunnit nämna frågan om öronmärkning.
            Det var jättebra att den togs upp, och jag tackar för det.
          </note>
          <note>
            Det här är mitt sista inlägg. Jag vill avslutningsvis tala om
            att jag i går blev inbjuden till en konferens om barnens rättigheter
            i Sverige och i världen, som ska hållas i samband med tioårsdagen
            av vårt godkännande av barnkonventionen. Jag anmälde mig på en
            gång, och jag hoppas att jag kommer med. Jag ser fram emot att
            vi då kan säga att barn och ungdomar över huvud taget liksom deras
            psykiska problem ska ha hög prioritet hos regeringen - i hjärtat,
            i hjärnan och i penningpåsen. För den som följer samhällsdebatten
            just nu och som läser den berörda utredningen noga är det uppenbart
            att den prioriteringen har varit för låg.
          </note>
          <note>
            Jag tackar så mycket för den här debatten.
          </note>
          <note>
            Överläggningen var härmed avslutad.
          </note>
          <note>
            5 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition 1999/2000:12 till socialförsäkringsutskottet
          </note>
          <note>
            Ajournering
          </note>
          <note>
            Kammaren beslutade kl. 12.40 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            6 § Frågestund
          </note>
          <note type="speaker">
            Anf. 15 FÖRSTE VICE TALMANNEN:
          </note>
          <note>
            Nu följer en frågestund. Följande statsråd kommer att delta:
            kulturminister Marita Ulvskog, justitieminister Laila Freivalds,
            försvarsminister Björn von
          </note>
          <note>
            Sydow, näringsminister Björn Rosengren och finansminister Bosse
            Ringholm.
          </note>
          <note>
            Kulturministern kommer att besvara såväl allmänpolitiska frågor
            som frågor inom sitt eget ansvarsområde inom regeringen. Frågorna
            till övriga statsråd förutsätts beröra deras ansvarsområden inom
            regeringen.
          </note>
          <note>
            Merita Nordbanken
          </note>
          <note type="speaker">
            Anf. 16 KARIN PILSÄTER (fp):
          </note>
          <note>
            Herr talman! Jag tänkte ställa en fråga till finansministern
            angående staten som ägare. Det finns ju frågeställningar som är
            aktuella kring en rad olika bolag och en rad av våra grannländer.
            Jag tänkte uppehålla mig vid Merita Nordbanken.
          </note>
          <note>
            I gårdagens pressmeddelande som kom efter det att det hade varit
            lite olika besked sägs det att frågan om när och hur utförsäljningen
            kommer att ske bedöms från kommersiella förutsättningar. Sedan
            fortsätter finansministern: Min bedömning är att staten inte bör
            avveckla alla aktier omedelbart.
          </note>
          <note>
            Min första fråga är: Betyder detta att statens hela innehav i
            Merita Nordbanken inte ska säljas på en gång, även om det skulle
            kunna visa sig vara det kommersiellt bästa, och kan vi få ett
            säkert besked om att det trots allt fortfarande handlar om att
            hela innehavet ska säljas ut?
          </note>
          <note>
            Min andra fråga är: Kan finansministern, med tanke på vad Tormod
            Hermansen har sagt angående
          </note>
          <note>
            Telia och den fusionen - att det här agerandet sänker värdet
            - garantera att värdet på Merita Nordbanken inte sjunker av den
            här typen av motstridiga besked?
          </note>
          <note>
            Anf. 17 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Svaret är att det besked som är lämnat, dvs. att
            riksdagens uppdrag till regeringen att sälja ut alla aktier i
            Nordbanken är det som gäller.
          </note>
          <note>
            Vid vilken tidpunkt och i vilken omfattning som utförsäljningen
            kommer att ske avgörs på kommersiella grunder, som Karin Pilsäter
            refererar till.
          </note>
          <note>
            Min bedömning i dag är att det inte sker vid ett tillfälle men
            självfallet är det de kommersiella grunderna som avgör det.
          </note>
          <note type="speaker">
            Anf. 18 KARIN PILSÄTER (fp):
          </note>
          <note>
            Herr talman! Jag tror att många andra liksom jag fortfarande
            inte tycker att beskedet är helt glasklart på den punkten. Står
            alltså regeringen fast vid att hela innehavet ska säljas ut?
          </note>
          <note>
            Anf. 19 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Svaret är ja.
          </note>
          <note>
            Försvarsbeslutet
          </note>
          <note type="speaker">
            Anf. 20 INGVAR ERIKSSON (m):
          </note>
          <note>
            Herr talman! Jag har en fråga till försvarsministern. I dessa
            dagar är det när det gäller försvarets personal väldigt många,
            på praktiskt taget alla förband, som känner stor oro för om de
            får behålla sina arbeten eller ej efter det kommande försvarsbeslutet.
          </note>
          <note>
            Mot bakgrund av att många av dem redan vid senaste stora försvarsbeslut
            förflyttades till andra förband ställer sig många av de här människorna
            nu frågan: Kan vi räkna med att de förband som beslutsfattarna
            satsade på nu blir kvar, och kommer vi och våra familjer som nu
            har rotat oss på andra orter att få behålla vår trygghet eller
            ska den åter rivas upp?
          </note>
          <note>
            Vilken strategi kommer att gälla inom regeringen inför den kommande
            försvarspropositionen?
          </note>
          <note>
            Anf. 21 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Herr talman! Vi känner alla av detta inför den stora förändring
            som sker inom vårt försvar och inom
          </note>
          <note>
            Försvarsmakten. Det kommer att betyda stora förändringar för
            alla individer.
          </note>
          <note>
            En arbetsgrupp arbetar just nu mellan Försvarsmakten och Försvarsdepartementet
            med frågor kring var, på vilka orter, och kring vilka förband
            i fredsorganisationen som ska finnas kvar och vilka förändringar
            som ska ske. Det arbetet pågår. I dag pågår också uppvaktningar
            för arbetsgruppen. Jag vill minnas att det i dag är dag nr 4 som
            så sker, så processen pågår. Jag räknar med att riksdagen får
            regeringens förslag på sitt bord i slutet av november.
          </note>
          <note type="speaker">
            Anf. 22 INGVAR ERIKSSON (m):
          </note>
          <note>
            Herr talman! Jag vill tacka försvarsministern för det beskedet
            - jag hade väntat mig ungefär det svaret.
          </note>
          <note>
            Men man måste väl ändå rimligen av såväl försvarsekonomiska som
            försvarspolitiska skäl kunna påräkna en konsekvens och en logik
            i det för landet så viktiga beslut som detta med försvaret innebär.
            Man har ju personal som har kommit till ett förband och rotat
            sig och som nu kanske står inför nya uppbrott. Detta är väldigt
            oroande. Det måste väl ändå, herr försvarsminister, finnas en
            logisk strategi i det som nu sker, oavsett var det sker.
          </note>
          <note>
            Anf. 23 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Herr talman! Arbetet utgår från det riksdagsbeslut som fattades
            på senvåren. När det gäller den redovisning som överbefälhavaren
            har lämnat till regeringen
          </note>
          <note>
            - det gäller vårt behov av stridskrafter för framtiden, vårt
            behov av krigsmateriel och annan försvarsmateriel och det behov
            av strategiska kompetenser som
          </note>
          <note>
            Materielverket just har lämnat in uppgifter om - har vi, menar
            jag, att göra med rationella analyser, givet den helt annorlunda
            situation som Sverige befinner sig i tio år efter det att kalla
            kriget är slut. Den politiska och den militära omgivningen är
            helt annorlunda. Det som sker är en rationell förändring i ljuset
            av omvärlden; det är det som försvaret är till för.
          </note>
          <note>
            Sänkt moms på tjänster
          </note>
          <note type="speaker">
            Anf. 24 ULLA-BRITT HAGSTRÖM (kd):
          </note>
          <note>
            Herr talman! Inom EU förekommer ju försök med sänkt moms på tjänster.
            Jag vet inte riktigt om det är
          </note>
          <note>
            Björn Rosengren eller Bosse Ringholm som ska svara. Men den 9
            september fick jag av Bosse Ringholm beskedet, som svar på en
            fråga, att det i nuläget var osäkert när direktivet skulle komma
            att antas.
          </note>
          <note>
            Men redan två dagar senare, den 11 september, var Bosse Ringholm
            i Åbo och då ställde sig EU:s finansministrar positiva. Det handlar
            här om hemtjänster. Det kan gälla fastighetsreparationer, städhjälp
            och fönsterputsning men det handlar också om frisörer, skräddare,
            skomakare, cykelreparatörer osv.
          </note>
          <note>
            Har uppfattningen ändrats i och med beslutet i Åbo?
          </note>
          <note>
            Enligt direktivet skulle ju kommissionen ha haft besked om vilka
            medlemsstater som vill medverka redan den 1 september.
          </note>
          <note>
            Anf. 25 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Något beslut fattades inte på det informella finansministermötet
            i Åbo, utan det var en diskussion. Senast nu i oktober var detta
            uppe till diskussion på ett finansministermöte i Luxemburg.
          </note>
          <note>
            Formellt beslut kommer att fattas. Tidpunkten för att lämna in
            eventuella ansökningar är för närvarande satt till den 1 november.
          </note>
          <note>
            Från svensk sida har vi hela tiden deklarerat att vi tycker att
            det är bra om man kan komma överens om den här typen av försök
            men att vi från svensk sida inte har för avsikt att delta i försöket.
          </note>
          <note type="speaker">
            Anf. 26 ULLA-BRITT HAGSTRÖM (kd):
          </note>
          <note>
            Herr talman! Tack, Bosse Ringholm, för det beskedet! Således
            har vi tid på oss fram till den
          </note>
          <note>
            1 november.
          </note>
          <note>
            Det handlar faktiskt om arbetskraftsintensiva tjänsteområden
            där det kan finnas mycket svart arbetskraft. Detta ska vända sig
            direkt till brukaren och vara en metod för att öka sysselsättningen.
            Vidare ska det vara lokalt och inte konkurrensdrivande, och det
            ska inte strida mot den inre marknadens mål. Jag kan inte förstå
            varför regeringen skulle ha något emot att öka sysselsättningen
            och få bort svart arbetskraft. Vad kommer att ske till den 1 november?
          </note>
          <note>
            Anf. 27 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Regeringen har självklart ingenting emot ökad sysselsättning,
            tvärtom. Vi har ju i budgetpropositionen lagt fram en rad förslag
            till åtgärder som ökar sysselsättningen. Däremot har vår bedömning
            varit att just försöket med sänkt moms, i förhållande till det
            resultat som det kan ge, är ett väldigt kostsamt försök och att
            det därför finns bättre metoder för att öka sysselsättningen.
          </note>
          <note>
            Vi har för avsikt att i de samtal som pågår med riksdagspartierna
            ta upp just diskussionen om vita och svarta tjänster när det gäller
            tjänstebeskattningen.
          </note>
          <note>
            Vi kommer alltså även i fortsättningen att diskutera tjänstebeskattningen
            i det sammanhanget.
          </note>
          <note>
            Våld mot kvinnor
          </note>
          <note type="speaker">
            Anf. 28 HILLEVI LARSSON (s):
          </note>
          <note>
            Herr talman! Jag skulle vilja ställa en fråga till justitieminister
            Laila Freivalds. Det gäller våld mot kvinnor.
          </note>
          <note>
            Ibland kan, tyvärr, positiva saker även leda till någonting negativt.
            Vi kan ta Malmö som exempel.
          </note>
          <note>
            Där ligger vi väldigt långt framme när det gäller att ta itu
            med våld mot kvinnor. Det beror mycket på att man har specialiserat
            polis och övrig personal på att ta itu med just den här typen
            av brott.
          </note>
          <note>
            Det har lett till en fördubbling av anmälningar från kvinnors
            sida. De har även stått fast vid anmälningarna i större utsträckning.
          </note>
          <note>
            Då kommer jag till det negativa i sammanhanget.
          </note>
          <note>
            Det behövs med resurser, eftersom utredningarna tar längre tid.
            Högen av utredningar växer hela tiden, så att man ibland får vänta
            månader eller t.o.m. år innan det är klart.
          </note>
          <note>
            Det här har fått den negativa konsekvensen att vissa poliser
            söker sig bort från den här typen av yrken. Det är naturligtvis
            väldigt plågsamt att ge de tråkiga beskeden till kvinnorna, att
            det kommer att dröja så lång tid.
          </note>
          <note>
            Min fråga är: Vad avser regeringen göra för att möta den här
            utvecklingen i form av att fler kvinnor anmäler och att fler kvinnor
            står fast vid sina anmälningar? Jag tror att den här utvecklingen
            kommer att fortsätta i takt med att polisen blir bättre på att
            hantera anmälningarna.
          </note>
          <note>
            Anf. 29 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Herr talman! I det stora paket som vi hade när det gäller våld
            mot kvinnor var en av strategierna att säkerställa att rättsväsendets
            olika myndigheter men också hälsovården, sjukvården, socialtjänsten
            på ett bättre sätt kunde möta de här kvinnornas behov. Det handlar
            bl.a. om att öka kunskapen hos alla de tjänstemän som på olika
            sätt kommer i kontakt med dessa kvinnor.
          </note>
          <note>
            Den långa hanteringen av dessa ärenden är ett problem. Men jag
            kan notera att där man har tagit den här uppgiften på allvar har
            man också hittat metoder för att vara snabbare. Låt mig nämna
            ett exempel. Här i Stockholmsområdet har vi en tingsrätt som tillsammans
            med polis och åklagare och kriminalvård har föresatsen att den
            här typen mål inte ska ta mer än tre veckor. Man har lyckats att
            genomföra det, bl.a. genom att ha en annan arbetsfördelning, ett
            annat sätt att hantera den här typen av ärenden. Tyvärr är det
            inte själva utredningen som tar tid, utan ärendena bara blir liggande.
            För det behövs det andra arbetsmetoder.
          </note>
          <note>
            Det pågår ett utvecklingsarbete som är väldigt positivt. Det
            har precis den effekt som Hillevi Larsson är ute efter, nämligen
            att det får kvinnorna att orka att göra anmälan och stå genom
            hela rättsprocessen.
          </note>
          <note type="speaker">
            Anf. 30 HILLEVI LARSSON (s):
          </note>
          <note>
            Herr talman! Jag tackar för svaret. Jag tror, precis som Laila
            Freivalds, att det är på många sätt man måste angripa det här
            problemet. Mycket av det justitieministern räknar upp är jättebra.
            Men sanningen är den att man inte kan göra hur mycket som helst
            med ändrad arbetsorganisation, utan faktum kvarstår att det måste
            finnas folk som utreder fallen.
          </note>
          <note>
            Det kommer hela tiden in nya fall, och man måste ta hand om gripanden
            - det är ju en jättestor process.
          </note>
          <note>
            Då tror jag ändå att man måste överväga, speciellt inför framtiden,
            att även tillföra resurser för att anställa fler som personal.
          </note>
          <note>
            Anf. 31 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Herr talman! Jag delar Hillevi Larssons uppfattning, att det
            inte räcker bara med att utveckla sina arbetsmetoder, även om
            det finns väldigt mycket att hämta där. Det vet vi genom de utvärderingar
            som vi har gjort. Vi tror att det behövs ytterligare resurser.
          </note>
          <note>
            Det är bakgrunden till vad som står i budgetpropositionen. Rättsväsendet
            har under senaste år tillförts ytterligare medel. Men vi har också
            sagt att vi tänker återkomma i vårpropositionen med mycket noggrant
            gjorda överväganden om vilka ytterligare resurser som behövs till
            olika delar av rättsväsendet, bl.a. för att säkerställa att sådana
            områden som vi prioriterar, dit bl.a. våld mot kvinnor hör, kan
            uppfylla de höga krav vi ställer på myndigheterna.
          </note>
          <note>
            Nationella stödområden
          </note>
          <note type="speaker">
            Anf. 32 KENNETH JOHANSSON (c):
          </note>
          <note>
            Herr talman! Jag har en fråga till näringsministern då det gäller
            de nationella stödområdena för företagsstöd.
          </note>
          <note>
            Min födelseort Avesta i södra Dalarna har under en lång tid genomgått
            omfattande strukturomvandling. Ett ensidigt näringsliv, beroendet
            av Avesta
          </note>
          <note>
            Sheffield, gör att kommunen är sårbar. Kommunledningen har tidigare
            uppvaktat för att få uppflyttning i högre stödområde men fått
            nej. I stället sätter regeringen i budgetpropositionen Avesta
            i den riskgrupp av kommuner som kanske inte ens kommer med i stödområde
            B, vilket skulle vara djupt olyckligt om så blev fallet.
          </note>
          <note>
            Mina frågor är: Hur kan näringsministern föreslå och riskera
            att Avesta kommun med sina problem hamnar utanför stödområde B?
            Hur bedömer näringsministern möjligheterna att Sverige ska få
            ett stödområde utökat till att omfatta 20 % av befolkningen?
          </note>
          <note>
            Anf. 33 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Stödområdena och mål 2 är frågor som vi nu bereder
            och behandlar. När det gäller
          </note>
          <note>
            Avesta delar jag uppfattningen att där finns stora strukturella
            problem. Men att vi skulle få den situationen att man skulle få
            stöd med utgångspunkt från
          </note>
          <note>
            20-procentsnivån bedömer jag som inte möjligt. Det har att göra
            med de allmänna nedskärningar som skett när det gäller stödområdena
            och EU:s syn på detta.
          </note>
          <note>
            Jag vill också säga att vi nu har lyckats att nästan fördubbla
            återföringen av pengar från EU när det gäller såväl mål 1 som
            mål 2. Men vi koncentrerar oss på de områden där vi ser de största
            bekymren, och det är Norrlandslänen. Det är mål 1 dit vi också
            tillfört kusten.
          </note>
          <note>
            Jag inser problemen i Avesta. Vi kommer självklart att tillsammans
            med Avesta försöka vidta åtgärder även där.
          </note>
          <note type="speaker">
            Anf. 34 KENNETH JOHANSSON (c):
          </note>
          <note>
            Herr talman! För mig är det onekligen ofattbart att
          </note>
          <note>
            Avesta kommun inplaceras i en grupp som sannolikt hamnar utanför
            de nationella stödområdena, om jag tolkar näringsministerns svar
            rätt. Det här tycker jag är ett stort problem. Den bild som kommunledningen
            i Avesta ger är att man, vid investeringar som företag vill göra,
            behöver det stöd som det innebär att tillhöra det nationella stödområdet.
          </note>
          <note>
            Jag tycker att det är fel att regeringen plockar in större städer
            efter Norrlandskusten och plockar bort utpräglade glesbygds- och
            avfolkningskommuner.
          </note>
          <note>
            Den prioriteringen kan jag inte förstå. Men vi kommer från Centerpartiet
            i vår motion att redovisa en annan uppfattning, och jag hoppas
            på stöd i den delen.
          </note>
          <note>
            Anf. 35 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Som exempel på större städer eller kommuner i Norrland
            kan vi ta Umeå. Umeå ingår som beräkningsunderlag när det gäller
            mål 1 för
          </note>
          <note>
            Västerbotten och Norrbotten, och det är faktiskt väldigt positivt.
            Umeå kommer inte att få ta del av dessa pengar, men befolkningsunderlaget
            ligger som grund, innebärande att andra, mindre kommuner i Norrland
            får del av detta. Det tycker jag är positivt. Det tror jag också
            Centerpartiet starkt stöder.
          </note>
          <note>
            Det går bra för Sverige, men det går inte bra för alla orter.
            Avesta är en ort som har en industriell struktur som inte bär
            på samma sätt som tidigare. Det är en fråga som är angelägen för
            regeringen liksom för Avesta att tillsammans söka lösa.
          </note>
          <note>
            Fastighetsinvesteringsbolag
          </note>
          <note type="speaker">
            Anf. 36 LENNART HEDQUIST (m):
          </note>
          <note>
            Herr talman! För drygt ett år sedan överlämnade förre AP-fondschefen
            Carl Johan Åberg m.fl. via
          </note>
          <note>
            Aktiefrämjandet ett fullständigt lagförslag till regeringen och
            Finansdepartementet beträffande bildande av s.k. fastighetsinvesteringsbolag.
          </note>
          <note>
            Min fråga till finansministern är: Vad vet finansministern om
            fastighetsinvesteringsbolag, och hur ligger det till med den frågan?
          </note>
          <note>
            Anf. 37 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Jag är väl medveten om detta förslag. Det har pågått
            ett beredningsarbete inom departementet. Vi har ingen tidpunkt
            för någon hantering av frågan.
          </note>
          <note type="speaker">
            Anf. 38 LENNART HEDQUIST (m):
          </note>
          <note>
            Herr talman! Den här frågan är väldigt angelägen, eftersom det
            finns mycket starka skäl för att vi i Sverige får en vitaliserad
            fastighetsmarknad så att småsparare och placerare i Sverige har
            möjligheter att spara även i fastigheter, att de som vill det
            inte tvingas att göra det på utlandsmarknaderna.
          </note>
          <note>
            Min uppmaning närmast, som får bli till en fråga beträffande
            tidpunkten, till finansministern är: Kan finansministern säga
            att vi får ett förslag om fastighetsinvesteringsbolag det närmaste
            året?
          </note>
          <note>
            Anf. 39 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Det framgick av mitt förra svar att det inte finns
            någon exakt tidtabell. Därför vill jag inte utlova någon sådan.
          </note>
          <note>
            Kulturpolitik
          </note>
          <note type="speaker">
            Anf. 40 ULF NILSSON (fp):
          </note>
          <note>
            Herr talman! Jag har en fråga till kulturministern.
          </note>
          <note>
            Det pågår ett försök med mera självstyre ute i regionerna i Skåne,
            Kalmar län och Gotland. Kulturministern gjorde ett uttalande i
            Aftonbladet där hon sade: Om man permanentar regionförsöken har
            vi ingen nationell kulturpolitik längre. Då kan vi lägga ned bl.a.
            Kulturdepartementet.
          </note>
          <note>
            Eftersom man inte alltid blir rätt citerad vill jag fråga kulturministern
            om hon ställer sig bakom detta uttalande. Och följdfrågan blir
            då om det inte är för tidigt att döma ut en försöksverksamhet
            som ska pågå i ytterligare två år.
          </note>
          <note>
            Anf. 41 Kulturminister MARITA ULV-
          </note>
          <note>
            SKOG (s):
          </note>
          <note>
            Herr talman! Kulturdepartementets uppfattning har under planeringen
            för den försöksverksamhet som frågeställaren tar upp varit kritisk.
            Vi har känt en stark oro för att en fördelning av de pengar som
            staten har att fördela på det sätt som de s.k. regionala påsarna
            innebär skulle betyda att kulturen inte får de resurser som den
            behöver.
          </note>
          <note>
            Detta har ingenting att göra med att lokala och regionala politiska
            beslutsfattare inte skulle vara tillräckligt kulturintresserade.
            Men konflikterna blir av ett sådant slag att erfarenheterna visar
            att det inte riktigt fungerar.
          </note>
          <note>
            Vi har slagit vakt om den nationella statliga kulturpolitik som
            det finns ett brett stöd för i denna riksdag, och det tänker jag
            fortsätta att göra. Jag ser allvarliga problem med dessa regionaliseringsförsök.
            Vi från Kulturdepartementet har försökt att utforma vår del av
            försöken, men vi är ju inte inne i Västra Götalandsförsöket med
            kulturdelen. Vi har också försökt att få ett sådant regelsystem
            att kulturen ska värnas.
          </note>
          <note>
            Det vore fel av mig som politiskt ansvarig för kulturpolitiken
            att inte ta upp denna debatt. Jag tycker att det är bra med en
            långvarig debatt där åsikter kan brytas mot varandra.
          </note>
          <note type="speaker">
            Anf. 42 ULF NILSSON (fp):
          </note>
          <note>
            Herr talman! Jag tackar för svaret. Men i Skåne -
          </note>
          <note>
            som jag känner bäst till - är de statliga pengarna redan listade.
            Man har därför väldigt liten möjlighet att fördela dem.
          </note>
          <note>
            De förändringar som hittills har skett är att staten har dragit
            ned ca 5 miljoner på musik i Skåne så att regionen har fått skjuta
            till pengar.
          </note>
          <note>
            Det finns en hel del projekt, t.ex. kulturförbindelser över Öresund.
            Man har kanske både andra kontakter och en annan känsla nere i
            Skåne än vad som finns på central nivå.
          </note>
          <note>
            Med tanke på att självstyret har varit så litet vill jag fråga
            vad det är för erfarenheter som kulturministern anser sig ha fått
            när det gäller försämringar av kulturen i Skåne under den här
            perioden. Jag vore tacksam om jag kunde få ett konkret exempel
            på det.
          </note>
          <note>
            Anf. 43 Kulturminister MARITA ULV-
          </note>
          <note>
            SKOG (s):
          </note>
          <note>
            Herr talman! Jag kan bara utgå från de personer som sysslar med
            kulturpolitik nere i Skåne och som befinner sig närmast problemen.
            De beskriver situationen i Skåne som kaotisk och att kulturens
            position har försvagats trots att vi, precis som jag beskrev i
            mitt första svar, har försökt att förse kulturpengarna med hängslen
            och livrem.
          </note>
          <note>
            Det är viktigt att vi har ett Sverige och inte bara ett antal
            regioner där de starkaste regionerna roffar åt sig mer. Då blir
            det mindre av rikt kulturliv i de svagare regionerna. Även en
            stark region i Sverige med
          </note>
          <note>
            1-2 miljoner invånare kommer icke att kunna mäta sig med de regioner
            i Europa som har 18-20 miljoner invånare när det blir dags att
            slåss om resurserna.
          </note>
          <note>
            Kulturen lever farligt med den regionaliseringseufori som just
            nu lever i delar av landet. Jag hoppas att vi kan föra en bra
            diskussion kring detta. Vi ska ha väldigt mycket mer av regionalpolitik.
            Däremot tror jag att regionaliseringsförsöken är farliga för kulturen.
          </note>
          <note>
            AMS
          </note>
          <note type="speaker">
            Anf. 44 OWE HELLBERG (v):
          </note>
          <note>
            Herr talman! Jag har en fråga till Björn Rosengren.
          </note>
          <note>
            Det går bra för Sverige, men det går inte bra för alla. Fortfarande
            är alltför många arbetslösa, och
          </note>
          <note>
            AMS som ska hjälpa till att lösa problemet har egna bekymmer.
          </note>
          <note>
            I mitt hemlän Gävleborg har hälften av kommunernas arbetsförmedlingar
            slut på medel för arbetsmarknadsåtgärder. En kommun har t.o.m.
            betalat för en utbildning, men har inte råd att skicka några till
            denna.
          </note>
          <note>
            Nu uppmanas ett flertal arbetslösa i dessa kommuner att spara
            några a-kassedagar för att inte bli utstämplade och i stället
            gå till socialförvaltningen för att få socialbidrag. Det här är
            ett betänkligt beteende mot de arbetslösa, men också mot fattiga
            kommuner.
          </note>
          <note>
            Min fråga till ministern blir då följande: Vad tänker ministern
            göra för att länsarbetsnämnden och arbetsförmedlingarna i Gävleborgs
            län ska kunna agera för de arbetslösas bästa och inte blir skickade
            till socialtjänsten?
          </note>
          <note>
            Anf. 45 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Vi har från regeringen tillfört 1,665
          </note>
          <note>
            miljarder kronor i nya pengar från den s.k. anslagskrediten till
            AMS och länsarbetsnämnderna.
          </note>
          <note>
            AMS har nu 656 miljoner, och dessa pengar kommer att fördelas.
            Jag ska träffa AMS ledning i eftermiddag, och jag förutsätter
            att pengarna kommer att fördelas på de län som har det största
            behovet av dem.
          </note>
          <note>
            Vi har lägre arbetslöshet i dag. Vi har ett avsevärt lägre antal
            konjunkturberoende åtgärder. Samtidigt har länsarbetsnämnderna
            tillförts mer pengar än förra året då man hade ett högre antal
            konjunkturberoende åtgärder och högre arbetslöshet.
          </note>
          <note type="speaker">
            Anf. 46 OWE HELLBERG (v):
          </note>
          <note>
            Herr talman! Jag får tacka för svaret. Men det känns ändå lite
            osäkert om denna checkkredit kommer att utnyttjas eller inte.
            Det finns en osäkerhet inför år 2000. Vad kommer att hända då
            med tanke på de förutsättningar som finns?
          </note>
          <note>
            Jag hoppas att detta är en uppmaning att använda sig av checkkrediten
            och att man i kommande tilläggsbudget för 2000 beaktar problematiken
            så att de arbetslösa ska kunna hanteras på ett anständigt sätt
            utifrån de möjligheterna som finns ute på arbetsförmedlingarna.
          </note>
          <note>
            Anf. 47 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Självklart ska de arbetslösa hanteras på ett anständigt
            sätt. Som jag tidigare har sagt här i kammaren kommer vi från
            regeringen inte att tillåta en ökning av utförsäkringar, och det
            håller vi kontroll på.
          </note>
          <note>
            Det har visat sig från vissa länsarbetsnämnder i
          </note>
          <note>
            Sverige att man, trots att bara två tredjedelar av året har gått,
            har använt 80 % eller mer av anslagen. Det ser jag som allvarligt.
            Därför har vi tvingats att tillföra mer pengar. Jag förutsätter
            nu att det blir en utveckling på arbetsmarknaden så att vi också
            kommer att klara 2000 - som frågan gällde - på ett bra sätt, inte
            minst för de arbetslösas skull.
          </note>
          <note>
            Mål 2-områdena
          </note>
          <note type="speaker">
            Anf. 48 LENA EK (c):
          </note>
          <note>
            Herr talman! Min fråga riktar sig till näringsministern, och
            den handlar om mål 2-områdena.
          </note>
          <note>
            Enligt den information som jag har fått har den svenska ansökningen
            inte godtagits - has been rejected, som formuleringen lyder. Det
            kan man kanske förstå. Statistiken redovisades inte enligt Eurostat.
          </note>
          <note>
            Mål 2-kriterierna uppfylldes inte och populationen är för stor.
            Det är t.ex. 63 % av det föreslagna geografiska området som faktiskt
            ligger utanför de anvisade målkriterierna.
          </note>
          <note>
            Min fråga är nu, när detta ska dras en gång till i
          </note>
          <note>
            Sverige, om näringsministern är beredd att lyfta in fler områden
            som fyller målkriterierna i den svenska framställan.
          </note>
          <note>
            Anf. 49 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! När det gäller de diskussioner som vi för med EU
            om mål 2 kan jag konstatera att det är kärvt för Sverige och för
            alla andra länder. Det har att göra med att EU driver en linje
            med utgångspunkt från en gammal statistik, så en del av de orter
            som vi tar upp bedöms efter denna statistik.
          </note>
          <note>
            Detta för vi nu en diskussion kring, och vi kommer att fortsätta
            med dessa förhandlingar. Det berör också sådana stora länder som
            Tyskland. Vi har sagt att vi i de fortsatta förhandlingarna kommer
            att hävda vår ståndpunkt med utgångspunkt från en färskare statistik.
          </note>
          <note type="speaker">
            Anf. 50 LENA EK (c):
          </note>
          <note>
            Herr talman! Även färskare statistik visar att det är väldigt
            stora variationer när det gäller bruttoregionalprodukt, alltså
            vad som produceras inom området, mellan de av regeringen föreslagna
            orterna. Det är delvis det som kommissionens kritik riktar in
            sig på.
          </note>
          <note>
            Om man sätter faktor 100 på genomsnittet i Sverige, så ligger
            flera av de orter som regeringen har plockat bort strax över 80
            i bruttoregionalprodukt, medan några av de föreslagna ligger en
            bit över 90.
          </note>
          <note>
            Min fråga är då: Är det inte rimligt att de som har lägst bruttoregionalprodukt
            och starkast fyller de av kommissionen uppsatta kriterierna ingår
            i det svenska förslaget?
          </note>
          <note>
            Anf. 51 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Bruttoregionalprodukten är ett kriterium. Ett annat
            kriterium är befolkningstätheten. Det finns också andra kriterium
            som vi vill framföra. Det har att göra med de stora omstruktureringar
            som vissa kommuner står inför. Jag menar att det förslag som vi
            har förelagt kommissionen är korrekt och bygger på ett korrekt
            underlag, och det är med utgångspunkt från detta som vi förhandlar.
          </note>
          <note>
            Fastighetsskatten
          </note>
          <note type="speaker">
            Anf. 52 CARL FREDRIK GRAF (m):
          </note>
          <note>
            Herr talman! Min fråga riktar sig till finansministern.
          </note>
          <note>
            Hur hög fastighetsskatt kan finansministern tillåta innan han
            anser att den är extremt hög?
          </note>
          <note>
            Anf. 53 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Vi har en fastighetsbeskattningsordning och ett
            system som har inneburit att vi de senaste åren har fryst systemet
            på grund av mycket höjda fastighetstaxeringsvärden.
          </note>
          <note>
            Jag har i olika sammanhang som svar på frågor sagt att vi har
            för avsikt att inför nästa år gå igenom systemet, inte minst därför
            att vi har ett par utredningar som jobbar på området. Sedan ska
            vi se om vi på grundval av det material som finns kan konstruera
            något nytt förslag. Om det inte går att konstruera något nytt
            förslag återstår alltid möjligheten att frysa skatterna på fastigheter
            även nästa år.
          </note>
          <note type="speaker">
            Anf. 54 CARL FREDRIK GRAF (m):
          </note>
          <note>
            Herr talman! I budgetpropositionen står det att skatteuttaget
            kommer att öka med 6,6 miljarder. Då är inte hänsyn tagen till
            småhustaxeringen år 2002.
          </note>
          <note>
            Anser finansministern att det är en extremt förhöjd nivå?
          </note>
          <note>
            Anf. 55 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Den beräkning som finns i budgetpropositionen förutsätter
            att ingenting görs åt det nuvarande systemet. Som jag alldeles
            nyss sade har vi för avsikt att gå igenom det nuvarande systemet
            för att se om vi kan hitta ett bättre förslag. Jag har sagt, och
            det kan jag gärna upprepa, att regeringen självfallet inte kommer
            att föreslå några extrema höjningar av fastighetsskatten.
          </note>
          <note>
            Förändringar inom Posten
          </note>
          <note type="speaker">
            Anf. 56 INGE CARLSSON (s):
          </note>
          <note>
            Herr talman! Jag har en fråga till näringsministern.
          </note>
          <note>
            Posten står inför stora förändringar. Det råder stor oro bland
            de anställda. Det råder också stor oro i vissa delar av landet
            där det spekuleras om nedläggningar av postkontor och därmed en
            försämrad service för medborgarna. Finspångs kommun är en sådan
            kommun där det råder stor oro just nu inför detta.
          </note>
          <note>
            Jag vill därför höra näringsministerns bedömning om Postens framtid.
            När kan vi förvänta oss att få slutliga besked om Postens framtid?
          </note>
          <note>
            Anf. 57 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Vi har från riksdagen fått ett bemyndigande att
            se över Postgirot, antingen att Postgirot ska bli en fullvärdig
            bank eller att det ska säljas ut.
          </note>
          <note>
            Bakgrunden till detta är att Postgirot i dag är en, om jag får
            uttrycka mig så, olönsam affär. Det är detta som nu ligger så
            att säga "i pipen". Samtidigt har vi från regeringens sida av
            Posten begärt en analys och bedömning. Det har vi fått i dagarna,
            och vi håller nu på att bereda ärendet. Det kommer kanske att
            ta någon vecka till, sedan kommer regeringen att avgöra vad som
            kommer att hända.
          </note>
          <note>
            Men jag vill säga till kammaren att det viktiga för mig är att
            Posten måste ses som en mycket viktig samhällelig tjänst för medborgarna.
            För mig är medborgarperspektivet det viktigaste, dvs. att jag
            kan få service i postala tjänster i stort sett var jag än befinner
            mig. Om det sedan ska ske via ett postkontor eller via andra serviceställen
            vill jag återkomma till.
          </note>
          <note>
            Mobiltelefon för barn
          </note>
          <note type="speaker">
            Anf. 58 EVA FLYBORG (fp):
          </note>
          <note>
            Herr talman! Även jag har en fråga till näringsministern, som
            är väldigt populär här i dag.
          </note>
          <note>
            På senare tid har fler och fler studier visat på ett samband
            mellan mobiltelefoners strålning och negativa medicinska konsekvenser.
            I en senare studie som kom för bara några veckor sedan menar man
            att barn är extremt mycket mer känsliga än vad man tidigare trodde.
          </note>
          <note>
            Det är i dagsläget ingen som kan bevisa att mobiltelefonernas
            strålning är farlig, men det finns å andra sidan ingen som kan
            bevisa att de är ofarliga, så man vet egentligen inte.
          </note>
          <note>
            I det här läget väljer statliga Telia att lansera en mobiltelefon
            för barn. Målgruppen är 7-12-åringar.
          </note>
          <note>
            Det finns ju inget som säger att fem- eller sexåringar inte kommer
            att använda dem, utan troligtvis blir det väl så också.
          </note>
          <note>
            Min fråga till näringsministern: Anser ministern att det är lämpligt
            för statliga Telia att ägna sig åt att helt enkelt legitimera
            att barn använder mobiltelefoner vid så låg ålder?
          </note>
          <note>
            Anf. 59 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Det är alltid viktigt att de som utvecklar och försäljer
            produkter tar hänsyn till det exempel som togs upp i frågeställningen,
            dvs. barn.
          </note>
          <note>
            Allmänt när det gäller strålning och mobiltelefoni ska jag ta
            till mig det som har sagts här och se om möjligheter finns att
            via olika statliga myndigheter initiera forskning på området.
          </note>
          <note>
            En lagstiftning har vi i stort sett, men ansvaret måste generellt
            ligga på den som producerar och försäljer denna produkt. Om överträdelser
            sker får vi självfallet gå in i denna fråga.
          </note>
          <note type="speaker">
            Anf. 60 EVA FLYBORG (fp):
          </note>
          <note>
            Herr talman! Miljöbalken föreskriver ett produktansvar. Det innebär
            att om man är osäker ska man följa försiktighetsprincipen. Enligt
            min mening är detta ett klart fall där man borde följa just den
            meningen.
          </note>
          <note>
            Jag tolkar ändå näringsministerns svar så, att han kommer att
            följa utvecklingen och att han kanske också rekommenderar Telia
            att dra tillbaka den här satsningen, just därför att det gäller
            barns hjärnor som i ett mognadsskede är mer känsliga för de här
            sakerna.
          </note>
          <note>
            Anf. 61 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Jag ska låta mig informeras av Telia.
          </note>
          <note>
            Jag vill också säga att vi ska ta fram en miljöpolicy för varor
            inom EU tills Sverige blir ordförandeland i EU år 2001. Ambitionen
            är att vi ska fastställa miljökrav på de produkter som släpps
            ut på marknaden, och det här är faktiskt ett lämpligt exempel.
          </note>
          <note>
            Jag ska som sagt låta mig bli informerad av Telia.
          </note>
          <note>
            Upphovsrättsligt skydd för bibelöversättningen
          </note>
          <note type="speaker">
            Anf. 62 LARS HJERTÉN (m):
          </note>
          <note>
            Herr talman! Jag skulle vilja ställa en fråga till justitieministern.
          </note>
          <note>
            En enhällig riksdag gav för ett år sedan regeringen till känna
            att skyndsamt utreda behovet av ett upphovsrättsligt skydd för
            den nya bibelöversättningen.
          </note>
          <note>
            Justitiedepartementet har utrett frågan på regeringens vägnar,
            och det har resulterat i en rapport som jag har här. Den har sedan
            dess varit ute på remiss.
          </note>
          <note>
            Om lite drygt en månad, den 17 november, kommer den nya översättningen
            att presenteras riksdagen vid en sammankomst just här i kammaren.
            Då borde regeringen rimligtvis ha fattat beslut i frågan om upphovsrätt.
          </note>
          <note>
            Min fråga till justitieministern blir därför: När kan vi förvänta
            oss ett beslut?
          </note>
          <note>
            Anf. 63 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Herr talman! Jag önskar att jag kunde ge ett direkt svar. Jag
            försöker erinra mig var lagstiftningsärendet ligger.
          </note>
          <note>
            Det här är ju en angelägen fråga, och det råder inga som helst
            olika meningar om att bibelöversättningen ska ha ett upphovsrättsligt
            skydd. Justitiedepartementet brukar ju vara ett effektivt departement
            som effektuerar allt vad det lovar, så jag utgår ifrån att vi
            kommer med ett förslag inom den tid som är nödvändig.
          </note>
          <note type="speaker">
            Anf. 64 LARS HJERTÉN (m):
          </note>
          <note>
            Herr talman! Jag tackar för svaret som var mycket positivt.
          </note>
          <note>
            Jag kan bara hänvisa till att det i skrivelsen finns förslag
            om vad man ska göra. Det är ett tillägg i 9 §
          </note>
          <note>
            upphovsrättslagen, där man skriver att man ska ha ett skydd för
            verk som är resultatet av omfattande vetenskaplig forskning. Det
            finns alltså förslag. Det är bara ett regeringsbeslut som fattas.
          </note>
          <note>
            Svenska insatser i Bosnien
          </note>
          <note type="speaker">
            Anf. 65 MARGARETA VIKLUND (kd):
          </note>
          <note>
            Herr talman! Delar av försvarsutskottet har varit i
          </note>
          <note>
            Bosnien helt nyligen - min fråga riktar sig till försvarsministern
            - man konstaterade då att den svenska fredsstyrkan där är mycket
            populär och säkert också mycket behövlig. Men trots den fortfarande
            instabila och oroliga situationen i Bosnien har regeringen beslutat
            att minska de svenska insatserna där, bl.a. för att frigöra resurser
            till Kosovoinsatserna. Hade det då inte varit bättre att stanna
            kvar i Bosnien och att satsa på humanitära insatser i Kosovo?
            Behovet där på det humanitära området är oändligt stort. Ett annat
            skäl är att de svenska militära insatserna i internationellt hänseende
            kommer så pinsamt sent, när alla redan varit i gång i flera månader.
          </note>
          <note>
            Har försvarsministern några tankar på att ta initiativ till att
            återgå till samma styrka i Bosnien igen?
          </note>
          <note>
            Vad tänker försvarsministern göra för att förbättra och effektivisera
            beslutsgången för att förhindra långsamhet då nya akuta internationella
            situationer uppstår?
          </note>
          <note>
            Anf. 66 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Herr talman! Nato, som leder den militära operationen, har beslutat
            att reducera Bosnieninsatsen från i runda tal 32 000 man till
            ca 19 000 man. Reduceringarna går bl.a. ut över den nivå som kallas
            brigadnivån. Det har sin grund i dels en bedömning av läget i
            Bosnien, dels behovet för alla länder som deltar i Bosnien att
            också kunna medverka i Kosovo. Det råder brist på fredsfrämjande
            trupp.
          </note>
          <note>
            Vi deltar i förändringsarbetet. I Bosnien kommer det att finnas
            en nordisk/polsk bataljonsgrupp på, som jag vet i dag, drygt 800
            man. Där kommer det att finnas kontingenter från alla de nordiska
            länderna. I
          </note>
          <note>
            Kosovo har man bl.a. från den brittiska ledningen enträget begärt
            att få ersättningstrupp för den insats som den brittiska brigaden
            gör. Även den brittiska armén pressas av att ha förband på flera
            olika ställen samtidigt. Det innebär att den insats vi nu kommer
            att göra i Kosovo är mycket efterfrågad av dem som är ansvariga
            för Kosovoinsatsen.
          </note>
          <note type="speaker">
            Anf. 67 MARGARETA VIKLUND (kd):
          </note>
          <note>
            Herr talman! Jag vill tacka för svaret. Det var bra att få. Men
            jag skulle ändå vilja höra om den andra frågan jag ställde. Vad
            tänker försvarsministern göra för att förkorta den här dröjsmålsprocessen,
            som ju internationellt sett är oerhört pinsam?
          </note>
          <note>
            Anf. 68 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Herr talman! Jag är inte heller nöjd med den grad av snabbhet
            som vår s.k. snabbinsatsstyrka har visat.
          </note>
          <note>
            Jag har därför tagit initiativ till en prövning av hur vår snabbinsatsförmåga
            ska organiseras under det kommande året och de kommande åren.
            Vi går över organisation och rekrytering. Självklart måste också
            finansiering finnas - under utgiftstaken - för våra insatser.
          </note>
          <note>
            Försvaret
          </note>
          <note type="speaker">
            Anf. 69 SVEN BERGSTRÖM (c):
          </note>
          <note>
            Herr talman! Jag har också en fråga till försvarsministern. Den
            handlar om den förestående omstruktureringen, neddragningen, av
            försvaret. Jag kommer från Gävleborg. Där var det i förra omgången
            Söderhamn, flygflottiljen i Söderhamn, som lades ned när man bantade
            försvaret.
          </note>
          <note>
            Det var sannolikt dumt för Sverige, men det visade vara bra för
            Söderhamn. Man tog sig samman.
          </note>
          <note>
            Man fick hjälp med ett statligt paket. Näringsliv, kommun och
            alla aktörer vinnlade sig om att ta krafttag för att lyfta Söderhamn,
            få bukt med befolkningsutflyttning osv.
          </note>
          <note>
            Jag skulle vilja fråga försvarsministern om han är beredd att
            se till att de orter som nu kommer att drabbas av nedläggningar
            av förband också får den hjälp på vägen som det innebär att man
            utlokaliserar viss statlig verksamhet. Detta kan ge ett bidrag
            till att förändra arbetsmarknaden och lyfta den ort som anser
            sig drabbad.
          </note>
          <note>
            Anf. 70 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Det faller på mig att svara på den frågan. Vi har
            nu satt i gång ett arbete inom Regeringskansliet där många ministrar
            är inblandade för att kunna lägga fram konkreta åtgärder till
            de orter som kommer att drabbas på grund av omstruktureringen
            av försvaret.
          </note>
          <note type="speaker">
            Anf. 71 SVEN BERGSTRÖM (c):
          </note>
          <note>
            Herr talman! Tack för det. Näringsministern talar om konkreta
            åtgärder. Jag skulle gärna se lite mer ordentliga besked i frågan.
            Centerpartiets riksdagsgrupp hade häromdagen en genomgång av hur
            det här har påverkat t.ex. Söderhamn. Vi var alldeles överens
            om att det är en god samhällsekonomisk åtgärd att se till att
            göra sådana här insatser från statens sida i samband med en neddragning
            av försvaret. Den kommer naturligtvis att slå hårt mot den lilla
            orten om man inte får hjälp av staten.
          </note>
          <note>
            Jag hoppas att vi kan vara överens om att det är en god samhällsekonomisk
            insats att se till att man undviker arbetslöshet, nedläggning
            och utflyttning i de orter som kommer att drabbas. Jag skulle
            därför vilja vädja till både näringsministern och försvarsministern
            att se till detta. Jag kan för Centerns del lova att vi kommer
            att backa upp alla åtgärder för att se till att de här orterna
            får ett starkt stöd i det läge som kommer att uppstå.
          </note>
          <note>
            Barn-TV
          </note>
          <note type="speaker">
            Anf. 72 MARIA LARSSON (kd):
          </note>
          <note>
            Herr talman! Barn-TV-kanalen Fox Kids genomförde för ett tag
            sedan en nyligen publicerad undersökning. Min fråga är alltså
            till kulturministern. Den handlade om hur barn ser på TV. Det
            var ett riksrepresentativt urval som bör ge 95 % statistisk signifikans.
            Frågan gällde hur man uppfattade barn-TV som förälder. Det visade
            sig i den här undersökningen att
          </note>
          <note>
            62 % ansåg att det var för mycket våld i barn-TV-
          </note>
          <note>
            programmen. 68 % av föräldrarna tyckte att det fanns för lite
            pedagogik.
          </note>
          <note>
            Min fråga till kulturministern är då: Vad anser kulturministern
            om denna undersökning? Och avser kulturministern att vidta några
            åtgärder med anledning av den?
          </note>
          <note>
            Anf. 73 Kulturminister MARITA ULV-
          </note>
          <note>
            SKOG (s):
          </note>
          <note>
            Herr talman! Jag har inte tagit del av just denna undersökning,
            men jag kommer att göra det. Däremot har jag tagit del av en undersökning
            som Granskningsnämnden gjorde. Det var också ganska nyligen, för
            några månader sedan. Den visade att våldet i televisionen inte
            har ökat totalt sett. Våldet i dess helhet, det våld som barn
            kan möta i televisionen, har minskat mycket kraftigt i public
            service-kanalerna. Däremot ökar det i en del av de kommersiella
            kanalerna.
          </note>
          <note>
            Det är en av många viktiga anledningar till att vi måste fortsätta
            se till att vi har resursstarka och integra public service-bolag
            både när det gäller radio och television i Sverige. Vi kommer
            att fortsatta satsa på en sådan politik.
          </note>
          <note>
            Vi kommer också att se över vad vi kan göra mer.
          </note>
          <note>
            Vi har ju ett våldsskildringsråd. Vi har avtal både mellan stat
            och TV 4 och mellan stat och public service-företagen. Där har
            vi lyft fram de här frågorna och fått in nya restriktioner för
            att barn inte ska möta våld. Vi undersöker nu inför den nya avtalsperioden
            om det kan göras mer på de här punkterna. Allvarligt är det hur
            som helst.
          </note>
          <note type="speaker">
            Anf. 74 MARIA LARSSON (kd):
          </note>
          <note>
            Herr talman! Jag tackar för svaret. Det gläder mig att kulturministern
            också ser allvarligt på den här utvecklingstendensen som ju, även
            om den har minskat inom public service, totalt sett har ökat.
            Vi vet att barn inte bryr sig så mycket om vilken kanal de tittar
            på, bara det är något spännande och häftigt.
          </note>
          <note>
            En följdfråga när det gäller de kommersiella kanalerna, som naturligtvis
            är det stora problemet, är ju:
          </note>
          <note>
            Vad finns det i bakfickan? Vad finns det för beredskap för att
            hantera problematiken gentemot de kommersiella kanalerna?
          </note>
          <note>
            Anf. 75 Kulturminister MARITA ULV-
          </note>
          <note>
            SKOG (s):
          </note>
          <note>
            Herr talman! Detta är ju en viktig del i det ganska svåra teknikskifte
            som vi befinner oss i när det gäller televisionen över huvud taget.
            Vi är ju ett betydande antal partier i riksdagen som tycker att
            det är viktigt att få digitala marksändningar av television. Även
            i framtiden ska television distribueras via marknätet, inte bara
            via satellit och kabel. Marknätet gör det nämligen möjligt för
            denna kammare att fastställa vissa regler eller att vara med och
            se till att det sluts avtal och görs upp villkor som håller undan
            en del av det värsta våldet, barnreklamen och annan exploatering
            av barn i det som sänds ut i televisionen.
          </note>
          <note>
            Får vi en satsning enbart på distributionsformen satellit och
            kabel, det som är marknadens drivkraft och förslag till lösning,
            då kommer det att bli väldigt svårt för oss att göra så mycket.
            Vi kan göra en del på
          </note>
          <note>
            EU-nivå, och vi kämpar där. Men det är en lång väg att gå.
          </note>
          <note>
            Kriminalvården
          </note>
          <note type="speaker">
            Anf. 76 JOHAN PEHRSON (fp):
          </note>
          <note>
            Herr talman! Jag har en fråga till justitieministern angående
            svensk kriminalvård. Det gäller Kumlaanstalten och riksmottagningen
            där. Jag besökte Kumla i veckan. De bedriver en väldigt viktig
            verksamhet där på riksmottagningen för att försöka gå igenom och
            analysera de problem och bakgrunder som de människor har som får
            fängelsestraff på fyra år eller längre i Sverige i dag. Den här
            bedömningen, som pågår i ungefär åtta nio veckor, är avgörande
            för klimatet inne på anstalterna och för vad som kan hända med
            de här människorna när de ska komma ut.
          </note>
          <note>
            Då tycker jag att det är ett problem att inte mer resurser avsätts
            för Kumla som har riksmottagningen jämfört med de andra anstalterna
            i säkerhetsklass 1 -
          </note>
          <note>
            Hall och delar av Tidaholm.
          </note>
          <note>
            Jag undrar om justitieministern tycker att det är ett problem
            att man inte får lite mer extra resurser. Dessa åtta veckor är
            extremt kritiska för klimatet under de kommande många åren.
          </note>
          <note>
            Anf. 77 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Herr talman! När Kriminalvårdsstyrelsen gör en fördelning av
            de pengar som riksdagen anslår till kriminalvården har man naturligtvis
            att överväga vilka speciella krav som olika kriminalvårdsområden
            kräver. Det är ju ingen tvekan om att Kriminalvårdsstyrelsen tar
            hänsyn till att Kumla har riksmottagningen och vad den kräver,
            inte minst vid uppbyggnaden av den. Jag vet att man har tagit
            särskild hänsyn till detta när man har gjort budgetar för de olika
            kriminalvårdsmyndigheterna.
          </note>
          <note>
            Sedan är det fråga om huruvida man är nöjd på
          </note>
          <note>
            Kumla med det. Men det är nog en dialog som får föras mellan
            företrädare för Kumlaanstalten och Kriminalvårdsstyrelsen. Jag
            som minister ska nog akta mig för att ha en uppfattning i en sådan
            fråga som så väldigt tydligt handlar om myndighetsansvar för dem
            som hanterar frågorna efter att vi har fattat våra beslut här.
          </note>
          <note type="speaker">
            Anf. 78 JOHAN PEHRSON (fp):
          </note>
          <note>
            Herr talman! Jag tackar justitieministern för svaret. Jag som
            riksdagsledamot har lite lättare att lägga mig i och rota i detta,
            och jag ska återkomma även till
          </note>
          <note>
            Kriminalvårdsstyrelsen för att ta reda på om det verkligen är
            som ministern säger. Min information är nämligen den motsatta.
          </note>
          <note>
            Utländsk konkurrens inom byggsektorn
          </note>
          <note type="speaker">
            Anf. 79 EWA THALÉN FINNÉ (m):
          </note>
          <note>
            Herr talman! Jag vill ställa en fråga till finansminister Bosse
            Ringholm.
          </note>
          <note>
            Statsrådet Lars-Erik Lövdén har under senare tid vid ett flertal
            tillfällen uttalat sig positivt om utländsk konkurrens inom byggsektorn,
            senast i en artikel i tidningen Byggindustrin. Där framgår det
            att han anser att det skulle gagna priset om vi hade utländska
            aktörer inom både byggmaterialsektorn och husbyggnadssektorn.
            Jag vet att det finns intresse från bl.a.
          </note>
          <note>
            estniska husföretag att få göra jobb i Sverige. Det är precis
            det som statsrådet Lövdén skulle vilja, eftersom det ökar konkurrensen
            och pressar huspriserna.
          </note>
          <note>
            Min fråga till finansministern är om finansministern och regeringen
            stöder dessa uttalanden om att ökad utländsk konkurrens inom byggsektorn
            även från de baltiska länderna vore bra för Sverige.
          </note>
          <note>
            Anf. 80 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Regeringen är naturligtvis intresserad av ökad konkurrens
            för att pressa priser på olika områden, och vi har nyligen gett
            ett uppdrag till Statistiska centralbyrån att se på det förhållandet
            att priserna är 27 % högre i Sverige än inom EU-
          </note>
          <note>
            området. I det avseendet har jag ingen annan uppfattning än statsrådet
            Lövdén, att det är önskvärt med en ökad konkurrens på byggområdet.
            Jag delar alltså uppfattningen att det är bra med mer konkurrens
            på byggområdet.
          </note>
          <note type="speaker">
            Anf. 81 EWA THALÉN FINNÉ (m):
          </note>
          <note>
            Herr talman! Jag får börja med att tacka för svaret. Det var
            positivt att höra att finansministern och regeringen i grunden
            är positiva till ökad konkurrens, som jag hoppas även kommer att
            gälla tjänsteutbyten inom byggbranschen.
          </note>
          <note>
            I dag har vi ett frihandelsavtal med de baltiska staterna. Men
            det gäller endast handel med varor och inte handel med tjänster.
            Jag tycker att det är viktigt att detta fördjupas. I dag finns
            det nämligen stora hinder för baltiska företag att konkurrera
            på den svenska marknaden om de vill komma hit och utföra tjänster.
            Ett par av dessa hinder är ju att det i dag är i princip omöjligt
            att från Statens invandrarverks tillståndsavdelning få skriftliga
            besked om baltiska byggföretag behöver arbetstillstånd eller inte.
            Om dessa företag måste ha arbetstillstånd, vilket är troligt,
            går inte det att få, eftersom vi har en arbetslöshet bland svenska
            byggnadsarbetare, trots att detta inte gäller anställning i svenska
            företag utan bara kortvariga uppdrag i Sverige.
          </note>
          <note>
            Min fråga är: Avser regeringen att se över reglerna som gäller
            för baltiska byggföretag, så att det blir möjligt för dem att
            komma hit och utföra arbeten och så att det inte råder något tvivel
            om vilka regler det är som gäller och så att svenska byggherreföretag
            kan få besked?
          </note>
          <note>
            Anf. 82 Finansminister BOSSE RING-
          </note>
          <note>
            HOLM (s):
          </note>
          <note>
            Herr talman! Den allmänna inställningen är att vi gärna bidrar
            till att öka konkurrensen på olika områden. Jag inser att även
            de baltiska staternas försök och önskan att bli medlemmar i den
            Europeiska unionen, vilket vi stöder, naturligtvis skulle skapa
            helt andra förutsättningar för deras arbete i detta fall. Det
            är min förhoppning att vi åren framöver kommer att få se att de
            tre baltiska länderna kommer att bli medlemmar i
          </note>
          <note>
            EU. Det underlättar definitivt denna process.
          </note>
          <note>
            Rikskvinnocentrum
          </note>
          <note type="speaker">
            Anf. 83 HELENA BARGHOLTZ (fp):
          </note>
          <note>
            Herr talman! Jag vill ställa min fråga till justitieministern,
            och den handlar om Rikskvinnocentrum.
          </note>
          <note>
            Rikskvinnocentrum inrättades som ett nationellt centrum efter
            förslag från Kvinnovåldskommissionen. De direktiv som Rikskvinnocentrum
            fick innebar att man från ett kvinnoperspektiv bl.a. skulle verka
            för ett förbättrat bemötande i sjukvården av våldsutsatta kvinnor.
            Staten skulle bistå Rikskvinnocentrum med resurser under en uppbyggnadstid,
            men kommissionen uteslöt inte ett fortsatt statligt engagemang.
            Men i budgetpropositionen för i år finns det inga medel avsatta
            för den fortsatta verksamheten.
          </note>
          <note>
            Justitieministern lovordade så sent som i december förra året
            verksamheten och avslutade med att säga:
          </note>
          <note>
            Därför är det viktigt att säkerställa finansieringen av Rikskvinnocentrum.
          </note>
          <note>
            Även socialministern har visat intresse.
          </note>
          <note>
            Jag anser att staten måste ta ett ansvar för att långsiktigt
            säkra den framtida finansieringen. För att garantera nästa års
            verksamhet krävs en omedelbar lösning.
          </note>
          <note>
            Min fråga till justitieministern är: Är ministern beredd att
            verka för att Rikskvinnocentrum kommer att kunna fortsätta sin
            mycket viktiga verksamhet?
          </note>
          <note>
            Anf. 84 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Herr talman! Jag är beredd att lovorda Rikskvinnocentrum även
            nu, eftersom man där gör ett utomordentligt arbete och är oerhört
            viktig för en utveckling av kunskap om misshandlade kvinnor och
            deras behov av stöd och hjälp, inte minst inom sjukvården.
          </note>
          <note>
            Socialministern har inte bara visat intresse för frågan. Han
            har ansvaret för hanteringen av denna fråga.
          </note>
          <note>
            Och regeringen kommer givetvis att ge honom allt det stöd som
            behövs för att säkerställa att Rikskvinnocentrum kan fortsätta
            sin viktiga verksamhet.
          </note>
          <note type="speaker">
            Anf. 85 HELENA BARGHOLTZ (fp):
          </note>
          <note>
            Herr talman! Det gläder mig att höra att justitieministern uttrycker
            vilken stor betydelse som
          </note>
          <note>
            Rikskvinnocentrum har. Jag vet att vi vid andra tillfällen har
            diskuterat vem som har ansvaret när det gäller att komma till
            rätta med kvinnovåldsfrågor.
          </note>
          <note>
            Och justitieministern och socialministern delar i viss utsträckning
            ansvaret. Men då räknar jag med, herr talman, att justitieministern
            kommer att göra allt för att se till att Rikskvinnocentrum kommer
            att få en finansiering så att man klarar redan nästa års verksamhet.
          </note>
          <note>
            Upphandlingsregler
          </note>
          <note type="speaker">
            Anf. 86 RUNAR PATRIKSSON (fp):
          </note>
          <note>
            Herr talman! Jag har en fråga i slutet av denna frågestund som
            nog många kommunalråd, landstingsråd och länsstyrelser undrar
            över, och den gäller upphandlingsreglerna. Jag ska inte ställa
            någon lång fråga utan låta näringsministern få möjlighet att förklara
            hur man köper tjänster i 50-miljonersklassen utan att använda
            de upphandlingsregler som finns både inom
          </note>
          <note>
            EU och i Sverige. Vi är många ute i kommunerna som har önskat
            att vi skulle kunna gynna dem som ligger oss närmast, men vi har
            varit tvingade att anpassa oss efter de regler som finns.
          </note>
          <note>
            Vad är det som har skett i dag i Näringsdepartementet när det
            gäller upphandlingsreglerna för tjänster till utredningar och
            annat? Jag vill gärna ha ett svar på det.
          </note>
          <note>
            Anf. 87 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Det är riktigt att Dagens Eko har gått igenom vissa
            av de upphandlingar av tjänster som
          </note>
          <note>
            Näringsdepartementet har gjort, och man har påstått att gällande
            lagstiftning, dvs. lagen om offentlig upphandling, inte har följts.
          </note>
          <note>
            Jag kan bara säga att vi har skapat särskilda rutiner för att
            säkerställa att så sker. Och när vi nu i efterhand har gått igenom
            samtliga de fem fall av upphandling som Ekot har tagit upp, kan
            jag konstatera att vi i fråga om dessa inte behöver göra upphandlingen
            enligt vissa regler men att vi ändå har gjort det.
          </note>
          <note>
            Ekot har alltså fullständigt fel. Vi har tillämpat de regler
            som finns, och jag har också meddelat Ekot detta. Jag förutsätter
            nu att Ekot med sitt anseende vad avser korrekthet nu tillrättalägger
            den felaktiga bild som man har gett av Näringsdepartementets upphandling.
          </note>
          <note type="speaker">
            Anf. 88 RUNAR PATRIKSSON (fp):
          </note>
          <note>
            Herr talman! Jag har en kort följdfråga. Är det så att näringsministern
            tycker att dessa regler är för krångliga och att man inte ens
            på Näringsdepartementet kan följa dem? Det tror jag att många
            kommunpolitiker och landstingspolitiker tycker.
          </note>
          <note>
            Anf. 89 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Jag ska inte gå in på om de är krångliga, men man
            ska följa dem. Vi följer dem. Där har vi inga som helst kompromisser.
          </note>
          <note>
            Av många skäl, men inte minst av det skälet att
          </note>
          <note>
            Näringsdepartementet också är ansvarigt för konkurrensmyndigheten,
            följer vi dem korrekt, även om de nu skulle vara krångliga.
          </note>
          <note type="speaker">
            Anf. 90 FÖRSTE VICE TALMANNEN:
          </note>
          <note>
            Frågestunden är slut, och jag tackar statsråden och kammarens
            ledamöter.
          </note>
          <note>
            Överläggningen var härmed avslutad.
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1999/2000:16 Utvidgning av lagen om europeiska företagsråd till
            att avse Storbritannien
          </note>
          <note>
            Motioner med anledning av prop. 1999/2000:5 Personskadeskydd
            för studenter
          </note>
          <note>
            1999/2000:Ub3 av Margareta Cederfelt (m)
          </note>
          <note>
            med anledning av prop. 1999/2000:10 Ett reformerat studiestödssystem
          </note>
          <note>
            1999/2000:Ub4 av Roy Hansson (m)
          </note>
          <note>
            1999/2000:Ub5 av Ulf Nilsson m.fl. (fp)
          </note>
          <note>
            1999/2000:Ub6 av Cinnika Beiming och
          </note>
          <note>
            Christina Pettersson (s)
          </note>
          <note>
            1999/2000:Ub7 av Lennart Kollmats och Elver Jonsson (fp)
          </note>
          <note>
            1999/2000:Ub8 av Sofia Jonsson m.fl. (c)
          </note>
          <note>
            1999/2000:Ub9 av Erling Wälivaara m.fl. (kd)
          </note>
          <note>
            1999/2000:Ub10 av Beatrice Ask m.fl. (m)
          </note>
          <note>
            1999/2000:Ub11 av Bengt-Ola Ryttar m.fl. (s)
          </note>
          <note>
            8 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 13 oktober
          </note>
          <note>
            1999/2000:27 av Lena Ek (c) till jordbruksminister
          </note>
          <note>
            Margareta Winberg
          </note>
          <note>
            Ursprungsmärkning av kött
          </note>
          <note>
            den 14 oktober
          </note>
          <note>
            1999/2000:28 av Roy Hansson (m) till näringsminister Björn Rosengren
          </note>
          <note>
            Sjöräddningstjänsten
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 19 oktober.
          </note>
          <note>
            9 § Anmälan om fråga för skriftligt svar
          </note>
          <note>
            Anmäldes att följande fråga för skriftligt svar framställts
          </note>
          <note>
            den 14 oktober
          </note>
          <note>
            1999/2000:62 av Ragnwi Marcelind (kd) till justitieminister Laila
            Freivalds
          </note>
          <note>
            Ekonomiska förutsättningar för extraordinära händelser
          </note>
          <note>
            Frågan redovisas i bilaga som fogas till riksdagens snabbprotokoll
            tisdagen den 19 oktober.
          </note>
          <note>
            10 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 14 oktober
          </note>
          <note>
            1999/2000:39 av Sven-Erik Sjöstrand (v) till statsrådet Mona
            Sahlin
          </note>
          <note>
            Trikloretylen
          </note>
          <note>
            1999/2000:41 av Rigmor Ahlstedt (c) till justitieminister Laila
            Freivalds
          </note>
          <note>
            Uppsalapolisen
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 19 oktober.
          </note>
          <note>
            11 § Kammaren åtskildes kl. 15.00.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 12.40 och av förste vice talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
