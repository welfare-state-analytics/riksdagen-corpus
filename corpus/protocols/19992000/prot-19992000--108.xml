<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--108</head>
          <docDate when="2000-05-12">2000-05-12</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Meddelande om ändring i kammarens sammanträdesplan
          </note>
          <note>
            Förste vice talmannen meddelade att interpellationssvar skulle
            lämnas fredagen den 26 maj kl. 9.00.
          </note>
          <note>
            Aviserat arbetsplenum skulle utgå.
          </note>
          <note>
            2 § Meddelande om ändring av voteringstid
          </note>
          <note>
            Förste vice talmannen meddelade att onsdagen den 31 maj skulle
            voteringen kl. 17.00 flyttas och i stället äga rum efter debattens
            slut. Voteringen kl. 9.00 skulle kvarstå.
          </note>
          <note>
            3 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1999/2000:411
          </note>
          <note>
            Till riksdagen
          </note>
          <note>
            Interpellation 1999/2000:411 av Elver Jonsson
          </note>
          <note>
            (fp) om statens medborgerliga ansvar.
          </note>
          <note>
            Interpellationen kommer att besvaras tisdagen den
          </note>
          <note>
            23 maj 2000.
          </note>
          <note>
            Skälet till dröjsmålet är att det ej finns tid för ytterligare
            interpellationssvar den 15 maj, tjänsteresa den 19 maj och andra
            engagemang inbokade den
          </note>
          <note>
            22 maj.
          </note>
          <note>
            Stockholm den 3 maj 2000
          </note>
          <note>
            Näringsdepartementet
          </note>
          <note>
            Mona Sahlin
          </note>
          <note>
            Enligt uppdrag
          </note>
          <note>
            Dag Ekman
          </note>
          <note>
            Expeditionschef
          </note>
          <note>
            Interpellation 1999/2000:367
          </note>
          <note>
            Till riksdagen
          </note>
          <note>
            Interpellation 1999/2000:367 av Per Bill om politisering av universiteten.
          </note>
          <note>
            Interpellationen kommer att besvaras måndagen den 15 maj 2000.
          </note>
          <note>
            Skälet till dröjsmålet är beredningen inom departementet.
          </note>
          <note>
            Stockholm den 2 maj 2000
          </note>
          <note>
            Utbildningsdepartementet
          </note>
          <note>
            Thomas Östros
          </note>
          <note>
            Interpellation 1999/2000:375
          </note>
          <note>
            Till riksdagen
          </note>
          <note>
            Interpellation 1999/2000:375 av Elisabeth Fleetwood om smärtlindring.
          </note>
          <note>
            Interpellationen kommer att besvaras måndagen den 15 maj 2000.
          </note>
          <note>
            Skälet till dröjsmålet är beredningen inom departementet.
          </note>
          <note>
            Stockholm den 2 maj 2000
          </note>
          <note>
            Utbildningsdepartementet
          </note>
          <note>
            Thomas Östros
          </note>
          <note>
            Interpellation 1999/2000:380
          </note>
          <note>
            Till riksdagen
          </note>
          <note>
            Interpellation 1999/2000:380 av Per Samuel Nisser om möjlighet
            för universitet att bilda holdingbolag.
          </note>
          <note>
            Interpellationen kommer att besvaras tisdagen den
          </note>
          <note>
            23 maj 2000.
          </note>
          <note>
            Skälet till dröjsmålet är beredningen inom departementet.
          </note>
          <note>
            Stockholm den 2 maj 2000
          </note>
          <note>
            Utbildningsdepartementet
          </note>
          <note>
            Thomas Östros
          </note>
          <note>
            Interpellation 1999/2000:407
          </note>
          <note>
            Till riksdagen
          </note>
          <note>
            Interpellation 1999/2000:407 av Elisabeth Fleetwood om osteoporos.
          </note>
          <note>
            Interpellationen kommer att besvaras tisdagen den
          </note>
          <note>
            23 maj 2000.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 3 maj 2000
          </note>
          <note>
            Socialdepartementet
          </note>
          <note>
            Lars Engqvist
          </note>
          <note>
            Interpellation 1999/2000:413
          </note>
          <note>
            Till riksdagen
          </note>
          <note>
            Interpellation 1999/2000:413 av Margareta Andersson (c) om jämställdhet
            och den nya ekonomin.
          </note>
          <note>
            Interpellationen kommer att besvaras tisdagen den
          </note>
          <note>
            23 maj 2000.
          </note>
          <note>
            Skälet till dröjsmålet är tjänsteresa hela vecka 20.
          </note>
          <note>
            Stockholm den 9 maj 2000
          </note>
          <note>
            Näringsdepartementet
          </note>
          <note>
            Björn Rosengren
          </note>
          <note>
            Enligt uppdrag
          </note>
          <note>
            Dag Ekman
          </note>
          <note>
            Expeditionschef
          </note>
          <note>
            4 § Svar på interpellation 1999/2000:349 om belastningsskador
          </note>
          <note>
            Anf. 1 Socialförsäkringsminister INGELA
          </note>
          <note type="speaker">
            THALÉN (s):
          </note>
          <note>
            Herr talman! Sven-Erik Sjöstrand har frågat mig vilka åtgärder
            jag har för avsikt att vidta dels för att den fastlagda kunskapen
            om belastningsskador ska få genomslag i arbetsskadeförsäkringen,
            dels för att kunskaperna om belastningsskadorna ska förankras
            i den praktiska verkligheten hos myndigheterna.
          </note>
          <note>
            Riksförsäkringsverket ansvarar för tillsyn av handläggningen
            av arbetsskadeförsäkringen. Riksförsäkringsverket ska särskilt
            verka för att socialförsäkringssystemen tillämpas likformigt och
            rättvist och utfärda de allmänna råd som fordras för tillämpningen.
            Vid tillsynen granskas bl.a. beslutsunderlagen i de enskilda ärendena.
            En del av beslutsunderlagen utgörs av läkarutlåtanden med bedömningar
            av skadan eller sjukdomen. Även försäkringsläkarens utlåtande
            är en del av beslutsunderlaget.
          </note>
          <note>
            Det ingår i försäkringskassornas försäkrings- eller konsultläkares
            uppgifter att tillföra erfarenheter och kunskaper angående utvecklingen
            inom den medicinska vetenskapen för tillämpning i det enskilda
            försäkringsärendet. Försäkringsläkarna har genom
          </note>
          <note>
            Försäkringsläkarföreningen seminarier som syftar till att konsensus
            ska uppnås.
          </note>
          <note>
            Riksförsäkringsverket sprider domar som har prejudicerande betydelse
            på arbetsskadeförsäkringens område. Inom Riksförsäkringsverket
            pågår för närvarande också ett arbete med att sammanställa domar
            från kammarrätterna som rör prövning av annan skadlig inverkan
            enligt nya arbetsskadebegreppet. I
          </note>
          <note>
            de flesta domar finns utförliga uttalanden från olika medicinskt
            sakkunniga refererade.
          </note>
          <note>
            För att öka den samlade kompetensen inom arbetsskadeområdet avser
            Riksförsäkringsverket att anordna seminarier, där försäkringskassorna
            tillsammans med forskare och läkare samt representanter för domstolarna
            ges möjlighet att diskutera mer komplicerade medicinska och försäkringsjuridiska
            frågor kring tillämpningen av arbetsskadeförsäkringen i syfte
            att uppnå konsensus.
          </note>
          <note>
            Socialdepartementet anordnade tillsammans med
          </note>
          <note>
            Näringsdepartementet ett seminarium den
          </note>
          <note>
            15 december 1999 om arbetsskador. Seminariet syftade bl.a. till
            att belysa kunskapsläget inom arbetsskadeområdet. Företrädare
            för Belastningsskadecentrum gav vid seminariet en förhållandevis
            utförlig presentation om kunskaperna inom belastningsskadeområdet.
          </note>
          <note>
            Det är naturligtvis viktigt för mig att noga följa utvecklingen
            inom området, bl.a. för att kunna göra en bedömning av om nuvarande
            ansvarsfördelning är ändamålsenlig.
          </note>
          <note type="speaker">
            Anf. 2 SVEN-ERIK SJÖSTRAND (v):
          </note>
          <note>
            Herr talman! Jag vill inleda med att tacka socialförsäkringsminister
            Ingela Thalén för svaret på min interpellation. Helt nöjd med
            svaret är jag dock inte, men jag hoppas att debatten i dag ska
            ge lite mer tydliga svar.
          </note>
          <note>
            Det är många som i dag är oroliga och känner sig orättvist behandlade
            när det gäller arbetsskadeförsäkringen. Inte minst gäller detta
            kvinnorna i vårt samhälle. Beräkningar visar att kvinnor missgynnas
            kraftigt av de förändringar som gjordes av arbetsskadeförsäkringen
            1993. Kvinnor har dubbelt så svårt som män att få en anmäld arbetssjukdom
            godkänd. Av samtliga godkända arbetsskadefall gäller endast 30
            %
          </note>
          <note>
            kvinnor.
          </note>
          <note>
            Mitt perspektiv utgår ifrån att om man skadas på jobbet ska man
            inte behöva skylla sig själv. Den som efter många år i arbetet
            fått förslitningsskador på grund av enformiga arbetsuppgifter
            och dåliga hjälpmedel ska inte få fler problem genom lägre ersättning,
            om skadan inte blir godkänd som arbetsskada.
          </note>
          <note>
            Den som efter många års tunga lyft slitit ut leder och muskelfästen
            ska inte få en ännu tyngre börda genom att skadan påstås vara
            normala åldersförändringar.
          </note>
          <note>
            Herr talman! Om man ser till antalet människor som får ersättning
            enligt den nya arbetsskadelagen tycks de som drabbas av belastningsskador
            i arbetet i det närmaste utgått under 90-talet. Men verkligheten
            är annorlunda.
          </note>
          <note>
            Belastningsskador har alltid varit ett fruktansvärt problem för
            dem som drabbas: våldsam värk dygn efter dygn, år efter år och
            sjukvården räcker ofta inte till för att bota, bara lindra för
            stunden.
          </note>
          <note>
            För många känns det också som att samhällssystemet har vänt dem
            ryggen. Politiker som i sin iver att spara pengar har gjort lagstiftningen
            till något av ett nålsöga att ta sig igenom. Sedan är det många
            som inte blir trodda när de av egen kunskap vet att det onda uppstått
            till följd av arbetet. För många leder också den kroniska smärtan
            till att de blir psykiskt nedbrutna och drabbas av kraftigt försämrad
            ekonomi.
          </note>
          <note>
            Men nu har det framkommit nya forskarrön om belastningsskador
            genom bl.a. de duktiga forskarna vid Belastningsskadecentrum i
            Umeå. Denna forskning leds av professor Håkan Johansson, och forskarna
            i Umeå har under flera år haft ett fruktbart samarbete med olika
            centrum i Italien, USA, Kanada och övriga delar av världen. Samarbetet
            har resulterat i nya kunskaper om orsakerna till belastningsskador.
          </note>
          <note>
            Dessa studier visar att alla långvariga statiska eller repetitiva
            belastningar ökar risken för skador.
          </note>
          <note>
            Om det rör sig om en belastningsrelaterad skada och den som drabbas
            har ett arbete där det ingår statisk eller upprepad belastning
            är forskarna i dag säkra på att arbetet har bidragit till att
            skadan har uppstått.
          </note>
          <note>
            Det är mycket sannolikt att jobbet har bidragit till orsaken.
          </note>
          <note>
            Forskarrönen har också blivit fastslagna vid en stor konsensuskonferens
            i Bryssel i februari i år. I
          </note>
          <note>
            vårt land har vi den praxis att Riksförsäkringsverket ansvarar
            för tillsynen när det gäller arbetsskadeförsäkringen, vilket också
            socialförsäkringsministern också nämnde i svaret.
          </note>
          <note>
            För att underlätta för Riksförsäkringsverket att förändra i de
            allmänna råden tror jag att signaler från socialförsäkringsministern
            är mycket viktiga. Om departementet med socialförsäkringsministern
            i spetsen tar upp en diskussion med Riksförsäkringsverket om att
            tillämpningen vid belastningsskador bör ändras, då tror jag att
            verket lyssnar. Därför vill jag fråga statsrådet om statsrådet
            har för avsikt att göra detta.
          </note>
          <note type="speaker">
            Anf. 3 Statsrådet INGELA THALÉN (s):
          </note>
          <note>
            Herr talman! Sven-Erik Sjöstrand spårar nu lite grann in på en
            annan debatt än den som interpellationen utformades kring. Det
            är i och för sig inte fel att göra det, och jag är beredd att
            ta den andra diskussionen också.
          </note>
          <note>
            Sven-Erik Sjöstrand vet ju att vi håller på att diskutera och
            gå igenom själva arbetsskadeförsäkringen.
          </note>
          <note>
            Det handlar om bevisregeln, det handlar om livräntan, det handlar
            om på vilket sätt karensdagen ska ses och det handlar om på vilket
            sätt man ska kunna förändra hela signalsystemet när man arbetar
            med att bedöma en arbetssjukdom eller arbetsskada.
          </note>
          <note>
            Interpellationen handlar om på vilket sätt man ska förmedla kunskapen
            om de nya rönen. Då handlar det både om kunskapen om skadan och
            om sjukdomens utveckling. Den typen av kompetensöverföring ska
          </note>
          <note>
            Riksförsäkringsverket åta sig att göra, men också
          </note>
          <note>
            Försäkringskasseförbundet har en ganska omfattande verksamhet.
            Man har konferenser varje år. T.ex. har man haft genomgångar av
            whiplash-skador, belastningsskador och man har gått igenom diffusa
            diagnoser. Man har också tagit över ansvaret för en kunskapsbank
            byggd på informationsteknik där man kan få fram rapporter och
            annan medicinsk information som ett stöd för läkare, försäkringsläkare
            och försäkringsöverläkare. Det är också en del av kompetensoch
            informationsuppbyggnaden som ska underlätta för den person som
            är skadad eller har drabbats av en sjukdom.
          </note>
          <note>
            Som en del av beslutunderlaget när man gör en bedömning av t.ex.
            en arbetsskada är en väldigt viktig information på vilket sätt
            man beskriver själva arbetsplatsen, dvs. hur arbetsplatsen är
            utformad, och hur man beskriver själva arbetsmomenten. Denna information
            kan påverka möjligheten att bedöma om sjukdomen eller arbetsskadan
            uppstått på arbetsplatsen. Det är alltså viktigt att se till helheten.
          </note>
          <note>
            Avslutningsvis, herr talman, vill jag påminna om att när det
            gäller den del av Sven-Erik Sjöstrands fråga som handlar om själva
            försäkringen återkommer jag till riksdagen med ett förslag om
            en förändrad arbetsskadeförsäkring.
          </note>
          <note type="speaker">
            Anf. 4 SVEN-ERIK SJÖSTRAND (v):
          </note>
          <note>
            Herr talman! Jag anser inte, till skillnad från socialförsäkringsministern,
            att jag spårar in på en annan linje, utan jag sitter detta som
            en helhet. Jag tror att man i det här sammanhanget måste se hur
            verkligheten är i Sverige och på de problem som finns.
          </note>
          <note>
            Naturligtvis är syftet med min interpellation att försöka sprida
            kunskap och att ministern ska ge en signal till Riksförsäkringsverket
            om att vi kan förvänta oss stora förändringar när det gäller belastningsskador.
            Att praxis sedan kan ändras är också viktigt.
          </note>
          <note>
            Herr talman! För några veckor sedan såg jag ett
          </note>
          <note>
            TV-program om arbetsskador. I programmet Reportrarna gjordes
            ett granskande reportage som bl.a. tog upp belastningsskador och
            arbetsskador rent allmänt samt försäkringsläkarnas roll. I och
            för sig har socialförsäkringsministern tagit upp lite om försäkringsläkarnas
            roll i interpellationssvaret.
          </note>
          <note>
            I programmet framkom mycket kritik. Bl.a. framkom det att sedan
            1993 har 50 000-60 000 varje år förlorat rätten till ersättning
            för arbetsskada. I programmet togs också upp fall som tidigare
            var godkända men som i samband med de strängare reglerna avslogs.
            På det sättet gick man miste om mycket ersättning.
          </note>
          <note>
            I programmet framfördes också synpunkter på försäkringsläkarna,
            att de utan att träffa de försäkrade fattar beslut, vilket känns
            mycket konstigt för många, att läkarna i en del fall lägger in
            helt nya värderingar och ibland nya diagnoser. Det framkom också
            att försäkringsläkarna inte står under EU:s kontroll och att det
            inte sker någon kontroll från Socialstyrelsen.
          </note>
          <note>
            Man framhöll i programmet ganska mycket om t.ex.
          </note>
          <note>
            genomsnittsåldern på försäkringsläkarna och att läkare ibland
            extraknäcker som försäkringsläkare. I den ganska massiva kritiken
            mot försäkringsläkarna framkom det att det ganska ofta händer
            att de inte sätter sig in i nya forskarrön, och det är detta som
            mycket av min interpellation handlar om.
          </note>
          <note>
            Nu hoppas jag att inte kritiken stämmer, för det finns säkert
            många duktiga och ansvarskännande försäkringsläkare. Men bilden
            som många drabbade har är just att försäkringsläkaren har mycket
            makt och att det är den person som försäkringshandläggaren och
            domstolen m.fl. lyssnar till. Därför är det oerhört viktigt att
            dessa läkare, som egentligen bara ska vara rådgivare till kassan,
            kan tillföra erfarenheter och kunskap för en rättvis bedömning
            i det enskilda försäkringsärendet. Men varför inte använda läkare
            och forskare som har kunskap om belastningsskador lite mer i många
            av de fall där det kan föreligga skador på grund av arbetet?
          </note>
          <note>
            I dag har vi här i Sverige åtminstone fem sakkunniga inom detta
            område. Håkan Johansson är en av dessa. Kan inte departementet
            tillsammans med Riksförsäkringsverket initiera mer utbildning
            till försäkringsläkarna i dessa frågor? Om så vore fallet tror
            jag att bedömningarna hade varit annorlunda.
          </note>
          <note>
            Det viktigaste när det gäller arbetsskador och belastningsskador
            är trots allt att förebygga så att skadorna inte inträffar. Här
            tror jag att Ingela Thalén och jag är överens.
          </note>
          <note>
            Ekonomin kan i och för sig också vara viktig för många i vårt
            samhället, men det som är minst lika viktigt är att man blir trodd
            och tagen på allvar. Att man som samhällsmedborgare känner rättstrygghet
            är också väldigt viktigt.
          </note>
          <note type="speaker">
            Anf. 5 Statsrådet INGELA THALÉN (s):
          </note>
          <note>
            Herr talman! Sven-Erik Sjöstrand och jag är helt överens om en
            sak. Jag är säker på att vi är överens om ganska många saker men
            framför allt om en sak, och det är att den arbetsskadeförsäkring
            som gäller i dag inte är bra. Därför pågår det arbete med att
            ta fram en förändrad försäkring.
          </note>
          <note>
            Vi är överens om en sak till som Sven-Erik Sjöstrand just tog
            upp, nämligen att det är viktigt med rättssäkerheten i systemet.
          </note>
          <note>
            När det gäller försäkringsläkarna är det väl så att en del av
            missförstånden i debatten handlar om att man uppfattar försäkringsläkaren
            som behandlande läkare, men försäkringsläkaren ska ju faktiskt
            bedöma underlagen inför bedömningen i själva försäkringen.
          </note>
          <note>
            Det var därför som jag i mitt tidigare inlägg sade att det är
            viktigt att de underlag som finns med för bedömningar är så goda
            som möjligt. Det gäller naturligtvis underlagen som handlar om
            hur arbetsplatsen ser ut, vilka arbetsuppgifterna har varit och
            naturligtvis om den medicinska kunskapen.
          </note>
          <note>
            Jag vill hänvisa till det som jag sade om både
          </note>
          <note>
            Riksförsäkringsverkets uppdrag och ambitioner och
          </note>
          <note>
            Försäkringskasseförbundets arbete, som kommer att intensifieras
            inte minst när det gäller det nya ansvaret för IT-systemet.
          </note>
          <note>
            Jag ska lägga till en sak. SBU, Statens beredning för utvärdering
            av medicinsk metodik, har nu kommit med en slutrapport om ont
            i ryggen. Man har arbetat med frågan under ett tiotal år. Här
            kommer också
          </note>
          <note>
            Socialstyrelsen att överväga hur man ska gå in och titta på den
            typen av frågor. Det kommer säkert också att bidra till kunskapen
            om belastningssjukdomar och ryggskador, som är mycket viktig när
            det gäller arbetsskadeförsäkringen.
          </note>
          <note type="speaker">
            Anf. 6 SVEN-ERIK SJÖSTRAND (v):
          </note>
          <note>
            Herr talman! Det är viktigt att socialförsäkringsministern ger
            signaler här, och det tycker jag att statsrådet gör på sätt och
            vis eftersom hon vill uppmärksamma problemen med belastningsskadorna.
          </note>
          <note>
            Jag har läst en bok som heter Från förtvivlan till hopp. Det
            är Metall och SAF i Västerbotten som har gett ut denna mycket
            läsvärda bok. Det är en bok som jag varmt vill rekommendera till
            alla som är intresserade av arbetsmiljöfrågor och belastningsskador.
            Jag hoppas att socialförsäkringsministern har läst och analyserat
            boken. Den är väl värd att läsa. Man använder sin tid på ett bra
            sätt när man läser den.
          </note>
          <note>
            Det var någonting som jag speciellt reflekterade över i boken,
            nämligen att om det börjar att göra ont till följd av en statisk
            belastning måste man vara uppmärksam, då det är lätt att skadan
            blir kronisk.
          </note>
          <note>
            Direkt när det börjar att göra ont måste man vila, ta en paus
            eller kanske t.o.m. byta jobb.
          </note>
          <note>
            När kassörskan i matbutiken har ont och det fortsätter att göra
            ont när hon går hem på kvällen och smärtan håller i sig till nästa
            dag, då är läget alarmerande. Än farligare blir det om hon får
            en vanlig inflammation som inte alls har med jobbet att göra.
            Det skapar ännu större tryck på mekanismerna och inverkar på en
            massa faktorer i kroppen. Så är det i dag.
          </note>
          <note>
            Många går med värk till jobbet. Därav kanske vi ser många av
            de längre sjukskrivningarna.
          </note>
          <note>
            I dag kan man faktiskt på arbetsplatserna mäta hur stora belastningsskadorna
            är. Man kan se på kroppens faktorer vad som händer med muskler
            och celler. Av positionstest och stresstest kan man se om just
            arbetet har påverkat belastningsskadan.
          </note>
          <note>
            Jag hoppas att det sker en utveckling här och att man satsar
            på forskning kring detta.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1999/2000:412 om
          </note>
          <note>
            FINSAM
          </note>
          <note type="speaker">
            Anf. 7 Statsrådet INGELA THALÉN (s):
          </note>
          <note>
            Herr talman! Bo Könberg har frågat socialministern om han avser
            att vidta åtgärder för att genomföra
          </note>
          <note>
            FINSAM-modellen i hela Sverige. Arbetet inom regeringen är så
            fördelat att det är jag som ska svara på interpellationen.
          </note>
          <note>
            Regelverken inom det sociala trygghetsområdet ger ansvariga aktörer
            stora möjligheter till samverkan i arbetet med att rehabilitera
            människors hälsa och förmåga till arbete. Försäkringskassan, hälso-
            och sjukvården, socialtjänsten och arbetsmarknadsmyndigheten har
            både lagstöd för samverkan och via regleringsbreven till respektive
            tillsynsmyndighet en skyldighet att samverka för att uppnå en
            effektivare användning av samhällets samlade resurser på rehabiliteringsområdet.
            Lagstiftningen föreskriver även olika former av samverkan utifrån
            lokala förutsättningar och behov - under förutsättning att varje
            aktör tar sin del av det ekonomiska ansvaret. Dessutom kan nämnas
            att försäkringskassorna disponerar särskilda medel för samverkan
            i rehabiliteringsarbetet.
          </note>
          <note>
            Genom olika undersökningar vet vi att man på många håll ute i
            landet utnyttjar de möjligheter som finns i regelverken till samverkan
            och att man gör ett mycket bra och engagerat arbete. Men det är
            inte tillräckligt. Det ökade antalet sjukskrivningar under senare
            år talar för att insatserna för samverkan inom rehabiliteringsområdet
            behöver stärkas.
          </note>
          <note>
            Som beskrivits i den ekonomiska vårpropositionen har regeringen
            beslutat tillsätta en arbetsgrupp med statsråden för Social-,
            Närings- och Finansdepartementen. Statsrådsgruppen ska ansvara
            för beredningen av bl.a. förslagen från Rehabiliteringsutredningen
            och Sjukförsäkringsutredningen och utarbeta en handlingsplan för
            hela ohälsoområdet. Inom ramen för statsrådsgruppens arbete kommer
            även olika möjligheter för att stärka samverkan mellan olika aktörer
            inom rehabiliteringsområdet att diskuteras. Här kan en rad åtgärder
            komma i fråga under förutsättning att de med stor säkerhet leder
            till att fler människor återfår hälsa och arbetsförmåga.
          </note>
          <note>
            Att permanenta FINSAM i hela Sverige är inte lösningen på de
            problem som Bo Könberg beskriver eftersom resultaten från försöksverksamheten
            som Bo
          </note>
          <note>
            Könberg hänvisar till varken kan tas som intäkt för slutsatser
            angående modellens kostnadseffektivitet eller går att generalisera
            över landet som helhet. Däremot finns det anledning att stödja
            det samverkansarbete som pågår runtom i landet.
          </note>
          <note type="speaker">
            Anf. 8 BO KÖNBERG (fp):
          </note>
          <note>
            Herr talman! Jag tackar för svaret på min fråga, som handlar
            om hur vi ska kunna ha bättre metoder för att samverka mellan
            försäkringskassor och sjukvårdsansvariga. För nu snart 15 år sedan
            kom några politiker på västkusten, i Bohuslän, på idén att man
            kanske skulle pröva att använda de medel som betalades ut till
            människor som var sjukskrivna för att se till att de slapp stå
            i kö och vänta på operationer och behandlingar av olika slag.
            Det var en närmast genialisk idé. Den kom att kallas Bohusmodellen.
          </note>
          <note>
            Det tog en rätt lång stund innan de här idéerna trängde fram
            till den dåvarande socialdemokratiska regeringen. Det krävdes
            upprepade interpellationer och debatter med tre socialdemokratiska
            sjukvårdsministrar i slutet av 80-talet för att denna enkla idé
            skulle slå rot. Den som till sist tog till sig den var dåvarande
            socialminister Ingela Thalén. Hon såg till att vi fick använda
            det här i form av s.k. Dagmarpengar. Dagmar 400 och Dagmar 500
            prövades under några år och gav mycket goda resultat.
          </note>
          <note>
            Det ledde i sin tur fram till funderingar på lite olika håll,
            bl.a. från socialdemokratiskt håll tror jag mig veta, i riksdagen
            om att man skulle pröva en mer långtgående samverkan. Man skulle
            då kunna utnyttja de ekonomiska drivkrafterna för att människor
            skulle få mer hjälp och för att spara pengar i samhället. Till
            den änden föreslog jag, som då var socialförsäkringsminister,
            att man skulle få göra försök runtom i landet för att pröva om
            idén höll.
          </note>
          <note>
            Och hur är det då med sådana försök? Varför gör man dem? Jo,
            man gör dem väl för att lära sig något av dem. Ibland kommer man
            på att den nog inte var så bra, den där idén man hade. Då får
            man konstatera det och inte vara alltför ledsen. Den som aldrig
            prövar något kommer väl heller aldrig att lära sig något. Men
            ibland är försöken bra. Det visar sig att de har givit ett gott
            resultat, att den grundläggande tanken var utmärkt. Så var det
            väl också den här gången. Rikets två främsta myndigheter som ska
            utvärdera det här,
          </note>
          <note>
            Socialstyrelsen och Riksförsäkringsverket, gjorde just det fram
            till våren 1997, och resultatet överträffade t.o.m. de främsta
            entusiasternas förväntningar.
          </note>
          <note>
            Då trodde man väl, när man hade en bra utvärdering i handen,
            att den socialdemokratiska regeringen skulle föreslå att den här
            möjligheten skulle öppnas i hela landet. Det kanske fanns några
            detaljer som behövde ändras. Det var inte självklart att vi hade
            tänkt rätt i varje detalj 1992, när propositionen lades fram och
            antogs av en enhällig riksdag. Men så blev inte fallet. I stället
            kom den socialdemokratiska regeringen bara några veckor senare
            och sade att vi ska någon gång i framtiden fundera på om det där
            var bra eller inte. I stället ska vi under tiden göra något helt
            annat och mer begränsat, där de ekonomiska drivkrafterna inte
            ska vara lika tydliga.
          </note>
          <note>
            Detta ägde rum våren 1997. Därmed har vi fått tre förlorade år,
            1998, 1999 och i år, då de här erfarenheterna inte tillgodogjorts.
            De ligger i en byrålåda på
          </note>
          <note>
            Socialdepartementet, möjligen på statsrådets rum, det vet jag
            inte, men någonstans i huset finns de. Under tiden har antalet
            sjukskrivningar i vårt land exploderat. Nu räknar vi med att kostnaderna
            för sjukskrivningar nästa år jämfört med i fjol kommer att öka
            med 14 miljarder kronor. Allt detta beror inte på att man inte
            samverkar bättre mellan kassor och landsting, men det är klart
            att det skulle vara ett sätt att hålla tillbaka det hela.
          </note>
          <note>
            Nu är det inte bara jag som tycker så här. Det var inte bara
            Socialstyrelsen och Riksförsäkringsverket som tyckte att det var
            en bra modell. Även Landstingsförbundets styrelse, inklusive Ingela
            Thaléns partivänner, tyckte så. Så tycker man också i Försäkringskasseförbundet.
            Så tycker man från olika landsting, och så tycker man nu från
            Socialstyrelsens sida.
          </note>
          <note>
            Min fråga till Ingela Thalén gäller en sak i slutet av hennes
            svar. Vad var det för fel på försöken eftersom de tydligen inte
            går att använda för hela landet?
          </note>
          <note>
            Vore det inte bra om ni hade kommit på detta redan
          </note>
          <note>
            1992, när ni stödde upplägget här i riksdagen?
          </note>
          <note type="speaker">
            Anf. 9 Statsrådet INGELA THALÉN (s):
          </note>
          <note>
            Herr talman! Ibland kommer man på en väldigt bra idé, precis
            som Bo Könberg sade. Man prövar den. Så konstaterar man att en
            del i den goda idén vill man utveckla. Annat kan leda till konsekvenser
            som orsakar problem på andra områden. Så var det med
          </note>
          <note>
            FINSAM. En hel del i FINSAM är, precis som Bo
          </note>
          <note>
            Könberg beskriver det, alldeles utmärkt. Det gäller idén om samverkan,
            idén om att de olika samhällsdelarna ska samverka. Precis den
            vägen har öppnats genom riksdagens beslut, genom lagstöd, genom
            regleringsbrev och genom resurser.
          </note>
          <note>
            På den sista punkten kan jag öppna så mycket att jag kan säga
            att det är möjligt att man behöver tillföra ytterligare resurser.
            Den frågan ska vi pröva. Men i årets budget finns det 235 miljoner
            kronor för att öka möjligheterna inom sjukvården. Det finns nästan
            en miljard kronor för samverkan i fråga om rehabiliteringen inom
            försäkringskassevärlden.
          </note>
          <note>
            Sjukvården har ansvar för att samverkan sker, arbetsmarknadsmyndigheten
            och övriga myndigheter likaså. Vi har en lång rad exempel på just
            sådan god samverkan som också leder till effektivitetsvinster
            -
          </note>
          <note>
            vid sidan av projektform - men som är samverkan i det vardagliga
            livet. Jag har goda exempel på både bra samverkan och resultat
            från denna samverkan.
          </note>
          <note>
            Det som inte är bra med FINSAM, och det har sagts i denna talarstol
            åtskilliga gånger, är att det skapar förbifiler när det gäller
            prioriteringar inom hälso- och sjukvård. Om två personer har samma
            problem ska man göra den medicinska bedömningen.
          </note>
          <note>
            Det ska vara den medicinska bedömningen som avgör huruvida man
            ska få vård och behandling och inte det faktum att den ena personen
            har pengar i fickan att betala med. Det är där det stora bekymret
            ligger.
          </note>
          <note>
            Det finns i dag utrymme att köpa vård och behandling, men inte
            enbart vård och behandling.
          </note>
          <note>
            Landstingen har också fått resurser, inte bara inom
          </note>
          <note>
            Dagmar utan en lång rad resurser, för att öka sin kapacitet att
            tillmötesgå de behov som yrkesverksamma med sjukdomar och skador
            har. Därutöver kommer under de kommande åren avsevärda resurser
            i form av 9 miljarder kronor att föras över till hälsooch sjukvården.
          </note>
          <note>
            Det finns alltså anledning för hälso- och sjukvården och för
            de övriga ansvariga, försäkringskassor, sociala myndigheter och
            arbetsmarknadsverk att ta sitt ansvar - inte bara genom att samverka
            genom att sitta och tala med varandra utan också genom att ta
            det ekonomiska ansvaret för att sätta människan i centrum och
            åstadkomma det stöd för den enskilde sjuke som de olika samhällsansvariga
            har.
          </note>
          <note>
            FINSAM var en bra start, en bra idé. FINSAM
          </note>
          <note>
            löste en del. Men det som det nu finns lagstöd för och som regleringsbrevens
            uppdrag syftar till är ett mycket bredare uppdrag. Och jag anser
            att detta bredare uppdrag skapar större möjligheter, om aktörerna
            tar sitt ansvar.
          </note>
          <note type="speaker">
            Anf. 10 BO KÖNBERG (fp):
          </note>
          <note>
            Herr talman! Det har sagts en del från riksdagens talarstol i
            denna fråga. Det beror ju allra mest på att den socialdemokratiska
            regeringen under andra hälften av 90-talet har varit lika bångstyrig
            mot goda idéer som den var i slutet av 80-talet innan Ingela
          </note>
          <note>
            Thalén förra gången skilde sig fördelaktigt från sina två socialdemokratiska
            föregångare i ämbetet.
          </note>
          <note>
            Men det som gör mig lite bekymrad är att det som har sagts från
            denna talarstol från Ingela Thaléns företrädare, statsrådet Klingvall,
            och som har varit felaktigt och som gång på gång har påpekats
            att det varit felaktigt nu för någon minut sedan upprepades från
            statsrådet Ingela Thalén. Hon gjorde en huvudpunkt av att utvärderingen
            skulle ha visat att FIN-
          </note>
          <note>
            SAM-försöken skulle ha lett till att det hade skapats förbifiler
            i den meningen att den som var sjukskriven skulle ha lättare att
            komma förbi den som inte var det, trots att de medicinska behoven
            såg likadana ut eller t.o.m. var omvända. Så var det ju inte.
          </note>
          <note>
            Vi har flera gånger från Folkpartiets sida i den här kammaren
            till olika statsråd överlämnat, fysiskt, den skrift som utarbetades
            av Socialstyrelsen och Riksförsäkringsverket våren 1997 och där
            det framgår att det inte var på det sättet. Och det enda som jag
            ångrar i den delen, herr talman, är att jag inte även denna gång
            tog med mig skriften för att i ett förtvivlat försök få socialdemokratiska
            statsråd att ta del av de utvärderingar som rikets främsta myndigheter
            gör för dyra pengar.
          </note>
          <note>
            Om Ingela Thalén ville vara snäll och titta på utvärderingen
            så slipper vi från socialdemokratiska socialförsäkringsministrar
            än en gång höra dessa missvisande argument. De har förbryllat
            mig, som jag beskrev.
          </note>
          <note>
            En annan sak som har förbryllat mig är att man tydligen inte
            tar något som helst intryck av att nästan alla som har arbetat
            med denna fråga tycker som vi i
          </note>
          <note>
            Folkpartiet och inte som de socialdemokratiska ministrarna. Det
            är ju på det sättet att dessa verk gjorde den bedömning som jag
            nämnde nyss. Alla de landsting och försäkringskassor som fick
            pröva FINSAM -
          </note>
          <note>
            det var fyra eller fem - tyckte att det var jättebra och protesterade
            vilt våren 1997 mot att det inte fick fortsätta. Landstingsförbundets
            styrelse, som jag nämnde nyss, med alla partier har nu inför sin
            kongress i nästa vecka konstaterat att man vill ha tillbaka möjligheter
            av den här typen och gärna andra också. I sin utvärdering och
            diskussion av vårdköer och vårdgaranti, som jag för egen del har
            en del invändningar mot, avslutar
          </note>
          <note>
            Socialstyrelsen just på den här punkten sin rapport med tal om
            att det måste byggas finansieringsbroar, som man kallar det. Man
            kallar det inte finansiell samordning - det är väl antagligen
            folkpartistiskt belastat antar jag. Men det heter numera finansieringsbroar
            i stället.
          </note>
          <note>
            Jag skulle alltså gärna vilja veta om statsrådet har någon hypotes
            om hur det kommer sig att nästan alla utom socialdemokratiska
            sjukförsäkringsministrar som har sysslat med den här frågan är
            för detta och att det bara är de socialdemokratiska sjukförsäkringsministrarna
            - jag förmodar att det även gäller de övriga statsrådet - som
            är emot detta.
          </note>
          <note>
            En sak som kanske inte heller alltid har kommit fram i debatten
            är att vare sig vi i Folkpartiet eller de andra partierna, tror
            jag, som stöder detta förslag i riksdagen vill tvinga landsting
            och försäkringskassor att använda den här modellen. Det handlar
            om att man ska tillåtas och inte förbjudas av en riksdagsmajoritet
            i denna kammare, huvudsakligen bestående av socialdemokrater,
            att få använda sig av detta.
          </note>
          <note>
            Till sist vill jag upprepa den fråga som jag avrundade mitt förra
            inlägg med, nämligen den fråga som har att göra med vad det var
            i försöken som inte gick att göra för hela landet. Det är ju självklart
            på det viset att om man gör försök på fem ställen så är det inte
            hela landet utan försök på fem ställen. De var ganska olika just
            därför att man skulle få erfarenheter.
          </note>
          <note>
            Och då sägs det gång på gång att man inte kan generalisera. Känner
            Ingela Thalén till någon annan försöksverksamhet som går att generalisera,
            eller är det bara FINSAM som inte går att generalisera?
          </note>
          <note type="speaker">
            Anf. 11 Statsrådet INGELA THALÉN (s):
          </note>
          <note>
            Herr talman! Man kan göra dessa försök inom ramen för de regleringsbrev
            och inom ramen för de beslut som denna riksdag har fattat beslut
            om. Det som man inte kan kalkylera in är en automatisk betalning
            av en faktura att skicka över.
          </note>
          <note>
            Det finns en lång rad exempel ute i landet på samverkan som både
            innehåller samverkan mellan försäkringskassorna och hälso- och
            sjukvården, som innehåller samverkan mellan försäkringskassorna,
            hälso- och sjukvården och kommunernas socialtjänst, men där respektive
            budgetar finansierar t.ex. vård och behandling och t.ex. de insatser
            som ska göras inom socialtjänsten, där försäkringskassan står
            för själva samverkanskostnaderna inom ramen för det uppdrag och
            de möjligheter som försäkringskassan har, t.ex.
          </note>
          <note>
            att sitta tillsammans med läkare på en klinik och tillsammans
            göra en bedömning av huruvida herr
          </note>
          <note>
            Andersson och fru Svensson borde få möjligheter att få behandling.
            Men det är sjukvården som ska bära kostnaden för vården och behandlingen.
            Det fungerar alldeles utmärkt inom ramen för den lagstiftning
            som den här riksdagen har fattat beslut om. I den meningen är
            ju FINSAM-försöket, om nu Bö Könberg blir gladare av det, fullt
            genomförbart i hela landet inom ramen för den lagstiftning som
            vi redan har. Vad vi därutöver har är möjligheter och utmaningar
            att samverka över hela landet inom ramen för den lagstiftning
            som riksdagen har fattat beslut om.
          </note>
          <note>
            Bo Könberg frågar vad det var för fel på FIN-
          </note>
          <note>
            SAM-försöket. Eftersom riksdagen har vidgat möjligheten, kan
            jag inte se varför man ska uppfatta det som något fel. Det finns
            en hake, och det är att löntagaren och arbetsgivaren betalar två
            sorters avgifter, en landstingsskatt och en avgift i sjukförsäkringen.
          </note>
          <note>
            Att systematisera att medborgaren ska betala sin vård och behandling
            två gånger, både via avgift och via skatten till landstinget,
            går an att göra inom ett begränsat försök, ett projekt, för att
            göra analyser och för att korta köer, vilket vi gör inom ramen
            för Dagmar. Så i någon mening kan man säga att löntagaren, produktionen,
            betalar en del av vården och behandlingen två gånger, men mycket
            begränsat inom Dagmar, där man kan se och ha kontroll över vad
            som händer.
          </note>
          <note>
            Nu har landstingen möjlighet att utveckla sin verksamhet. De
            får mer resurser och har fått mer resurser. Landstingsskatten
            är till för att finansiera alla medborgares hälso- och sjukvård
            och alla medborgares medicinska behandling, efter den medicinska
            prövning som läkare gör. Med hjälp av de samverkansmöjligheter
            som finns mellan försäkringskassor och hälso- och sjukvården kan
            man tillsammans underlätta för att korta både köer och annat.
            Och där kan vi säkert göra mycket mer. FINSAM är inte svaret på
          </note>
          <note>
            Bo Könbergs fråga.
          </note>
          <note type="speaker">
            Anf. 12 BO KÖNBERG (fp):
          </note>
          <note>
            Herr talman! Nej, kanske det. Men rätta drivkrafter är svaret
            på Bo Könbergs fråga. För att göra det som är önskvärt för hela
            samhället, för de sjuka och för kostnaderna som vi har för detta,
            och för att göra det bättre än det är nu så är drivkrafter ett
            viktigt medel.
          </note>
          <note>
            Ingela Thalén ger nu bilden av att det som var möjligt inom ramen
            för FINSAM-försöken skulle vara möjligt i hela landet just nu
            och att Bo Könberg egentligen helt i onödan står och tjatar om
            detta. Men så är det ju inte. Så fort vi går utanför denna kammare
            och talar med någon som sysslar med detta ute i verkligheten så
            har de en helt annan bild av vad som är tillåtet än den som Ingela
            Thalén nu ger. Och om det inte var så, varför protesterade då
            alla landsting som blev av med möjligheten att fortsätta med detta
            efter 1997? Varför vill Ingela Thaléns partivänner på
          </note>
          <note>
            Försäkringskasseförbundets kongress eller i Landstingsförbundets
            styrelse häromveckan samma sak som jag, men inte som Ingela Thalén?
            Har de också missuppfattat allt detta?
          </note>
          <note>
            Herr talman! Som jag nämnde i mitt första inlägg så gjorde Ingela
            Thalén i slutet av 80-talet en viss omvändning av den dåvarande
            socialdemokratiska politiken genom att införa möjligheterna till
            Dagmar.
          </note>
          <note>
            Det var vi från Folkpartiet mycket glada över. Och de som har
            fått arbeta med detta runtom i landet har varit glada.
          </note>
          <note>
            Nu är det ju som så att jag väl känner Ingela
          </note>
          <note>
            Thaléns kompetens, kunskap och övertalningsförmåga. Jag har utsatts
            för den själv, bl.a. inom ramen för den stora pensionsreformen.
            Ingela Thalén, ta nu och använd den kunskapen, kompetensen och
            övertalningsförmågan och ta med sjukvårdsminister
          </note>
          <note>
            Engqvist och boka tid hos finansministern och statsministern
            och se till att reglerna ändras.
          </note>
          <note type="speaker">
            Anf. 13 Statsrådet INGELA THALÉN (s):
          </note>
          <note>
            Herr talman! Rätta drivkrafter - ja. Men om man låtsas som om
            en finansiell överföring per automatik i längden innebär en drivkraft
            för de landsting som, genom sitt uppdrag av medborgarna, har ansvaret
            för att finansiera vård och behandling, låtsas som om drivkraften
            är att hämta pengar ur den del av finansieringen som löntagaren/medborgaren
            avstår till sjukförsäkringen är det enligt min uppfattningen inte
            den rätta drivkraften. Det kan vara en drivkraft, för man hittar
            en ny plånbok att systematiskt hämta pengar ur.
          </note>
          <note>
            Men det är inte den rätta drivkraften. För mig är den rätta drivkraften
            att var och en samhällsinstitution tar sitt ansvar.
          </note>
          <note>
            Jag är klar över, Bo Könberg, att det behövs smörjolja i systemet
            för att se till att den samverkan fungerar. Den smörjoljan är
            jag beredd, med min politiska övertygelse och mitt engagemang,
            att se till finns på rätt ställe. Men den rätta drivkraften är
            inte att systematiskt börja finansiera vård och behandling från
            försäkringskassevärldens sida när det är landstingens uppgift,
            och landstingen har medborgarnas pengar för att sköta denna uppgift.
            Tack, herr talman!
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1999/2000:354 om
          </note>
          <note>
            Europeiska livsmedelsmyndigheten EFA
          </note>
          <note>
            Anf. 14 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Carl G Nilsson har frågat vilka åtgärder jag tänker
            vidta för att den Europeiska livsmedelsmyndigheten ska få sitt
            säte i Sverige.
          </note>
          <note>
            Frågan om bildandet av en europeisk livsmedelsmyndighet har varit
            uppe för diskussion inom EU
          </note>
          <note>
            vid tidigare tillfällen men har då stupat bl.a. på finansieringen.
            Intresset för en myndighet har åter väckts i och med de senaste
            årens skandaler på livsmedelsområdet. Sverige föreslog redan våren
            1999 att en EU-
          </note>
          <note>
            myndighet borde skapas. Så har nu också föreslagits av kommissionen.
            Oavsett var den placeras kommer den att vara till stor hjälp i
            unionens arbete för att alla livsmedel som produceras i EU är
            säkra och att konsumenterna kan lita på att alla livsmedel de
            köper är säkra.
          </note>
          <note>
            EU har verkat för att de myndigheter som bildas ska fördelas
            rättvist mellan medlemsstaterna. Sverige och Finland har som nya
            medlemmar ingen EU-
          </note>
          <note>
            myndighet. Den svenska regeringen har under flera år arbetat
            för att få en IT-myndighet till Sverige. Carl G
          </note>
          <note>
            Nilsson tror inte att det kommer att bli någon sådan myndighet.
            Frågan om en myndighet eller annat organ inom IT-området är emellertid
            ännu inte avgjord.
          </note>
          <note>
            Finland har tidigt signalerat ett starkt intresse för livsmedelsmyndigheten.
            Jag vill inte gärna konkurrera med vår nordiska granne om livsmedelsmyndigheten.
            Jag har därför givit mitt stöd för en lokalisering till Finland.
          </note>
          <note type="speaker">
            Anf. 15 CARL G NILSSON (m):
          </note>
          <note>
            Herr talman! Tack för svaret, även jag med all respekt för jordbruksministern
            tycker att svaret är skäligen tunt. Jag kan förstå att det är
            tunt därför att om man räknar upp argumenten och skälen för att
            den här myndigheten skulle finnas i Sverige blir slutsatsen att
            driva frågan att den ska vara i vårt land.
          </note>
          <note>
            Jag hade förmånen att lyssna på Margareta Winberg på livsmedelsindustriernas
            årsmöte som var för ganska exakt en månad sedan. Där talade Margareta
          </note>
          <note>
            Winberg om vikten av att återställa förtroendet för säkra livsmedel
            och säker mat. Hon gav ett väl motiverat och väl förtjänt beröm
            till vårt eget livsmedelsverk i Sverige. Hon sade att Sverige
            ska vara ett föregångsland när det gäller frågan om säker mat
            och bra livsmedel. Det var efter att ha lyssnat på Margareta Winberg
            som jag skrev den här interpellationen om att myndigheten naturligtvis
            borde förläggas till vårt land.
          </note>
          <note>
            Sverige har verkligen goda förutsättningar för att vara värd
            för en sådan myndighet, eller en institution kanske är bättre
            för myndighet leder egentligen tanken lite fel. Det ska inte vara
            en myndighetsroll.
          </note>
          <note>
            Vår egen livsmedelsindustri i Sverige som är mycket omfattande
            och duktig stöttar verklingen tanken att vi skulle förlägga den
            hit. Olika institutioner som håller med mat och livsmedel i Skåne
            har verkligen uttalat sitt stöd som i sin tur har fått ett stöd
            från motsvarande institutioner i Danmark, vilket är intressant.
            Danska intressen stöttar att vi skulle stå värd för detta.
          </note>
          <note>
            Med andra ord: Det finns verkligt många goda argument för att
            vi borde verka för att få den hit.
          </note>
          <note>
            Nu skriver Margareta Winberg i sitt svar:
          </note>
          <note>
            "Oavsett var den placeras kommer den att vara till stor hjälp
            i unionens arbete för att alla livsmedel som produceras i EU är
            säkra och att konsumenterna kan lita på att alla livsmedel de
            köper är säkra." Det är i och för sig riktigt. Oavsett var den
            placeras tror jag att den kommer att göra ett fint jobb. Men frågan
            är var det är bäst. Jag tror för min del att det vore allra bäst
            om den placerades här.
          </note>
          <note>
            Min slutliga fråga till Margareta Winberg blir:
          </note>
          <note>
            Håller Margareta Winberg inte med om att Sverige skulle vara,
            och kommer att vara om vi lyckas, det bästa av värdländer för
            denna institution?
          </note>
          <note>
            Anf. 16 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Det är väldigt härligt att höra Carl G
          </note>
          <note>
            Nilsson stå och tala om Sverige som det bästa av länder. Det
            är inte så ofta som ni moderater brukar framställa vårt land på
            det viset, men jag kan verligen hålla med om det. På livsmedelsområdet
            finns det, genom vetenskapliga undersökningar och annat, en väldigt
            god grund för att säga så. Våra svenska bönder och vår livsmedelsindustri
            och alla led i denna kedja är mycket bra och säkra. Det gör att
            jag brukar säga, och jag tycker att jag har fog för det också,
            att vi har världens bästa livsmedel i Sverige. Då skulle det,
            precis som Carl G Nilsson säger, leda till att vi ska be att få
            denna nya institution. Nu är det emellertid så att det inte bara
            är på livsmedelsområdet som vi är duktiga. Vi är duktiga på annat,
            inte minst på IT.
          </note>
          <note>
            Det är också en annan institution som vi diskuterar, och det
            gäller jämställdhet. Där är vi också bäst i världen. Vi ska vara
            väldigt stolta över att vi har många möjligheter därför att vi
            är bra.
          </note>
          <note>
            Då har vi gjort den bedömningen - och vi har också diskuterat
            detta med Finland - att vi i denna fråga stöttar Finland, som
            också är ett utomordentligt bra land när det gäller att producera
            livsmedel, det ska vi inte förglömma. Sverige ska i första hand
            försöka få till stånd ett IT-organ av något slag. Vi vet inte
            hur det går. Det är inte avgjort ännu, men till den dag det avgörs
            håller vi på den här inbördes ordningen mellan oss och Finland.
          </note>
          <note type="speaker">
            Anf. 17 CARL G NILSSON (m):
          </note>
          <note>
            Herr talman! Jag tycker faktiskt inte att det är särskilt konstigt
            att jag framhåller svenskt jordbruk och svensk livsmedelsproduktion.
            Det gör jag därför att vi faktiskt ofta är osams och inte har
            samma åsikt om vikten av att slå vakt om svenskt jordbruk och
            svensk livsmedelsproduktion - denna viktiga koppling som det finns
            mellan primärproduktionen och livsmedelsproduktionen. Vi upprepar
            ständigt behovet av att slå vakt om båda de näringarna tillsammans.
          </note>
          <note>
            Sedan säger Margareta Winberg i sitt svar att Carl
          </note>
          <note>
            G Nilsson inte tror att det kommer att bli någon IT-
          </note>
          <note>
            myndighet. Det är jag förvisso inte ensam om att inte tro. Det
            har sagts från denna talarstol, och det har sagts av flera framträdande
            från regeringshåll att det får betraktas som "kört", som det heter,
            att det blir någon IT-myndighet över huvud taget. För resten:
          </note>
          <note>
            Varför ska det över huvud taget finnas behov av en
          </note>
          <note>
            IT-myndighet? Om det är någon fråga som är självgående i vårt
            land, i Europa och i världen i övrigt är det just IT-frågorna.
            De behöver vi politiker förvisso inte lägga oss i vare sig genom
            någon myndighet eller genom några andra institutioner, utan de
            är verkligen självgående.
          </note>
          <note>
            Jag menar alltså att vi har underlag för att påstå att det inte
            blir någon IT-myndighet. Därför är min fråga fortfarande obesvarad.
            Hur kan det komma sig att man från början inte drev frågan med
            de argument som Margareta Winberg själv räknar upp för att Sverige
            skulle vara ett lämpligt värdland för denna myndighet? Frågan
            är ju ännu inte avgjord.
          </note>
          <note>
            När jag nu hör Margareta Winberg själv hålla med om att Sverige
            är värdigt, och har kanske de bästa resurserna och den bästa kompetensen
            av alla för att vara värd för detta så undrar jag varför vi då
            inte drar slutsatsen att vi ska jobba för vårt eget land för en
            gångs skull.
          </note>
          <note>
            Anf. 18 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Det där sista förstod jag inte. Skulle vi inte jobba
            för vårt land i andra sammanhang? Det är klart att vi gör!
          </note>
          <note>
            Men det är också så att EU-medlemskapet förpliktigar. Det gäller
            att se helheten - att se alla länders behov. Då måste man också
            ibland se till att göra överenskommelser som i just det specifika
            fallet, just då, gagnar - i det här fallet - Finland. Det är en
            sådan diskussion som vi har fört med Finland.
          </note>
          <note>
            Vi har inga olika meningar, och det är jag väldigt glad för,
            när det gäller Sveriges kompetens på det här området. Vi är duktiga
            på detta, och Sverige skulle mycket väl kunna vara värdland för
            en sådan här myndighet. Livsmedelsverket är nästan unikt i sitt
            slag med sin kompetens osv. Livsmedelsindustrin och primärproduktionen
            är också utomordentlig i Sverige.
          </note>
          <note>
            Vi skulle alltså mycket väl klara detta, precis som jag är övertygad
            om att vi på samma utomordentliga sätt skulle klara en IT-myndighet
            eller en myndighet för jämställdhet.
          </note>
          <note>
            Här står vi nu - när EU står i begrepp att fatta beslut om olika
            typer av institutioner. Vi kan tyvärr inte få alla tre, och därför
            har vi pratat med Finland och fört en diskussion. Den finske jordbruksministern
            har tagit upp detta på jordbruksministerrådet vid två tillfällen.
            Han har där fått mitt stöd, eftersom vi har gjort denna uppgörelse.
            Jag tycker nog att man ska hålla sådana ingångna uppgörelser.
            I längden gagnar det också vårt land.
          </note>
          <note type="speaker">
            Anf. 19 CARL G NILSSON (m):
          </note>
          <note>
            Herr talman! Jag skulle bara kort vilja avsluta med att säga:
            Margareta Winberg säger nu att Sverige mycket väl skulle kunna
            stå värd för en sådan myndighet. Vi har en ny situation där vi
            ganska säkert, eller säkert, vet att någon IT-myndighet blir det
            inte.
          </note>
          <note>
            Då uppstår ett nytt läge, och då tycker jag att vi skulle kunna
            vara överens om att, i och för sig kanske passivt, säga: Vi är
            också beredda att stå värd för en livsmedelsmyndighet.
          </note>
          <note>
            Anf. 20 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Vi vet ännu inte om det blir en IT-
          </note>
          <note>
            myndighet eller ej. Så länge den frågan inte är avgjord ska vi
            inte spekulera i vad vi kan göra i stället.
          </note>
          <note>
            För övrigt tycker jag att det är rätt ohederlighet att i det
            läget frångå en uppgörelse som vi faktiskt har gjort med Finland.
            Det stöd som jag har givit på ministerrådsmötet till min finske
            kollega står fast.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1999/2000:403 om svensk binäring
          </note>
          <note>
            Anf. 21 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Ingvar Eriksson har frågat vilka åtgärder jag planerar
            att vidta i syfte att återupprätta svensk biodling till den nivå
            som är nödvändig för att jordbrukets och naturens behov ska kunna
            tillgodoses samt vilka åtgärder som jag avser vidta för att gällande
            lagar för bitillsyn och bisjukdomsbekämpning bättre ska efterlevas
            framöver.
          </note>
          <note>
            Inledningsvis vill jag framhålla att biodlingens framgångar är
            beroende av ett flertal faktorer, där varroakvalstret endast är
            en. Statens jordbruksverk har ett uppdrag att redovisa förutsättningarna
            för biodlingsnäringen i Sverige. Med utgångspunkt från jordbruks-
            och livsmedelssektorn i sin helhet ska biodlingens tillbakagång
            analyseras liksom dess lönsamhet, konkurrenskraft och utvecklingsmöjligheter.
          </note>
          <note>
            Biodlingens betydelse för landskapsutvecklingen och för tillskapande
            av ett långsiktigt och ekonomiskt bärkraftigt jordbruk ska också
            vägas in och bedömas.
          </note>
          <note>
            I detta sammanhang ingår naturligtvis frågor som den minskade
            oljeväxtodlingen i landet.
          </note>
          <note>
            Frågan om hur och på vilket sätt varroakvalstret ska bekämpas
            har diskuterats fortlöpande genom åren. Jordbruksverket, som ansvarar
            för bekämpningen av bisjukdomar, har alltsedan år 1987 tvingats
            konstatera att kvalstret inte går att utrota. Strategin har i
            stället varit att förhindra spridning genom flyttningsrestriktioner
            m.m. För att de samhällen som trots förebyggande åtgärder har
            smittats ska kunna fortleva bekämpas kvalstren med hjälp av kemiska
            och alternativa metoder. De åtgärder som vidtagits har hållit
            utbredningen av varroa tillbaka, men sjukdomen är ändå under spridning
            i Sverige. Fortsatta insatser för forsknings- och utvecklingsarbete
            vad gäller bekämpning av varroa behövs därför. Jag vill i det
            sammanhanget påminna om det EG-program som syftar till att stödja
            biodlingen inom gemenskapen.
          </note>
          <note>
            Sverige har i det nationella program som tagits fram prioriterat
            medfinansiering av projekt rörande bl.a.
          </note>
          <note>
            utveckling av mer effektiva och mindre arbetskrävande ekologiska
            metoder för bekämpande av varroa samt strategisk avelsverksamhet
            i syfte att få fram varroatoleranta bin. I den analys av biodlingsnäringen
            som Jordbruksverket för närvarande arbetar med ingår också konsekvenserna
            av varraoakvalstrets spridning i landet gällande lagar för bitillsyn
            och bisjukdomsbekämpning m.m. Vidare kommer EG-
          </note>
          <note>
            kommissionen i år att överlämna en rapport till parlamentet och
            ministerrådet om tillämpningen av EG-
          </note>
          <note>
            programmet. Denna rapport kan förväntas ge oss ytterligare kunskap
            om situationen för binäringen inom EU, särskilt vad gäller åtgärder
            för att bekämpa varroakvalstret.
          </note>
          <note type="speaker">
            Anf. 22 INGVAR ERIKSSON (m):
          </note>
          <note>
            Herr talman! Jag vill tacka för svaret på interpellationen om
            svensk binäring och honungsproduktion i kris.
          </note>
          <note>
            Jordbruksministern hänvisar i svaret främst till vad som för
            närvarande utreds och studeras inom
          </note>
          <note>
            Jordbruksverket i frågan, och även till EG-
          </note>
          <note>
            kommissionens kommande åtgärder. Det räcker inte!
          </note>
          <note>
            Herr talman! I dessa dagar står stora delar av den svenska naturen
            i tidig försommarblomning. För alla som har förmåga att se och
            känna det under som för närvarande sker omkring oss ute i naturens
            verklighet är det inte utan att det skulle vara väldigt trevligt
            att kunna få tala positivt om blommor, bin och den verklighet
            som omger oss, och den betydelse som detta har både för naturen
            och för produktionen.
          </note>
          <note>
            Dessvärre måste jag med viss bestörtning tala om den kris som
            svensk binäring befinner sig i, och de problem som detta skapar.
          </note>
          <note>
            I början av 1980-talet fanns ca 19 600 biodlare i
          </note>
          <note>
            Sverige. Under en 20-årsperiod har antalet bisamhällen sjunkit
            från över 160 000 till 70 000, som handhas av ca 11 500 biodlare.
          </note>
          <note>
            En av orsakerna kan antas vara varroakvalstrets intåg i Sverige
            i slutet av 80-talet då kvalstret genom, av allt att döma, smuggling
            importerades hit. Myndigheterna gav tidigt upp i kampen mot kvalstret.
          </note>
          <note>
            Man talade om att det var omöjligt att förhindra utbredningen
            med kända metoder som använts i kampen mot andra bisjukdomar,
            och att varroan snabbt bedömdes sprida sig över landet.
          </note>
          <note>
            Nu, över tio år senare, kan dock konstateras att spridningen
            trots allt inte gick så snabbt som man då bedömde. Mot bakgrund
            av detta finns stark anledning att med eftertanke analysera vilka
            åtgärder som har vidtagits i syfte att utrota kvalstret.
          </note>
          <note>
            Jag konstaterar med stort beklagande att det är första gången
            som svenska myndigheter har gett upp i kampen mot en smittsam
            husdjurssjukdom.
          </note>
          <note>
            Under flera år har inte tillsynen av bitillsynsmän överallt fungerat
            som avsett. De åtgärder som skulle ha vidtagits har försummats.
            Nu slås dessutom larm om att det finns för få bin i Sverige för
            att klara pollineringsbehovet som jordbruket, trädgårdsnäringen
            och naturen i övrigt har.
          </note>
          <note>
            En annan för binäringen oroande utveckling är den nu snabbt minskande
            oljeväxtodlingen i landet. I
          </note>
          <note>
            år har odlingen sjunkit till 50 000 hektar från att 1990
          </note>
          <note>
            ha varit uppe i 150 000 hektar. Detta är väldigt oroande.
          </note>
          <note>
            Rapsen blommar huvudsakligen under försommartid, och det är då
            som naturen ger den mesta nektaren. De allt färre rapsfälten kommer
            långsiktigt att drabba binäringen hårt. Det är en extra belastning
            nu när binäringen är så svag. Vi vet ju att 70 % av den vilda
            floran också behöver pollineras för att allt ska lyckas.
          </note>
          <note>
            Jordbruksministerns svar innebär tyvärr inga nya grepp, och jag
            saknar det. Hänvisningarna till Jordbruksverket och EU-kommissionen
            är inte heller övertygande. Vi vet ju att det som skett under
            de tio senaste åren från den sidan har varit undermåligt. Jag
            vill därför fråga om inte jordbruksministern ändå är beredd att
            ta upp frågan om oljeväxterna igen. Chansen har funnits, men den
            har inte tagits. Jag vill också fråga om man inte skulle kunna
            ompröva bekämpningen av varroakvalsret, så att den blir effektivare
            än vad den hittills har varit.
          </note>
          <note>
            Anf. 23 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Det är kanske inte bara för binas skull som vi behöver
            prata positivt om blommor och bin. Vi har ett lågt födelsetal
            i Sverige som skulle behöva höjas.
          </note>
          <note>
            När det gäller varroakvalstret förstår jag inte riktigt vad Ingvar
            Eriksson menar. Vad ska vi göra mera? Har Ingvar Eriksson några
            andra metoder att bekämpa den sjukdomen? Säg det i så fall! Om
            det är bra förslag, är det klart att jag gärna tar åt mig dem
            och vidareförmedlar dem till Jordbruksverket.
          </note>
          <note>
            Det är riktigt som Ingvar Eriksson säger att det under senare
            delen av 80-talet och hela 90-talet har skett en minskning av
            antalet biodlare. Därför är det glädjande att vi nu kan se att
            Jordbruksverkets och biodlarorganisationernas statistik visar
            att den här negativa trenden faktiskt har vänt. Antalet bisamhällen
            beräknas nu ligga på samma nivå som under
          </note>
          <note>
            1998, nämligen 110 000.
          </note>
          <note>
            Ingvar Eriksson tar upp frågan om oljeväxterna, och detta är
            någonting som händer nu. Men under hela 90-talet har antalet biodlare
            gått ned, trots att vi har haft detta högre stöd för oljeväxtodling
            som Ingvar Eriksson efterlyser och tycker att vi ska fortsätta
            med. Det har alltså inte hjälpt.
          </note>
          <note>
            Nu sker det ett generationsskifte i odlarkåren. Det är väldigt
            bra. Det är mycket viktigt att vi nu försöker engagera yngre odlare,
            samtidigt som vi självfallet ska hjälpa de äldre odlarna att klara
            de nya krav som bekämpningen av varroakvalstret ställer.
          </note>
          <note>
            Jordbruksverket har sin bekämpningsstrategi. Den har varit effektiv,
            men själva sjukdomen är, såvitt jag förstår och enligt Jordbruksverkets
            bedömningar, inte möjlig att utrota. Andra husdjurssjukdomar kan
            man isolera, eftersom korna och grisarna inte flyger. Men det
            gör bina. Därför kan man inte hålla dem på en plats och isolera
            dem på samma sätt som man kan göra med andra husdjur.
          </note>
          <note>
            Om Ingvar Eriksson har något bättre förslag så säg det! Om jag
            tycker att det är bra ska jag gärna förmedla det vidare.
          </note>
          <note type="speaker">
            Anf. 24 INGVAR ERIKSSON (m):
          </note>
          <note>
            Herr talman! Jordbruksministern håller i stort med om problemens
            omfattning och tar upp detta med oljeväxtodlingen och även detta
            med rekryteringen och varroakvalstret.
          </note>
          <note>
            Jag tog faktiskt upp frågan om bekämpning av varroakvalstren
            redan för tio år sedan. Det är t.o.m.
          </note>
          <note>
            elva år sedan. Det är därför jag känner en viss bestörtning när
            jag tänker på den nonchalans som har visats från verkets sida
            när det gäller att pröva andra metoder. Man har från början bestämt
            sig för att detta inte går, och man har pekat på vad som har hänt
            i
          </note>
          <note>
            Europa. Men man har inte försökt från början. Det finns alltså
            biodlare, inte minst i Halland som jag känner väl till, som har
            kämpat för andra metoder och inte vunnit någon som helst förståelse
            för detta. Jag beklagar det. I Halland har de t.ex. helt utrotat
            andra bisjukdomar. De har den uppfattningen att det skulle gå
            med denna också.
          </note>
          <note>
            Men om man släpper efter så som Jordbruksverket har gjort i södra
            Sverige - för det är främst där olyckorna från början har hänt
            - där bitillsynsmännen inte fungerar, blir följderna sådana som
            de nu är. Vi befinner oss nu i en krissituation. Mot den bakgrunden
            är det klart att jag ser positivt på det som nu äntligen har börjat
            hända i verket, men jag känner ändå på mig att det inte kommer
            att räcka. Man har alltså gett upp bekämpningen av en smittsam
            husdjurssjukdom. Det är ett faktum, och det är djupt beklagligt.
          </note>
          <note>
            Det är riktigt att vi i höstas tog upp frågan om stöd till oljeväxterna.
            Men eftersom detta inte gick att klara på annat sätt ville vi
            att man skulle bedöma oljeväxterna som en miljövänlig gröda. Med
            facit i hand kan man nu se att de effekter som en bra oljeväxtodling
            i landet skulle haft när det gäller påverkan på binäringen skulle
            vara väldigt positiva. Därför är det väldigt oroande att oljeväxtodlingen
            sjunker så kraftigt som den nu gör. Jag vet att det förekommer
            forskning för att få fram nya sorter som ska kunna ge bättre skördar
            och på det sättet kanske leda till en bättre lönsamhet framöver.
            Men en god hjälp hade varit en form av miljöersättning, en positiv
            stimulans, just för att öka odlingen. Det hade varit möjligt om
            jordbruksministern hade velat ställa upp på detta.
          </note>
          <note>
            Det jordbruksministern säger om rekryteringen av biodlare är
            givetvis positivt, men jag har en orolig känsla av att om man
            inte lyckas få bort den här sjukdomen och om man inte lyckas få
            ett positivt resultat i binäringen kommer dessa unga odlare att
            ge upp, och det är ju väldigt negativt. Här har vi gemensamma
            intressen, jag vill gärna säga det, över alla partigränser att
            försöka åstadkomma något positivt. Men jag tycker tyvärr inte
            att jordbruksministern har kunnat visa på några tendenser i den
            vägen i den här debatten hittills.
          </note>
          <note>
            Anf. 25 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Bedömningen att utrotning av varroakvalster inte
            är möjlig gäller fortfarande. Det är en bedömning som är allmänt
            erkänd. För att utrota det här kvalstret måste alla smittade samhällen,
            inklusive smittade vilda bin, dödas, eftersom de alltid kan återinfektera
            tambina. Smittan är svår att upptäcka eftersom angreppen har varit
            ytterligt små. Smittspridningsrisken är dock naturligtvis beroende
            av bitätheten. Därför har Sverige haft lättare än t.ex.
          </note>
          <note>
            Belgien, som Ingvar Eriksson själv tog upp, att kontrollera spridningen
            av smittan. I Belgien har man ännu tätare mellan bisamhällena
            än vad vi har i Sverige. Inom Sverige kan vi se att det är i södra
            Sverige sjukdomen finns, medan den ännu inte har kommit till norra
            Sverige eftersom det är långt mellan bisamhällena där.
          </note>
          <note>
            Tyvärr tror jag att det än så länge är ett önsketänkande att
            man ska kunna åstadkomma en total utrotning av sjukdomen. Det
            betyder naturligtvis inte att jag accepterar det. Jag tror att
            det är så just nu, men
          </note>
          <note>
            Jordbruksverket har det här uppdraget. Det är klart att
          </note>
          <note>
            Jordbruksverket hela tiden också har uppdraget, och det känner
            de också, att hitta andra och om möjligt mer effektiva metoder
            för att utrota sjukdomen.
          </note>
          <note>
            Forskning och utveckling går ju hela tiden framåt.
          </note>
          <note>
            Vi ska väl inte tro att den inte går framåt på det här området.
            Därför kan vi inte säga hur det blir i framtiden. Men just nu
            ser det bekymmersamt ut på grund av det jag sade i mitt förra
            inlägg, nämligen att bina, till skillnad från korna och grisarna,
            flyger.
          </note>
          <note type="speaker">
            Anf. 26 INGVAR ERIKSSON (m):
          </note>
          <note>
            Herr talman! Jag håller med om att det är lite skillnad mellan
            kor och grisar och bin. Men för den skull är det ju inte omöjligt
            att se mer realistiskt på det hela. Det är tunt med biodlare i
            Sverige. De har varit dubbelt så många förr - både dubbelt så
            många bin och dubbelt så många biodlare. Därför menar jag att
            man borde ha varit mer frikostig när det gäller stöd till alternativa
            åtgärder. Det har funnits sådana förslag.
          </note>
          <note>
            Jag hoppas att jordbruksministern vill vara vänlig och sätta
            sig mer in i det. Jag kan också anvisa biodlare som är beredda
            att ge den informationen. Det skulle vara glädjande eftersom läget
            är så allvarligt i dag. Jag tror att jordbruksministern skulle
            ha vissa vinster att göra om hon verkligen tog de kontakter som
            jag kan hänvisa till.
          </note>
          <note>
            Så till detta med att ge upp kampen, som man så enkelt har gjort.
            Jag delar inte uppfattingen att det är omöjligt. Har man den uppfattingen
            från början som man hade redan 1989 att det var omöjligt - och
            jag har haft debatter med tidigare jordbruksministrar om detta
            - kommer man ju inte framåt. Det beklagar jag.
          </note>
          <note>
            Därför hade jag hoppats att jordbruksministern skulle kunna ta
            ett nytt grepp och tro mer på alternativa möjligheter i det här
            fallet.
          </note>
          <note>
            Sedan är det givetvis så att det är vissa svårigheter med vilda
            bin, men man får inte överdriva detta.
          </note>
          <note>
            Varför har det tagit 10-12 år innan hela Sverige är smittat?
            Man sade att inom ett par tre år skulle hela
          </note>
          <note>
            Sverige vara nedlusat av varroakvalstret. Men det hände inte.
            Det är mot den bakgrunden jag tycker att man ödmjukt ska analysera
            vad som har hänt, gärna erkänna de fel som är begångna och inför
            framtiden ta initiativ till nya lösningar.
          </note>
          <note>
            Anf. 27 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Nu är det inte så, Ingvar Eriksson, att vi inte
            har kontakt med biodlare. På varje område som vi hanterar på Jordbruksdepartementet
            har vi kontakter med näringen och de olika branschorganisationer
            som finns, inklusive biodlare. Självklart är det så. Men de har
            inte lyckats övertyga oss om att de s.k. alternativa metoderna
            är verksamma på det sätt som Ingvar Eriksson hävdar.
          </note>
          <note>
            Jag är inte själv expert, jag är politiker. Jag får expertutlåtanden
            och ska göra bedömningar. Hittills har jag tvingats göra den bedömningen
            att man med de metoder som finns i dag inte kan utrota kvalstret.
          </note>
          <note>
            Det kan jag mycket beklaga. Det är väl ingen som önskar att bin
            ska dö och utrotas.
          </note>
          <note>
            Varför har det då inte tagit så lång tid? Det kanske är en sådan
            där obesvarad fråga. Men det har ju också att göra med att Sverige
            är långt och att det är glest mellan vissa bisamhällen. Det sprids
            fortfarande, framför allt i södra och mellersta Sverige, medan
            det inte finns i norra Sverige. Och det ska vi vara tacksamma
            för.
          </note>
          <note>
            Självfallet ska vi ödmjukt analysera, och det är också det Jordbruksverket
            gör. Man försöker finna nya vägar hela tiden. Man tittar på om
            man kan ändra metoder, om man kan hitta alternativ som är bättre.
          </note>
          <note>
            Det är Jordbruksverkets uppdrag, och det gör man också. Vi kan
            båda bara hoppas att man så småningom kommer att lyckas med detta.
            På den punkten är vi fullständigt överens: Målet måste vara att
            man lyckas.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1999/2000:404 om förändring av inhysningssystem
            för värphöns
          </note>
          <note>
            Anf. 28 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Ingvar Eriksson har frågat mig om regeringen kommer
            att medge den nödvändiga revideringen av tidsplanen för omställningen
            av äggproduktionen i Sverige, samt om regeringen kommer med förslag
            om ekonomisk stimulans i form av bidrag, lån eller borgen, i syfte
            att möjliggöra en förtida omställning av äggproduktionen i Sverige.
          </note>
          <note>
            I dagsläget finns det knappt 6 miljoner värphöns i
          </note>
          <note>
            Sverige. Dispens från kravet på rede, sittpinne och sandbad har
            beviljats för ca 4 miljoner höns. Dispenserna kommer att successivt
            löpa ut under tiden fram till utgången av år 2002.
          </note>
          <note>
            När dispenserna löper ut kan producenterna ställa om till system
            för frigående höns eller till burar som uppfyller hönsens funktionskrav.
            De s.k. inredda burarna genomgår för närvarande ny teknikprovning
            och är ännu inte fritt tillgängliga för användning. Det första
            fabrikatet som prövas förväntas bli godkänt sommaren 2000 och
            övriga under år 2001.
          </note>
          <note>
            De inredda burarna kommer alltså att börja finnas tillgängliga
            på marknaden vid den tid då många dispenser löper ut. Efterfrågan
            på inredda burar kan då under en kortare period komma att överstiga
            tillgången. Det kan därför finnas behov av att tillåta äggproducenter
            som ingått avtal om köp av nya system i avvaktan på leverans av
            den nya inredningen fortsätta med sin produktion i befintliga
            burar. Krav kommer emellertid att ställas på att de befintliga
            burarna håller en hög djurskyddsnivå.
          </note>
          <note>
            Vad gäller den ekonomiska situationen har äggnäringen haft över
            tio år på sig att förbereda en omställning från de traditionella
            bursystemen. Många producenter har också redan ställt om till
            de olika system för frigående höns som finns att tillgå. Oavsett
            förbudet mot de traditionella burarna är i dag många av burarna
            av äldre modell och bör bytas ut.
          </note>
          <note>
            Inom ramen för Miljö- och landsbygdsprogrammet för Sverige åren
            2000-2006 avser Sverige att införa ett stöd till investeringar
            i jordbruksföretag. I
          </note>
          <note>
            normalfallet kan stöd ges med upp till 30 % av stödberättigade
            investeringskostnader. Detta stöd kan utgå till samtliga sektorer
            inom jordbruket. Även äggproducenter som ställer om till alternativa
            inhysningssystem kan därför vara berättigade till investeringsstöd.
          </note>
          <note type="speaker">
            Anf. 29 INGVAR ERIKSSON (m):
          </note>
          <note>
            Herr talman! Jag vill tacka jordbruksministern för svaret på
            interpellationen om förändring av inhysningssystemet för värphöns.
          </note>
          <note>
            Svaret innebär en redovisning av det inslag i handlingsplanen
            för en omläggning av den svenska äggproduktionen som nu pågått
            i över tolv år utan att ännu visa på någon egentlig framgångsrik
            lösning på det problem man avsåg att klara av.
          </note>
          <note>
            Jordbruksministern talar om att dispenser från kravet på rede,
            sittpinne och sandbad i nya burar givits, men att dessa successivt
            kommer att löpa ut under tiden fram till utgången av år 2002.
            Då dispenserna löper ut menar jordbruksministern att producenterna
            ska kunna gå över till system för frigående höns eller till burar
            som uppfyller funktionskraven.
          </note>
          <note>
            Hur detta ska kunna ske som avsetts är en gåta, då ännu inga
            inredda burar godkänts för användning. För närvarande pågår provning
            av ny teknik, och det första fabrikatet som prövas förväntas bli
            godkänt nu i sommar och övriga först nästa år.
          </note>
          <note>
            Helt uppenbart finns ytterligare problem att lösa innan marknaden
            i välbehövlig konkurrens kan erbjuda de alternativ som såväl producenter
            som finansiärer - jag tänker då på bankerna - är beredda att satsa
            på finns tillgängliga.
          </note>
          <note>
            Jordbruksministern säger också som svar på min fråga om revidering
            av tidsplanen att äggproducenter som ingått avtal om köp av nya
            system i avvaktan på leverans av den nya inredningen ska kunna
            få fortsätta att producera i befintliga burar. Det är väl gott
            och väl.
          </note>
          <note>
            Men statsrådet är också kritisk till att 10-12 år förflutit utan
            att omläggningen från de traditionella burarna till de nya inredda
            kommit till stånd. Med tanke på att forskning och försök kring
            de inredda bursystemen först efter beslut 1997 kom i gång för
            fullt är det inte konstigt att så lite skett. Problemen är stora.
          </note>
          <note>
            En annan betydelsefull faktor är givetvis den under lång tid
            rådande låga lönsamheten inom äggproduktionen. Detta är i dagsläget
            också ett mycket allvarligt problem. Varken bankerna eller producenterna
            är beredda att med så låg lönsamhet som den nu rådande göra de
            ekonomiska satsningar som näringsgrenen behöver för att klara
            omställningen. Risken är mycket stor att många lägger av i stället.
          </note>
          <note>
            Även om jordbruksministern ställer i utsikt att medel inom ramen
            för Miljö- och landsbygdsprogrammet för Sverige åren 2000-2006
            ska kunna gå även till äggproducenters framtidssatsningar ser
            jag det som orealistiskt att klara de ambitioner som den svenska
            regeringen och för den delen också riksdagen har haft och har
            för omställningen. Det är fråga om investeringar på totalt minst
            mellan 500 och 700
          </note>
          <note>
            miljoner kronor för att klara omställningen för ca 4,5
          </note>
          <note>
            miljoner hönsplatser inom några få år.
          </note>
          <note>
            Herr talman! Frågan måste nu bli: Har jordbruksministern några
            tankar kring hur omställningssträvandena i praktiken ska kunna
            bli framgångsrika, sett mot bakgrund av den reella verklighet
            jag här har tagit upp?
          </note>
          <note>
            Dessutom är frågan om ifall jordbruksministern fortfarande har
            inställningen att den svenska äggproduktionen framöver ska leva
            kvar i nuvarande omfattning i hög grad berättigad i den nu aktuella
            situationen.
          </note>
          <note>
            Anf. 30 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Det är ju så att de 3,7 miljoner hönsplatser som
            ska bytas ut inte kommer att bytas ut under ett enda år. Dispenserna
            löper ju successivt ut, och över 1 miljon hönsplatser berörs redan
            år 2001.
          </note>
          <note>
            Man får heller inte glömma att de inredda burarna inte är det
            enda alternativa systemet för producenterna. Högbeläggningssystemen
            för frigående höns godkändes hösten 1998. Det finns också olika
            former av lågbeläggningssystem att välja på.
          </note>
          <note>
            Återigen undrar jag, liksom i min föregående debatt med Ingvar
            Eriksson, vad Ingvar Eriksson egentligen vill. Jag förstår det
            inte riktigt. Jag kan ana att det under allt detta - precis som
            1998 när vi i jordbruksutskottet diskuterade den nya djurskyddslagen
            -
          </note>
          <note>
            finns en grundläggande kritik mot djurskyddslagens konsekvenser
            på det här området. Vi har sedan 1988, när beslutet fattades,
            haft tolv år på oss, men som alltid är det först när man riktigt
            sätter tummen i ögat på en näring som den förstår att det är allvar.
            Nu är det allvar, och nu ska det ske.
          </note>
          <note>
            Vad mer vill Ingvar Eriksson att regeringen ska göra? Jordbruksverket
            arbetar med övergångsregler, och regelverket är nu föremål för
            remiss. Vi kommer att kunna stödja övergången ekonomiskt genom
            det nya miljö- och landsbygdsstödet. Vad mer ska jag göra? Är
            det inte i själva verket så att Ingvar Eriksson ogillar det beslut
            som sade att de gamla och dåliga traditionella burarna ska upphöra?
          </note>
          <note type="speaker">
            Anf. 31 INGVAR ERIKSSON (m):
          </note>
          <note>
            Herr talman! Jag tar först upp det sista, att jag skulle vilja
            behålla de gamla och dåliga burarna.
          </note>
          <note>
            Nej, förvisso inte, fru jordbruksminister, men man måste faktiskt
            kunna visa att man har ett bättre alternativ, som är långsiktigt
            gångbart och som man kan få investerare att satsa på. Annars står
            vi och stampar på samma fläck, och resultatet kommer bara att
            bli att svensk äggproduktion minskar, på sikt kanske så kraftigt
            att vi blir väldigt beroende av import av ägg.
          </note>
          <note>
            Jordbruksministern svarar inte på frågan om hon är beredd att
            kämpa för att vi ska behålla nuvarande omfattning av äggproduktionen
            i landet.
          </note>
          <note>
            Det är uppenbart att man måste ge näringen tid i ett läge där
            det inte finns några alternativ framme. Att i praktiken på två
            till tre år byta ut alla hönsplatser är, som jag ser det, omöjligt.
            Vi är i utskottet ganska överens om tagen, men jag tror att man
            måste ge näringen möjlighet att gå fram successivt, steg för steg.
            Det är i många fall fråga om stora producenter.
          </note>
          <note>
            Låt dem få tid att bygga om steg för steg, ett hus i sänder,
            så att de får viss tid på sig.
          </note>
          <note>
            Jag bedömer att det kommer att ta mellan fem och sju år att i
            praktiken genomföra detta. Vi kan jämföra med vad som gäller i
            övriga EU, där man har tid på sig fram till år 2012 för att göra
            denna omställning.
          </note>
          <note>
            Jag undrar om jordbruksministern inte är beredd att titta lite
            grann på en lösning som kan ge näringen en chans. Jag tror att
            verkligheten är sådan att man blir tvungen till detta. Jag är
            mycket väl medveten om att jordbruksministern inte vill avstå
            från att sätta tummen i ögat på näringen, men jag är rädd för
            att jordbruksministern lär bli tvungen att avstå från det om man
            inte ser verkligheten som den är.
          </note>
          <note>
            Anf. 32 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! "Verkligheten som den är" - det är att de som producerar
            ägg har haft tid på sig sedan
          </note>
          <note>
            1988 att ställa om systemen. Förvisso fanns det då inte några
            andra inredda burar än de som ingick i studier som leddes av Tauson
            i Uppsala, men man hade möjlighet att gå över till system med
            frigående höns. Det är också många som har gjort det. Vi beräknar
            att mellan 20 och 25 % av det totala antalet inhysningssystem
            är system med frigående höns. Det finns ett intresse för sådana,
            och det intresset kommer säkert att öka när vi så småningom inom
            EU kommer att fatta beslut om en märkning av äggen. Det kommer
            om kommissionens förslag går igenom sannolikt att göras skillnad
            mellan ägg från ute frigående höns, inne frigående höns och burhöns.
          </note>
          <note>
            Man kommer att klassificera de olika typerna av burar för burhöns
            i inredda burar och gamla traditionella burar. Detta är också
            en metod att från konsumenternas sida sätta press på producenterna.
            Enligt undersökningar som vi har gjort i Sverige tror alltför
            många konsumenter i dag att de köper ägg från frigående höns trots
            att de i själva verket köper ägg från burhöns. Jag tror att märkning
            kommer att ha en bra effekt på detta.
          </note>
          <note>
            Det är vidare så att Sverige har en unik prövning av ny teknik.
            Folk från olika delar av EU har kommit och tittat på den. Den
            är ett sätt att se till att de nya metoder och system som introduceras
            verkligen är bra och håller på sikt. Det är därför viktigt att
            hålla fast vid prövning av ny teknik också när det gäller burar.
          </note>
          <note>
            Jag vill tillägga att jag tycker att det är särskilt glädjande
            att Sverige också i det här avseendet har gått före i EU. Jag
            bor själv granne med Pelle o. Lisa
          </note>
          <note>
            AB, ett företag som har de nya typerna av burar. Man har kommit
            dit från alla EU:s olika hörn och studerat dessa. Resultatet blev
            att vi jordbruksministrar kunde fatta ett beslut som innebär att
            man också i de andra
          </note>
          <note>
            EU-länderna på sikt kommer att tvingas gå ifrån de gamla och
            dåliga burarna för att anamma den svenska idén. Jag tycker att
            vi ska vara ganska glada och kanske en smula stolta över detta.
          </note>
          <note>
            För övrigt vill jag naturligtvis att vi ska kunna fortsätta att
            producera svenska ägg på samma vis som vi har gjort. Vi är i dag
            i stort sett självförsörjande utom vad gäller påsken. Det är min
            ambition att vi ska fortsätta att vara det.
          </note>
          <note type="speaker">
            Anf. 33 INGVAR ERIKSSON (m):
          </note>
          <note>
            Herr talman! Jag tackar för det sista beskedet, att jordbruksministern
            är beredd att kämpa för att svensk äggproduktion ska behålla sitt
            grepp om den svenska marknaden. Med tanke på alla de problem bl.a.
            med salmonella på andra håll som vi ofta har fått höra talas om
            är det väldigt angeläget att vi klarar den uppgiften. Det är också
            därför som jag är så angelägen om att vi måste vara realistiska
            och ge svenska äggproducenter chansen att klara denna viktiga
            uppgift.
          </note>
          <note>
            Vi vet att lönsamheten i dag är väldigt låg. Om vi sätter konsumtionsindex
            1990 till 100, är det i dag i allmänhet 128. Om äggprisindex var
            100 år 1990 är det 108 för konsumenterna i dag. Priset har inte
            gått upp mer. Motsvarande producentindex är i dag 81.
          </note>
          <note>
            Det vittnar om den dåliga lönsamheten. Det är inte trovärdigt
            att räkna med en så snabb omställning som man kräver, med tanke
            på de enorma kostnader som det innebär.
          </note>
          <note>
            Mot denna bakgrund behövs det stimulanser för att klara de investeringar
            som måste till. Jag är också ganska övertygad om att det behövs
            en reviderad plan över hur snabbt det i praktiken ska kunna gå
            till.
          </note>
          <note>
            Det är uppenbart att det är marknaden som avgör.
          </note>
          <note>
            Är konsumenterna beredda att betala ett merpris löser sig problemet,
            men det importeras ju också ägg utifrån. Sådana har tidvis kommit
            in på ett ganska osunt sätt från grannlandet Finland. Frågan är
            om jordbruksministern har styrkan att klara det problemet, så
            att man kan få konkurrera på rimligt lika villkor. Det är helt
            avgörande för om vi ska lyckas med ambitionen att få ett bättre
            inhysningssystem för värphönsen i den framtida svenska äggproduktionen.
          </note>
          <note>
            Jag hoppas att jordbruksministern tar allvarligt på det här.
            Jag tror nämligen att det inte är lika enkelt som statsrådet har
            för sig att det är.
          </note>
          <note>
            Anf. 34 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Beträffande en reviderad plan vill jag säga att
            det i praktiken är en sådan som Jordbruksverket just nu gör när
            det ser över hur övergångsreglerna ska utformas. Men det betyder
            inte att vi kan dra ut på övergången och att vi kommer att godkänna
            att man håller på med de gamla burarna i all oändlighet. De ska
            bort.
          </note>
          <note>
            Vi ska också göra allt vad vi kan för att ekonomiskt bistå dem
            som nu är beredda att genomföra en övergång. De som behöver dispens
            ska under vissa villkor kunna få det, inte generellt. Det kan
            kallas en reviderad tidsplan, om det känns bättre så.
          </note>
          <note>
            Importen har framför allt kommit från Finland, och den har inte
            nämnvärt påverkat totalen, utan det är mera i gränstrakterna som
            den förekommer. Ett av de stora problemen tycker jag är marknadsföringen,
            som är handelns och producenternas ansvar. Den har kanske inte
            till fullo fungerat. Det ser man på de undersökningar som visar
            att konsumenterna tror att de köper sprättägg och ägg från frigående
            höns medan det i själva verket är fråga om traditionella burhönsägg.
          </note>
          <note>
            Därför kommer jag att själv leda en grupp för svensk mat, och
            jag kommer att kalla till ett första sammanträde nu inom kort,
            för att visa och försöka göra tydligt för konsumenterna skillnaden
            mellan svensk produktion och import. Det är inte så att vi ska
            använda några pekpinnar mot konsumenterna. Det är alltid deras
            fria vilja som gäller. De ska få välja själva utifrån olika alternativ.
            Men för att kunna göra ett fritt val måste man veta. Man måste
            då också veta det mervärde som den svenskproducerade maten har
            jämfört med den importerade. Det vill jag gärna vara med och synliggöra
            och tydliggöra.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellationerna 1999/2000:376
          </note>
          <note>
            och 379 om maxtaxa och allmän förskola m.m.
          </note>
          <note>
            Anf. 35 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Maria Larsson har frågat mig om maxtaxans konsekvenser
            när det gäller
          </note>
          <note>
            1. i vilken utsträckning regeringen har räknat med en ökad verksamhetsnivå
            för kommunerna när medel avsattes för maxtaxan i vårpropositionen,
          </note>
          <note>
            2. om tilläggsanslag kommer att ges till kommunerna om förslaget
            visar sig vara underfinansierat,
          </note>
          <note>
            3. om förslag kommer att läggas om en maxgräns för barns vistelsetid
            i daghem,
          </note>
          <note>
            4. om kommuner som inte inför maxtaxan kommer att få del av medlen
            för kvalitetsförbättringar inom barnomsorgen,
          </note>
          <note>
            5. om medlen som avsatts för kvalitetshöjande åtgärder i stället
            kan användas för att finansiera det ökade omsorgsbehovet.
          </note>
          <note>
            Gunilla Tjernberg har frågat mig om den allmänna förskolan även
            gäller för vistelse i familjedaghem de avgiftsfria timmar som
            reformen gäller samt vilka åtgärder som ska vidtas för att klarlägga
            vem som ska betala den uppkomna kostnaden för skjutsning av fyra-
            och femåringar från hemmet eller familjedaghemmet till förskolan.
          </note>
          <note>
            Jag besvarar interpellationerna i ett sammanhang.
          </note>
          <note>
            Regeringen kommer inom kort att förelägga riksdagen en särskild
            proposition om maxtaxa och allmän förskola m.m. Jag kommer därför
            här att endast i korthet kommentera frågorna och vill i övrigt
            hänvisa till den kommande propositionen.
          </note>
          <note>
            Regeringen har i årets ekonomiska vårproposition beräknat medel
            för ett stegvist införande av en allmän förskola för fyra- och
            femåringar, förskoleverksamhet för barn vars föräldrar är arbetssökande
            eller föräldralediga, en maxtaxa inom barnomsorgen samt medel
            för kvalitetssäkrande åtgärder till de kommuner som inför maxtaxan.
            Kostnaden för hela reformen har beräknats till 5,6 miljarder kronor.
          </note>
          <note>
            Att innan reformen om maxtaxan trätt i kraft göra beräkningar
            om volymökningar och förändringar i omsorgstider är knappast möjligt.
            Svenska Kommunförbundet har försökt att utifrån olika antaganden
            göra sådana beräkningar och har i ett par rapporter kommit fram
            till olika resultat. Själv föredrar jag att bygga på empiriskt
            material, sedan reformen fått verka en tid. Därför kommer vi i
            regeringen att förorda en noggrann uppföljning av reformen.
          </note>
          <note>
            De beräknade medlen för kvalitetssäkrande åtgärder inom barnomsorgen
            är uttryckligen avsedda till de kommuner som inför maxtaxan. Regeringen
            återkommer i den särskilda propositionen med närmare detaljer
            i denna fråga.
          </note>
          <note>
            Barns vistelsetider inom förskoleverksamheten är i dag i genomsnitt
            31 timmar i veckan. Såväl längre som kortare vistelsetider förekommer.
            Barn vars föräldrar är arbetssökande eller föräldralediga ska
            garanteras en minsta vistelsetid om tre timmar dagligen.
          </note>
          <note>
            För övriga barn gäller att förskoleverksamhet och skolbarnsomsorg
            ska tillhandahållas i förhållande till föräldrars förvärvsarbete
            eller studier. Regeringen har inga avsikter att ändra denna sedan
            länge gällande lagstiftning. Hur barns vistelsetider påverkas
            av maxtaxan bör bli en fråga för reformens uppföljning.
          </note>
          <note>
            Alla barn i åldern fyra och fem år kommer, enligt regeringens
            förslag, att erbjudas avgiftsfri förskola minst 525 timmar om
            året. Enligt min mening är det en självklarhet att erbjudandet
            om den allmänna förskolan ska omfatta alla barn i dessa åldrar.
            Sedan är det föräldrarna och inga andra som avgör om barnet ska
            delta.
          </note>
          <note>
            Kommunerna har inte någon lagstadgad skyldighet att erbjuda skjuts
            till förskolan och inte heller till förskoleklassen. Det är dock
            viktigt att kommunerna ansvarar för att barnen kan utnyttja den
            tilldelade platsen i förskolan. Frågan kommer att behandlas närmare
            i propositionen.
          </note>
          <note>
            När det gäller de närmare detaljerna runt dessa och andra frågor
            som rör maxtaxa och allmän förskola m.m. vill jag återigen hänvisa
            till den kommande propositionen som beräknas kunna föreläggas
            riksdagen redan i slutet av maj.
          </note>
          <note type="speaker">
            Anf. 36 MARIA LARSSON (kd):
          </note>
          <note>
            Herr talman! Jag ber att få tacka statsrådet för svaret. Det
            ankom i god tid, flera dagar i förväg, vilket jag uppskattar.
            Dock hade jag uppskattat om statsrådet inte hade buntat ihop flera
            interpellationer i samma svar. Dessutom tycker jag att frågeområdena
            går att särskilja ganska tydligt i det här fallet.
          </note>
          <note>
            Ännu mer hade jag uppskattat om svaret hade bringat klarhet i
            mina frågeställningar. Men statsrådet nöjer sig med att hänvisa
            till kommande proposition i slutet av maj. Eftersom det är så
            nära förestående måste det väl ändå vara så att statsrådet har
            ett hum om innehållet när nu beredningen är i gång på högvarv.
          </note>
          <note>
            Herr talman! Ingegerd Wärnersson menar att det är svårt att förutsäga
            i vilken utsträckning som omsorgsbehovet kommer att öka ute i
            kommunerna.
          </note>
          <note>
            Statsrådet underkänner Kommunförbundets beräkningar och vill
            själv se resultatet innan besked kommer. Det menar jag är fullkomligt
            skandalöst. Självklart måste regeringen kunna ge ett besked till
            kommunerna, en signal om vad det är som ska gälla.
          </note>
          <note>
            Om omsorgsbehovet ökar markant och de av regeringen med stödpartier
            avsatta medlen inte räcker måste finansieringsprincipen gälla
            fullt ut. Eller har
          </note>
          <note>
            Ingegerd Wärnersson någon annan avsikt? Det kan inte vara så
            ytterligare en gång att kommunerna ska stå för fiolerna och de
            ökade kostnaderna i en totalt genomreglerad socialiseringsverksamhet.
          </note>
          <note>
            Är statsrådet beredd att säga att finansieringsprincipen kommer
            att tillämpas, eller ska kommunerna stå för kostnaderna utöver
            statsbidraget? Tala om det för alla kommunpolitiker som nu försöker
            beräkna sina kostnader och lägga fram en budget för år 2001, 2002
          </note>
          <note>
            och 2003. Det är den problematik man sitter med ute i kommunerna.
            Det måste vara klart från regeringen vad det är som gäller.
          </note>
          <note>
            Jag oroar mig stort för framför allt två saker när det gäller
            maxtaxan. Det första handlar om bristen på valfrihet för kommunerna.
            I själva verket är detta ett brott mot den kommunala självstyrelsen.
            Man åläggs en verksamhet men får inte själv utforma den, utan
            den genomregleras av en rad detaljregleringar. Det är också en
            brist på valfrihet för de enskilda familjerna.
          </note>
          <note>
            Varför vill Ingegerd Wärnersson ge 80 000-
          </note>
          <note>
            100 000 kr per år till den förälder som har sitt barn på dagis
            men inte ett öre till den förälder som har sitt barn hemma eller
            hos en privat dagmamma?
          </note>
          <note>
            Varför har Ingegerd Wärnersson - som jobbat som rektor, med det
            rättvisepatos som brukar vara ett honnörsord för alla rektorer
            - bara kvar ett solidaritetspatos med partiet? Jag tror faktiskt
            inte att alla sledamöter här i riksdagen i själ och hjärta tycker
            att maxtaxan är det bästa som har hänt på familjepolitikens område.
          </note>
          <note>
            Det andra som jag oroar mig över är kvaliteten ur ett barnperspektiv.
            Är det rimligt, Ingegerd Wärnersson, att barn har och får arbetsdagar
            på dagis på upp till tio timmar? Vilken treåring orkar det, och
            vilken treåring behöver det? Hyser Ingegerd Wärnersson några farhågor
            om att barn i något fall har för lång vistelsetid, dvs. mer än
            vad som gagnar barnet?
          </note>
          <note>
            När regeringen nu ivrar att få ut alla på arbetsmarknaden mycket
            och länge finns det risk att det kan ske på barnens bekostnad.
            Vad anser Ingegerd Wärnersson vara en maxtid för dagisdag?
          </note>
          <note type="speaker">
            Anf. 37 GUNILLA TJERNBERG (kd):
          </note>
          <note>
            Herr talman! Jag får börja med att tacka skolministern för svaret.
            Skolministern har valt att sammanföra svaret på min interpellation
            som rör den allmänna förskolan med ett svar på Maria Larssons
            interpellation som rör maxtaxan.
          </note>
          <note>
            Jag tvingas då konstatera att skolministern väljer att med endast
            14 rader kommentera de två - som jag uppfattar det - viktiga frågor
            som jag har ställt till skolministern. Eftersom det har gått lång
            tid sedan reformen första gången aviserades kunde man möjligtvis
            vänta sig att skolministerns svar skulle ge något mer än vad det
            gör.
          </note>
          <note>
            Herr talman! Regeringens aviserade reform maxtaxa innehåller
            enligt vad som har presenterats olika delar som ska införas vid
            olika tidpunkter. Min avsikt är att endast diskutera den del som
            rör allmän förskola, som ska omfatta 525 timmar om året och vara
            avgiftsfri för fyra- och femåringar.
          </note>
          <note>
            Regeringen säger att det ska vara obligatoriskt för kommunerna
            att anordna allmän förskola men att den ska vara frivillig för
            barnen. Det är alltså en skillnad mot maxtaxan, som enligt regeringens
            presentation ska vara frivillig för kommunerna.
          </note>
          <note>
            De resonemang som regeringen för kring barns olika pedagogiska
            förberedelser före skolstarten förs fram som ett huvudargument
            för genomförandet av allmän förskola. I en precisering som regeringen
            gör av konsekvenserna av reformen beskriver regeringen att den
            berör främst landsbygdskommuner, övriga mindre kommuner, barn
            till föräldralediga, invandrarbarn, barn i utsatta bostadsområden
            och barn till hemarbetande, och det är just det som jag önskar
            diskutera i dag.
          </note>
          <note>
            Herr talman! Hur kan det se ut i en liten glesbygdskommun? Ja,
            jag ska ta ett exempel - Hössjö som ligger utanför Umeå. Där har
            man lagt ned daghemmet, och familjedaghem är den omsorgsform som
            finns att tillgå. Men det kan ju också vara så att familjedaghem
            är en omsorgsform som många föräldrar önskar för sina barn; det
            är en omsorgsform som ger trygghet till barn och till vuxna. Man
            tycker att det är en alldeles utomordentligt bra verksamhet. Barnen
            och de vuxna trivs med varandra, och man känner trygghet.
          </note>
          <note>
            Skolministern säger i sitt svar på min första fråga:
          </note>
          <note>
            "Enligt min mening är det en självklarhet att erbjudandet om
            den allmänna förskolan ska omfatta alla barn i dessa åldrar."
            Ja, det har jag också utgått ifrån att regeringen anser. Men skolministern
            svarar inte på frågan om det gäller också alla omsorgsformer.
            Det är det min fråga i dag handlar om.
          </note>
          <note>
            Sedan tillägger skolministern att det är föräldrarna och inga
            andra som avgör om barnet ska delta. Ja, min förhoppning är att
            det är skolministerns uppfattning att det är föräldrarna som ska
            avgöra vilken omsorgsform barnet ska ha. Men det får också en
            konsekvens; det är ju just detta som är den springande punkten.
            Vad som erbjuds, vilken omsorgsform det handlar om, avgör också
            hur stort deltagandet blir.
          </note>
          <note>
            Därmed är det också avgörande för hur många barnfamiljer som
            tar del av en reform som man är med och skattefinansierar. Detta
            måste skolministern ge svar på.
          </note>
          <note>
            Min andra fråga återkommer jag till i min replik, eftersom den
            är avhängig skolministerns svar på min första fråga, som alltså
            är: Kommer reformen att omfatta även familjedaghem när det gäller
            tre timmars avgiftsfri omsorg för fyra- och femåringar?
          </note>
          <note type="speaker">
            Anf. 38 ANDERS SJÖLUND (m):
          </note>
          <note>
            Herr talman! Gunilla Tjernberg har ställt ett antal relevanta
            frågor kring den s.k. allmänna förskolan som rör olika kostnader
            och frihetsgrader i systemet.
          </note>
          <note>
            Jag väljer här att ta upp frågan ur ett rent pedagogiskt perspektiv.
          </note>
          <note>
            Det vi hittills sett av förslaget säger att det ska vara obligatoriskt
            för kommunerna att anordna förskolan, att den ska vara avgiftsfri
            och att den ska omfatta
          </note>
          <note>
            525 timmar om året eller tre timmar per dag. I övrigt sägs ingenting
            om innehållet utan man hänvisar till propositionen som kommer
            nu i maj.
          </note>
          <note>
            Min fråga blir då: Vad syftar den allmänna förskolan till egentligen?
            Vilka problem vill skolministern lösa med hjälp av den allmänna
            förskolan? Vilken skillnad i pedagogisk uppläggning blir det mellan
            den vanliga förskolan för 4-5-åringar och de här tre timmarna?
            Siktar den allmänna förskolan på en direkt skolförberedande verksamhet
            med större tonvikt på läsningens och matematikens mysterier osv.,
            eller är den allmänna förskolan att se som ett förstadium till
            förskoleklassen? Ser vi här ett första steg mot en tolvårig skola
            från fyra till sexton år? Behöver lärarutbildningarna förnyas
            som ett resultat av reformen?
          </note>
          <note>
            Ja, herr talman, frågorna blir många därför att vi hittills inte
            sett något av vilket innehållet i den allmänna förskolan ska vara.
            Jag har förståelse för att skolministern inte i detalj kan beskriva
            hur det blir när propositionen så småningom kommer, men det vore
            ändå intressant att höra några synpunkter som kan kasta lite ljus
            över de pedagogiska tankar som utgör grundfilosofin bakom den
            aviserade förskolan.
          </note>
          <note>
            Grundskolans kvalitet behöver onekligen höjas, varför man kan
            fråga sig om en reform av det här slaget är den viktigaste av
            alla. Vi har i dag en skolplikt som är nio år och en frivillighet
            i förskoleklassen.
          </note>
          <note>
            De allra flesta barn går också i förskoleklass - ungefär 75 %
            av våra barn går i någon form av barnomsorg.
          </note>
          <note>
            Visst är det så att barnen i tidigare år är väldigt receptiva
            och har inlärningsmöjligheter som är fantastiska. Men frågan är
            om slutprodukten - produkten i slutet av utbildningskedjan - blir
            bättre med en allmän förskola. Jag tillåter mig faktiskt att tvivla
            på det. Om inte grundskolan förmås blir bättre än den är i dag
            är sådana insatser i ett tidigare skede tämligen bortkastade enligt
            mitt sätt att se. Barn måste få vara barn, där leken och den trygga
            omsorgen sätts i främsta rummet. Tids nog och mycket individuellt
            mognar barnens intresse och förmåga att tillgodogöra sig det som
            är skolans huvuduppgift att tillhandahålla, nämligen kunskap och
            bildning. Den överpedagogiserade vardagen - som jag väljer att
            kalla det - för barnen tror jag faktiskt i många stycken motverkar
            det goda syfte som man har.
          </note>
          <note>
            Herr talman! Jag är intresserad av att lyssna till skolministerns
            motiveringar till den allmänna förskolan, motiveringar som sträcker
            sig längre än att man vill ge alla barn möjlighet att gå i densamma.
          </note>
          <note>
            Vad är själva grunden till detta, vari ligger den pedagogiska
            vinsten och vilka pedagogiska konsekvenser får reformen för det
            övriga skolväsendet?
          </note>
          <note>
            Anf. 39 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Jag förstår att samtliga interpellanter är nyfikna
            på hur den slutliga produkten ska se ut i propositionen. Givetvis
            hade det varit roligare för mig också om jag hade kunnat tala
            mera i detaljer. Men arbetet befinner sig i det läget att jag
            precis innan jag gick till den här debatten hade den första inrättningen,
            som vi kallar det, för propositionen. Det innebär att jag i dag
            för första gången har sett det som kommer att vara vårt förslag
            när det nu går ut på en stor
          </note>
          <note>
            "delning".
          </note>
          <note>
            Den stora "delningen" kommer att omfatta flera organ inom departementen
            och andra. En hel del av de frågeställningar som interpellanterna
            här har tagit upp finns givetvis i det förslag jag har lagt fram,
            men det kan också innebära att de som nu tittar närmare på förslaget
            kommer att framföra avvikande mening. Det förslag som jag nu skickar
            ut på "delning" kanske därför inte blir det slutliga förslaget
            i propositionen.
          </note>
          <note>
            Det är alltså en omöjlighet att svara på en del frågor. Det är
            mycket möjligt att jag har precis samma uppfattning som ni här
            har fört fram, men jag kan alltså i dag inte säga: Så här blir
            det. Däremot kan jag berätta om frågan över huvud taget kommer
            att nämnas i propositionen. Det kan kanske vara ett sätt att hantera
            det.
          </note>
          <note>
            Herr talman! Jag vet att det här är ett svårt läge, men propositionen
            kommer om några veckor, och så här går det till i det formella
            beredningsarbetet, så det är inte fråga om någon illvilja från
            min sida - det vill jag understryka.
          </note>
          <note>
            Volymökningen och dess konsekvenser har givetvis diskuterats.
            Kommunförbundet har tittat på det.
          </note>
          <note>
            När man föreslår en så stor reform, som omfattar allt från maxtaxa
            till allmän förskola, är det oerhört viktigt att det görs uppföljningar
            och utvärderingar av vad som är bra och vad som är dåligt, vilka
            de ekonomiska konsekvenserna blir osv. Detta är för mig en självklarhet
            när man genomför den här typen av reform. Skrivningarna runt det
            får jag alltså komma tillbaka till.
          </note>
          <note>
            Hur blir det med tiden - kommer kommunerna att ha en möjlighet
            att förbereda sig, har det frågats här.
          </note>
          <note>
            Det tror jag att de kommer att ha, eftersom förslaget kommer
            att lämnas till riksdagen den 30 maj. Jag är övertygad om att
            man hinner med att förbereda sig inför exempelvis maxtaxan, som
            kommer den
          </note>
          <note>
            1 januari 2002. Valfriheten nämndes. Som ni själva kommenterade
            är maxtaxan frivillig för kommunerna, medan den allmänna förskolan
            är obligatorisk. Där finns ju ändå en form av valfrihet.
          </note>
          <note>
            Också frågor om kvaliteten ställdes. Vad är rimligt? Hur många
            timmar kan ett barn vistas på daghem för att man ska kunna säga
            att det mår bra eller dåligt? Jag tycker att varje förälder ska
            fundera över vad de tycker passar deras barn. Barn är ju också
            olika. Det beror också på vad föräldrarna gör, t.ex.
          </note>
          <note>
            om de är yrkesarbetande.
          </note>
          <note>
            Statistiken i dag visar att genomsnittstiden på daghem är ungefär
            sex timmar om dagen, alltså 31
          </note>
          <note>
            timmar i veckan. Men det finns också en stor del som har betydligt
            färre timmar. Några använder kanske den fulla tiden på åtta timmar.
            Detta varierar. Men det viktiga är att det är en fråga för varje
            förälder att se till sitt eget barn och ta ställning till hur
            mycket man ska arbeta.
          </note>
          <note>
            Det var många frågor att besvara, så jag får återkomma i nästa
            replik.
          </note>
          <note type="speaker">
            Anf. 40 MARIA LARSSON (kd):
          </note>
          <note>
            Herr talman! Statsrådet hinner inte besvara alla frågorna. Det
            i sig indikerar väl att det är lite knasigt att slå ihop interpellationer
            på det här sättet, när så många frågor hänger i luften.
          </note>
          <note>
            Uppföljning av reformer är en självklarhet. Det är nästan så
            självklart att det inte behöver uttalas. Men fortfarande kvarstår
            problemen för kommunerna att hantera detta, eftersom de inte vet
            om finansieringsprincipen kommer att tillämpas. På den punkten
            fick jag inga svar alls av statsrådet, så jag upprepar den frågan.
          </note>
          <note>
            Valfriheten för kommunerna är en chimär. Vilken kommun har i
            dag råd att avstå ifrån den stora pengapåse som regeringen lockar
            med om man genomför regeringens politik? Inte ens de borgerligt
            styrda kommunerna kommer att kunna göra det, eftersom de helt
            enkelt inte har råd att avstå. Det är i princip inget fritt val
            för kommunerna. Det måste man tala om i klartext. Man kan tala
            om frivillighet, men den är enbart en chimär.
          </note>
          <note>
            Jag uppskattar att Ingegerd Wärnersson uttalar en respekt för
            familjens fria val. Men i det borde också ligga att föräldrar
            som inte väljer offentligt producerad barnomsorg ändå ska kunna
            få utdelning i form av att de får använda sig av de resurser som
            har ställts till svenska föräldrars förfogande. Inte enbart den
            offentligt producerade barnomsorgen ska omfattas, utan föräldrarnas
            val ska också respekteras i ekonomiskt hänseende.
          </note>
          <note>
            Här går den stora skiljelinjen mellan Ingegerd
          </note>
          <note>
            Wärnersson och den kristdemokratiska politiken.
          </note>
          <note>
            Föräldrarnas val måste vara giltigt också i ekonomiskt hänseende.
            Den väg man väljer ska kunna generera ett visst ekonomiskt tillskott.
            Man ska inte exkluderas från alla subventioner bara för att man
            gör ett val som inte överensstämmer med regeringens politik.
          </note>
          <note>
            När det gäller frågan om vistelsetid tolkar jag
          </note>
          <note>
            Ingegerd Wärnerssons svar som att en vistelsetid mellan sex och
            sex är acceptabel för ett barn, eftersom de flesta dagis har öppet
            dessa tider. Det finns ingen gräns, utan det är upp till föräldrarna
            att avgöra.
          </note>
          <note>
            Regeringen är inte beredd att gå in och opinionsbilda på det
            här området. En maximal tid för föräldrar i arbete är ju vad som
            ligger till grund för reformen.
          </note>
          <note>
            Det sägs ganska klart ut i vårpropositionen.
          </note>
          <note>
            Jag vill lägga till en fråga som jag inte hann med i mitt första
            anförande. Regeringen delar ju i sin godhet ut extra kvalitetsförstärkningspengar
            till kommunerna, mer personal, alltså. Det är jättebra, för det
            behövs. Men varför, Ingegerd Wärnersson, är det bara de kommuner
            som inför maxtaxan som får del av pengarna?
          </note>
          <note>
            Ponera att någon kommun anser sig ha råd att avstå. Då får man
            inte del av kvalitetsförstärkningspengarna. Jag vill ha en förklaring
            till detta.
          </note>
          <note>
            Varför har de kommuner som väljer att inte införa maxtaxan inte
            behov av kvalitetsförstärkning? Vad grundar man det beslutet på?
            Ingegerd Wärnersson har också undvikit att besvara den frågan
            i interpellationssvaret.
          </note>
          <note type="speaker">
            Anf. 41 GUNILLA TJERNBERG (kd):
          </note>
          <note>
            Herr talman! Jag tvingas konstatera att jag inte fick något svar
            på min fråga i skolministerns första replikskifte. Det gör mig
            ytterligare bekymrad, eftersom jag hade ännu en fråga som jag
            ville diskutera.
          </note>
          <note>
            Jag tolkar detta som att skolministern tillsammans med regeringen
            inte tillräckligt har analyserat den frågeställning som jag har
            tagit upp. Det betyder att jag måste ställa frågan en gång till,
            och det gör jag, med risk för att upprepa mig.
          </note>
          <note>
            Många föräldrar ställer dessa frågor. De har rätt att få ett
            besked. Reformen omfattar alltså avgiftsfri verksamhet 525 timmar
            om året för fyra- och femåringar. Gäller detta alla barn, oavsett
            omsorgsform -
          </note>
          <note>
            alltså även barn som vistas i familjedaghem? Det är min huvudfråga.
            Jag har inte fått svar på den av skolministern, vilket bekymrar
            mig. Jag beklagar detta.
          </note>
          <note>
            Min andra fråga kommer jag nu till, trots att jag inte har fått
            svar på den första frågan. De hänger nämligen ihop. Jag hoppas
            att skolministern hinner besvara dem i nästa replikskifte. Hur
            ska man hantera de kostnader som förväntas uppstå i samband med
            att barn ska ta sig till förskolan, daghemmet och - är min förhoppning
            - även familjedaghemmet?
          </note>
          <note>
            Vi kristdemokrater anser att det är fullständigt diskriminerande
            om det införs en reform som bara omfattar en omsorgsform, nämligen
            daghem. Det kan inte vara rimligt. Vi återkommer till detta senare.
          </note>
          <note>
            På frågan om dessa kostnader svarar skolministern att kommunerna
            i dag inte har någon lagstadgad skyldighet att erbjuda skjuts
            till förskolan och inte heller till förskoleklassen. Samtidigt
            säger skolministern att kommunerna ansvarar för att barnen kan
            utnyttja den tilldelade platsen i förskolan.
          </note>
          <note>
            Skolministern får ursäkta, men jag uppfattar det som att skolministern
            inte har tänkt något mer, utan hon hänvisar i denna stora, viktiga
            fråga till en kommande proposition. Jag hade uppskattat om vi
            åtminstone hade kunnat börja diskutera inriktningen på den.
          </note>
          <note>
            Det är otillfredsställande att skolministern enbart hänvisar
            till hur det ser ut i dag. Vi talar ju om en helt ny situation.
            Nu talar vi om fyra- och femåringar som, dessutom kostnadsfritt,
            enligt regeringens uppfattning ska kunna tillgodogöra sig tre
            timmar pedagogisk verksamhet.
          </note>
          <note>
            Det som skolministern hänvisar till i sitt svar handlar, enligt
            min uppfattning, om arbetsresor.
          </note>
          <note>
            Många föräldrar i dag har barnomsorg på grund av arbete. Man
            tar med sitt barn i bilen och åker i väg till daghemmet eller
            dagmamman. Man lämnar sitt barn och åker till sitt arbete. Man
            åker ifrån sitt arbete, hämtar sitt barn och åker sedan oftast
            hem. Nu pratar vi om tre timmar, och reformen riktar sig till
            hemarbetande, glesbygdsföräldrar och invandrarföräldrar.
          </note>
          <note>
            Det är en helt annan omständighet.
          </note>
          <note>
            Om inte reformen omfattar vistelse i familjedaghem, hur ska då
            transporten ske mellan familjedaghemmet och förskolan om man vill
            tillgodogöra sig reformen? Det finns många outredda och ouppklarade
            frågor. Min förhoppning var att jag skulle få svar på någon av
            dem. Det kanske kommer nu, herr talman.
          </note>
          <note type="speaker">
            Anf. 42 ANDERS SJÖLUND (m):
          </note>
          <note>
            Herr talman! Låt mig först konstatera att det inte blev något
            svar på Maria Larssons fråga om finansieringen fullt ut av maxtaxan,
            om kommunerna blir kompenserade eller inte. Den får vi kanske
            svar på så småningom.
          </note>
          <note>
            Sedan blir jag lite bekymrad när det inte kommer något enda ord
            om vad allmän förskola är bra för, men det kanske också kommer
            så småningom. Man ställer sig frågan: Vad är det för fel på förskolan,
            som den ser ut i dag? Vad gör man för fel som föranleder en ny
            reform? Vi har inte sett någon förklaring till det här. Det är
            lite bekymmersamt. Återigen undrar jag vad regeringen vill åstadkomma,
            pedagogiskt, för att stärka grundskolan med hjälp av den här allmänna
            förskolan. Är det också tänkt att det t.ex. ska bli en speciell
            läroplan för de här tre timmarna per dag? Det vore intressant
            att höra hur skolministern ser på det här.
          </note>
          <note>
            Återigen undrar jag vilken påverkan det här ger totalt sett i
            skolsystemet. Vi har ju den nioåriga skolan plus förskoleklasserna.
            Hur påverkar detta? Jag antar att det påverkar; det måste det
            göra. Det gäller hela lärarkedjan rakt igenom systemet. Vilka
            ska undervisa, och vad är det som man ska göra under de här tre
            timmarna rent praktiskt? Det är faktiskt lite intressant att veta.
          </note>
          <note>
            Jag hoppas att skolministern nu tar åtminstone två minuter på
            sig för att försöka förklara för oss i kammaren och alla som lyssnar
            vad själva syftet med den allmänna förskolan är förutom att man
            ska samla ihop ungarna i en hög.
          </note>
          <note>
            Anf. 43 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Det ska vara mer än att man samlar dem i en hög.
          </note>
          <note>
            För att visa på besvärligheten i min situation kan jag säga att
            den text som finns i mitt svar inte längre finns i propositionen.
            Det visar på svårigheten i hanteringen. I det svar som jag har
            gett står det t.ex.:
          </note>
          <note>
            "Det är dock viktigt att kommunerna ansvarar för att barnen kan
            utnyttja den tilldelade platsen i förskolan." Det var en text
            som fanns med när vi höll på att arbeta med detta svar. I dag
            har vi inte den formuleringen. Detta är formulerat på ett annat
            sätt. Det är mycket möjligt att den kommer tillbaka när synpunkterna
            har tagits in. Detta är alltså ett exempel på att jag är mitt
            i ett arbete. T.o.m. under den korta tid från det att jag lämnade
            interpellationssvaret fram till nu har saker och ting förändrat
            sig. Det är alltså en omöjlighet för mig att vara tydligare när
            det gäller de andra frågor som ni har riktat.
          </note>
          <note>
            När det gäller frågorna runt finansieringsprincipen kommer det
            att komma ett svar i propositionen om hur det kommer att vara.
            Vem som kommer att omfattas av den allmänna förskolan i förhållande
            till förskola, dagmammor och sådant kommer att nämnas i själva
            propositionen. Men jag kan alltså inte gå in på det nu. Glesbygden
            har tagits upp och att man lever under olika förhållanden. Givetvis
            kommer också detta att beaktas när vi nu behandlar hela frågan
            i propositionen. Det finns också upptaget.
          </note>
          <note>
            Sedan var det en fråga om varför man gör det här och om det är
            någon skillnad mellan förskolan och den allmänna förskolan. Det
            handlar om den mer principiella inriktningen. Nej, vi har fått
            en läroplan för förskolan. Det finns inga tankar på att den läroplanen
            skulle förändras. Den allmänna förskolan är en del av den verksamhet
            som finns i förskolan, och intentionerna och inriktningarna är
            precis desamma.
          </note>
          <note>
            Det var det som Anders Sjölund efterfrågade. Det är alltså inget
            nytt. Det kommer ingen egen läroplan.
          </note>
          <note>
            Och det är inte mer skolinriktat att gå i den allmänna förskolan.
            Den allmänna förskolan är alltså en del av förskolan och gällande
            läroplan.
          </note>
          <note>
            Det frågades också om utbildningen. Före maj månads utgång kommer
            vi att presentera förslag till en ny lärarutbildning. Den nya
            lärarutbildningen grundar sig på ett förslag från en kommitté,
            och den kommittén har t.ex. tagit upp utbildningstiden för förskollärare,
            fritidspedagoger och det som man kallar för yngrelärare. I det
            förslag som kommittén lade fram är det lika lång utbildningstid
            för de här olika grupperna. Sedan var det en längre utbildningstid
            för dem som arbetar med äldre barn. Men i förslaget var det en
            längre utbildningstid för förskollärare och fritidspedagoger.
          </note>
          <note>
            Jag tycker över huvud taget att det ska vara en välutbildad personal
            inom förskolan. Det gäller alla kategorier som jobbar inom den
            - förskollärare, barnskötare eller fritidspedagoger. Kvaliteten
            är oerhört viktig.
          </note>
          <note>
            Sedan handlar det mer om det övergripande syftet.
          </note>
          <note>
            Det grundar ju sig på att vi i dag genom forskningen vet att
            man tidigt ska möta barn i deras utveckling.
          </note>
          <note>
            Men det ska inte vara i den skolliknande miljön, utan det är
            oerhört värdefullt med leken och omsorgen, och det är också det
            som är det specifika i förskolans läroplan som vi också nu har
            fört över och understrukit även i grundskolans läroplan. Intentionen
            är att möta barnet så tidigt som möjligt.
          </note>
          <note>
            Varför behöver man då göra en reform, t.ex. där man anger att
            barnen ska kunna ha sådan här verksamhet minst tre timmar om dagen,
            eller hur man nu vill disponera den här tiden? Det är ju viktigt
            att alla barn ges den här möjligheten. Vi vet att det i dag fortfarande
            finns barn som är utanför. Det kan vara väldigt olika skäl till
            att de är utanför. Genom markeringen att det faktiskt nu är en
            skyldighet kan den här verksamheten också få en högre status.
            Det här kan också vara en kulturfråga, vilket vi har stött på
            på sina håll. I vissa länder börjar man skolan tidigare, och då
            är den riktiga skolan det som är det viktiga.
          </note>
          <note>
            Nu visar vi på den allmänna förskolan, att den också är viktig
            och ger då möjligheten till alla barn.
          </note>
          <note type="speaker">
            Anf. 44 MARIA LARSSON (kd):
          </note>
          <note>
            Fru talman! Jag konstaterar att jag inte fick något svar på frågan
            om varför kommuner som inte inför maxtaxan inte får del av kvalitetsförstärkningspengarna.
            Jag bara upprepar den, så att Ingegerd Wärnersson har en chans
            att ta upp den i den sista repliken.
          </note>
          <note>
            Min drömbild av ett Sverige är att vi säger till alla unga kvinnor
            och män: Välkomna att skaffa barn! Vi vill ge er god tid att umgås
            med era barn genom en väl utbyggd föräldraförsäkring och genom
            en påse pengar som ni kan använda för att köpa barnomsorgsplats,
            anställa mormor, bilda föräldrakooperativ eller korta den egna
            arbetstiden, allt efter era önskemål. Vi vill ge support till
            alla föräldrar.
          </note>
          <note>
            Men budskapet med maxtaxan blir i stället: Välkomna alla unga
            kvinnor och män att delta i arbetslivet i största möjliga utsträckning!
            Vi ser helst att ni inte skaffar barn, men om ni skaffar dem vill
            vi att de ska vara på dagis.
          </note>
          <note>
            Ingegerd Wärnersson! Enhetstaxa är bra. Det har jag själv röstat
            för i min kommun. Vi har en låg enhetstaxa. Det är inte det som
            är problemet för mig.
          </note>
          <note>
            Men maxtaxan är ett otyg. I Frankrike förstatligar man företagen,
            sägs det. I Sverige förstatligar man familjen genom den här politiken,
            och det är värre.
          </note>
          <note>
            Jag kan rekommendera Ingegerd Wärnersson att lyssna på den demonstration
            som äger rum den 27
          </note>
          <note>
            maj, kl. 13.00, i Kungsträdgården. Då är det en demonstration
            mot Sveriges orättvisa familjepolitik. Om jag vore ansvarig för
            de här frågorna skulle jag lyssna mycket noga på den. Det växer
            en opposition mot ett system som bara pekar i en riktning. Var
            finns valfriheten? Jag har inte förlorat hoppet, utan jag hoppas
            fortfarande att Ingegerd Wärnersson, som är en klok och förståndig
            människa, har sunt förnuft kvar och är beredd att tillskapa en
            reell valfrihet för Sveriges barnfamiljer. Tack!
          </note>
          <note type="speaker">
            Anf. 45 GUNILLA TJERNBERG (kd):
          </note>
          <note>
            Fru talman! Jag konstaterar att de frågor som jag har ställt
            till skolministern i dag är av den karaktären att de omkullkastar
            regeringens och skolministerns ambitioner på likställighet inom
            barnomsorgen.
          </note>
          <note>
            Om skolministern hade haft någon form av svar på mina frågor,
            vilket jag tyvärr tvingas konstatera att jag inte har fått, hade
            jag fått ett sådant. Jag hade fått ett svar om det inte hade varit
            för att frågorna omkullkastar regeringens ambitioner på likställighet
            i barnomsorg. Om det går som kristdemokraterna vill ska det vara
            valfrihet när det gäller all form av barnomsorg. Om det ska finnas
            en allmän avgiftsfri förskola för 4-5-åringar tre timmar per dag,
            525 timmar om året, ska den naturligtvis omfatta alla omsorgsformer.
          </note>
          <note>
            Jag konstaterar ännu en gång att detta är en knäckfråga för skolministern
            att hantera just nu. Om den inte hade varit laddad hade skolministern
            vetat.
          </note>
          <note>
            Om man har den politiska ideologin och den politiska ambitionen
            tydliga och klara för sig kan man också tala om inriktningen och
            ambitionen i en interpellationsdebatt även om det kommer en proposition.
          </note>
          <note>
            Det är oacceptabelt att hela tiden hänvisa till en proposition
            när det gäller sådana här ideologiska frågeställningar som regeringen
            rimligen redan måste ha hanterat. Det är oacceptabelt, och mina
            frågeställningar kvarstår. Jag tvingas konstatera att regeringen
            inte har lyckats svara på mina frågor. Det är frågeställningar
            som är oerhört väsentliga och viktiga för enskilda familjer, föräldrar,
            barn, kommuner och planerare. Och de ska fortfarande leva i ovisshet.
          </note>
          <note>
            Anf. 46 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Jag hoppas att riksdagen visar respekt för det parlamentariska
            arbetet, som innebär att jag inte kan svara på frågor som jag
            ska presentera i propositionen om två veckor. Jag understryker
            igen: Det är inte illvilja. Jag måste visa respekt för dem som
            ska vara delaktiga i propositionen och nu för fram sina olika
            åsikter innan den presenteras i det skick som den ska komma till
            riksdagen i. Där är vi i dag.
          </note>
          <note>
            Men jag har fått några frågor där man tog upp synsättet på valfriheten
            och vad föräldrar vill. Det har gjorts många undersökningar av
            hur föräldrar ser på omsorgen för sina barn. Vi kan konstatera
            att föräldrar faktiskt är nöjda när de har sina barn inom olika
            barnomsorger, oavsett i vilken form det är. Om det är ett familjedaghem
            eller om barnet är i någon förskola, om det är den kommunala verksamheten
            eller om det är de fristående eller kooperativa verksamheterna,
            så är föräldrar faktiskt nöjda. De tycker att de får en omsorg
            som är av god kvalitet.
          </note>
          <note>
            Det har vi också internationellt sett fått bekräftat i den stora
            OECD-rapport som presenterades för några månader sedan. Det tycker
            jag är ett betyg på hur föräldrar verkligen vill ha det.
          </note>
          <note>
            Jag har definitivt inte sagt att ett barn ska vara i förskolan
            från klockan sex på morgonen till klockan sex på kvällen. Det
            finns ingen idealtid som man ska tala om. Det är föräldern själv
            som avgör, förälderns behov att kunna ha den här omsorgen. Det
            är inte min uppgift att tala om hur människorna ska ha det i sin
            vardag.
          </note>
          <note>
            Jag tror dessutom att den här reformen ger en möjlighet för den
            förälder som vill arbeta mindre, eftersom den gör att man inte
            behöver betala de höga avgifter som dessvärre finns på många håll.
            Det finns stora skillnader mellan kommunerna. Man får helt enkelt
            mer pengar över.
          </note>
          <note>
            Den här reformen syftar inte bara till att man ska kunna arbeta
            mer. Den ger valfrihet. Den som vill kan jobba mer, för pengarna
            äts inte upp i avgifter. Den som får mer över säger: Men då kanske
            jag vill vara hemma mer. Då kan man också göra detta. Det är verkligen
            valfrihet för föräldrarna.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 1999/2000:415 om försöksverksamhet
            med lärlingsutbildning
          </note>
          <note>
            Anf. 47 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Maria Larsson har med anledning av regeringens föreslag
            om fortsatt försöksverksamhet med lärlingsutbildning frågat om
            denna ska kunna genomföras utan absoluta krav på att utbildningen
            ska ge fullständig högskolebehörighet, om det ska vara möjligt
            med praktik redan från första året med en viss ersättning till
            såväl elever som företag samt på vilket sätt regeringen kommer
            att marknadsföra de nya möjligheterna gentemot gymnasieskolorna.
          </note>
          <note>
            Enligt min uppfattning handlar den här diskussionen inte om den
            grundläggande högskolebehörigheten utan om kärnämnena. Jag har
            varje gång frågan behandlats här i riksdagen uttalat att jag inte
            är beredd att ge avkall på att samtliga utbildningsvägar i gymnasieskolan
            ska innehålla de obligatoriska kärnämnena. Kunskaper i dessa ämnen
            ger den allmänna kompetens som är en förutsättning för att kunna
            delta i det demokratiska samhällslivet och i olika former av kompetensutveckling
            som utgör ett nödvändigt inslag i det moderna arbetslivet.
          </note>
          <note>
            Både forskning och företrädare för arbetslivet framhåller att
            framtidens arbetsmarknad kommer att kräva högre kompetens.
          </note>
          <note>
            I Industriförbundets undersökning hösten 1999
          </note>
          <note>
            bland 500 företag konstateras att "i debatten om skolan framförs
            ibland att kraven på kärnämneskunskaper är för höga. En sådan
            ståndpunkt får dock inget stöd i denna undersökning. Goda baskunskaper
            i svenska, engelska och matematik samt grundläggande yrkeskunskaper
            framhålls tvärtom som nödvändiga för företagen." Vidare heter
            det att "det inte finns något utrymme för att sänka kraven på
            gedigna grundläggande kunskaper". Mot den bakgrunden finner jag
            det något märkligt att det här i riksdagen gång på gång ställs
            krav som innebär att gymnasieskolans måluppfyllelse skenbart ska
            ökas genom att kraven ska sänkas.
          </note>
          <note>
            I flera europeiska länder med lång erfarenhet av lärlingsutbildning
            diskuteras för närvarande att dessa system måste utvecklas dels
            för att anpassa sig till den framtida arbetsmarknadens behov,
            dels för att behålla sin attraktivitet som utbildningsvägar. Hur
            ungdomar som genomgått en lärlingsutbildning ska kunna ges ökad
            tillgång till olika former av högskoleutbildning framhålls som
            den enskilt mest avgörande faktorn för att dessa båda mål ska
            nås.
          </note>
          <note>
            Jag kan inte se något skäl till varför Sverige ska ge upp möjligheter
            som andra länder ännu strävar efter att uppnå. Det är tvärtom
            så att en förutsättning för att det ska lyckas att etablera en
            modern form av gymnasial lärlingsutbildning i Sverige är att denna
            ger samma möjligheter som andra utbildningsvägar.
          </note>
          <note>
            Allt annat vore nog att underskatta våra ungdomar.
          </note>
          <note>
            Det är ju faktiskt de som väljer. Att det sedan finns -
          </note>
          <note>
            och bör finnas - olika sätt att lägga upp en studiegång för en
            enskild elev är en självklarhet. Här skulle jag gärna vilja se
            att skolorna i större utsträckning tar det nuvarande systemets
            möjligheter i anspråk.
          </note>
          <note>
            Vad gäller ersättningsfrågorna får de prövas vid beredningen
            av den förordning om förlängd försöksverksamhet med lärlingsutbildning
            som regeringen avser att utfärda senare denna vår, under förutsättning
            att riksdagen beslutar i enlighet med regeringens förslag i proposition
            1999/2000:68 Vissa skolfrågor m.m.
          </note>
          <note>
            Under förutsättning att riksdagen beslutar i enlighet med regeringens
            förslag i propositionen om vissa skolfrågor kommer Utbildningsdepartementet
            givetvis att informera om den fortsatta försöksverksamheten, bl.a.
            genom nyhetsbrev och på sin hemsida. Eftersom Skolverket ska ansvara
            för genomförandet av den fortsatta försöksverksamheten, utgår
            jag från att
          </note>
          <note>
            Skolverket kommer att informera kommuner och skolor.
          </note>
          <note type="speaker">
            Anf. 48 MARIA LARSSON (kd):
          </note>
          <note>
            Fru talman! Jag hade i och för sig gärna haft en replik till
            i den förra debatten, men jag får väl respektera riksdagens ordningsregler
            i det avseendet.
          </note>
          <note>
            Jag vill tacka statsrådet också för det här svaret.
          </note>
          <note>
            Statsrådet använder en stor del av svaret till att försvara högskolebehörigheten
            som krav för kärnämnena. Det är nästan med en papegojas envishet
            som detta upprepas från Regeringskansliet, att man inte ska göra
            avkall på högskolebehörigheten i kärnämnena. Ingen ska exkluderas
            från den konforma gruppen av risk för att inte klara livet. Att
            Ingegerd Wärnersson hänvisar till en undersökning gjord av Industriförbundet
            är i sig intressant.
          </note>
          <note>
            Jag är ledsen, Ingegerd Wärnersson, men jag måste påstå att det
            är feltänkt. Det är ett förödande resursslöseri i kombination
            med mänsklig förnedring när Ingegerd Wärnerssons skolsystem tvingar
            ut var femte elev ur gymnasieskolan med stämpeln: Icke godkänd.
          </note>
          <note>
            Många gånger stupar ungdomar som inte hittar plats i Ingegerd
            Wärnerssons gymnasieskola och inte heller på arbetsmarknaden.
            Jag är upprörd och oerhört ledsen över var och en av dem som inte
            ges chansen.
          </note>
          <note>
            Är det en bra start i livet att knalla ut från skolans värld,
            en skola formad av en regering som inte bara tillåter utan också
            verkar acceptera att man misslyckas, att så många misslyckas?
          </note>
          <note>
            Vad är skillnaden, Ingegerd Wärnersson, mellan dem som har försökt
            och misslyckats och dem som har fått försöka på en annan nivå
            och lyckats, fast med en mindre mängd teoretisk kunskap? Nio av
            tio yrkeselever underkänns i något av kärnämnena. Det är sanningen.
            Ingegerd Wärnersson vill inte låtsas om de här ungdomarna.
          </note>
          <note>
            Vi kristdemokrater vill ha möjlighet till ett gymnasium utan
            högskolebehörighet för alla, men med ett optimalt mått av kunskap
            för varje individ. Vi vill uppvärdera den praktiska kunskapen.
            Även om vi framgent kommer att behöva många duktiga civilingenjörer,
            datatekniker, läkare osv., så kommer vi också framgent att behöva
            många duktiga byggnadssnickare, kakelugnsmakare, trädgårdsmästare
            och travkuskar; yrken som utöver en teoretisk kunskap i visst
            mått behöver handens kunskap, sinnets kunskap, något som tar lång
            tid att förvärva. Den typen av kunskapsinhämtande måste det också
            ges utrymme för i gymnasieskolan, på de yrkesförberedande programmen,
            som i dag är dåligt relaterade till näringslivets behov, men också
            i form av en lärlingsutbildning.
          </note>
          <note>
            Nu lägger vi korten på bordet, Ingegerd Wärnersson. Försöksverksamheten
            med lärlingsutbildning har varit fullständigt misslyckad, och
            jag menar att det beror på utformningen av den och bristen på
            marknadsföring. När man gör en lärlingsutbildning där det handlar
            om ett extra år och inte tillskapar några morötter varken för
            den enskilde eleven eller för näringslivet blir det naturligtvis
            ointressant. Inga marknadsförare har funnits ute på skolorna och
            inte heller representanter från Skolverket i någon större utsträckning.
          </note>
          <note>
            Vi har gjort ett omfattande förslag på hur vi vill att en lärlingsutbildning
            ska se ut, och jag tänker överräcka det till Ingegerd Wärnersson
            efteråt som ett tips att ta med i den fortsatta beredningen. Vi
            vill också ha en yrkeshögskola, dit man automatiskt har behörighet
            när man har genomgått en lärlingsutbildning.
          </note>
          <note>
            Jag tycker att vi ska sluta upp med att ringakta den praktiska
            kunskapen. Den är inte ful. Den är fin.
          </note>
          <note>
            Den behövs i Sverige.
          </note>
          <note type="speaker">
            Anf. 49 ANDERS SJÖLUND (m):
          </note>
          <note>
            Fru talman! Som sagts här, är lärlingsutbildningen i dess nuvarande
            form ett misslyckande. Senast i början av den här veckan kunde
            vi höra i Dagens Eko att väldigt få elever gått utbildningarna
            och att väldigt få gymnasieskolor varit inblandade. Man pekar
            bl.a.
          </note>
          <note>
            på att det har varit ekonomiskt omöjligt att arbeta med dagens
            system. Handelskammaren säger som en förklaring att svårigheterna
            att enas kring målen, dvs.
          </note>
          <note>
            vad man vill åstadkomma, är en annan viktig faktor.
          </note>
          <note>
            Syftet borde vara att genom lärlingsutbildningen komma ut i arbetslivet
            snabbare, anser Handelskammaren. Det är precis vad vi moderater
            påpekar i vår motion om vissa skolfrågor, där vi tyvärr får rätt
            på snart sagt varje punkt.
          </note>
          <note>
            Utbildningarna som ges i samverkan mellan skola och företag behövs
            både utifrån näringslivets behov av kompetent arbetskraft och
            för att möta studerande som stimuleras bäst av mer lärande i arbete.
            Vi anser att den nuvarande försöksverksamhetens huvudsakliga brister
            är bristen på kontaktnät mellan skolor och företag, svårigheten
            att få företag intresserade av att anställa alternativt ge plats
            för lärlingar och att för liten del av den totala utbildningstiden
            förläggs på företagen.
          </note>
          <note>
            Allt det här bekräftas av själva verkligheten. Erfarenheterna
            av försöksverksamheten bekräftar det vi moderater hävdat sedan
            länge, att det krävs ett ömsesidigt äkta intresse från skola och
            företag för hur lärlingsutbildningen ska komma till stånd och
            bli fruktsam.
          </note>
          <note>
            I stället för att utforma en lärlingsutbildning som ett gymnasieprogram,
            med de låsningar det innebär, vill vi se en friare form, i modeller
            som är mer lika det som gällt för försöksverksamheter med kvalificerad
            yrkesutbildning. Vi tror att en fungerande lärlingsutbildning
            måste bygga på en mer likvärdig ställning för skola och företag,
            teori och praktik, för att nödvändig samverkan och integration
            ska kunna utvecklas.
          </note>
          <note>
            Idén att företag ska tillhandahålla praktikplats utan ersättning
            verkar föråldrad. Här måste en ny modell förutsättas, att de ekonomiska
            villkoren för skolan klarläggs och att det blir rimligt för företagen
            att anställa lärlingar.
          </note>
          <note>
            Vi tycker att en godkänd lärlingsutbildning ska kunna ges offentligt
            stöd med en s.k. lärlingspeng, som följer eleven till utbildningens
            huvudman. Utgångspunkten kan t.ex. vara att Skolverket fastställer
            den summa som kan få gälla för en treårig utbildning.
          </note>
          <note>
            Utbildningen kan lämpligtvis avslutas med ett gesällprov eller
            motsvarande yrkesexamination.
          </note>
          <note>
            Vi tycker, precis som Kristdemokraterna, att lärlingsutbildningen
            inte behöver ge allmän behörighet till högskolan.
          </note>
          <note>
            Fru talman! Ungdomar i gymnasiet är individer, och individer
            är olika. Därför är det helt orimligt att inte erkänna olika intressen
            och förväntningar. En del vill helt enkelt inte, just i detta
            livsögonblick, ägna sig åt teoretiska studier. Även om ambitionen
            med högskolebehörighet för alla är lovvärd är det att stoppa huvudet
            i sanden, fru talman. Verkligheten ser inte så ut. En del ungdomar
            vill gärna gå lärlingsutbildning för att snabbt komma ut i arbetslivet.
            Varför vill skolministern förvägra dem detta?
          </note>
          <note>
            Anf. 50 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Jag kan ge en kort kommentar om högskolebehörigheten.
            När många människor hör ordet högskolebehörighet känner de att
            det ligger oerhörda krav i det. Men det vi pratar om är att man
            kräver att de ska vara godkända i 90 % av det som de läser. Det
            kan vi väl inte vara oense om? Hur vi än vill utforma utbildningen
            vill vi väl att de ska vara godkända. Den frågan riktar jag till
            Anders Sjölund:
          </note>
          <note>
            Visst vill Anders Sjölund också att de ska vara godkända när
            de slutar sin utbildning? Det är det som högskolebehörigheten
            i dag handlar om.
          </note>
          <note>
            Vi återkommer till högskolebehörigheten i samband med att vi
            tar upp frågan om gymnasieexamen.
          </note>
          <note>
            Vi får då se hur den utbildningen kommer att vara i framtiden.
          </note>
          <note>
            Eftersom ni har understrukit det internationella perspektivet
            kan jag ta ett exempel. I Österrike, som har haft en lång lärlingstradition,
            säger man så här:
          </note>
          <note>
            Lärlingsutbildning accepteras som en likvärdig utbildningsväg.
            Personlig, social och teknisk utveckling av unga människor är
            också en viktig fråga. Varje begränsning av tillträde till påbyggnadsutbildning
            eller högre utbildning av formella skäl är ett hinder för ekonomisk
            utveckling. Samma tankar finns nu i
          </note>
          <note>
            Tyskland.
          </note>
          <note>
            Vi är alltså inte ensamma om att säga att lärlingsutbildningen
            inte får bli en B-lagsutbildning. Det får inte heller vara så
            att man inte kan komma vidare.
          </note>
          <note>
            Det är oerhört viktigt att vi ger ungdomarna den möjligheten.
          </note>
          <note>
            Det är väl ingen självklarhet att de ungdomar som i dag inte
            lyckas med gymnasieskolan hade klarat en lärlingsutbildning bättre.
            Det är också det som alla parter hela tiden understryker, att
            ungdomarna själva måste vara motiverade till det som de ska göra.
            När ungdomar inte har klarat sina studier på gymnasieskolan kan
            det finnas många olika skäl till det. Det är inte alls säkert
            att det är just de ungdomarna som hade passat inom dessa jobb,
            utan de kanske skulle ha valt andra vägar. Vi kan alltså inte
            likrikta och plocka in dem i det här facket.
          </note>
          <note>
            Jag delar bekymret att denna försöksverksamhet inte har varit
            bra. Det är därför jag inte vill permanenta den, utan vi måste
            ta fram en bättre variant. Jag har fullt förtroende för den grupp
            som nu arbetar inom departementet, där parterna är med och även
            representanter från departementet. Vi utgår verkligen från de
            behov som finns i samhället och tror att vi tillsammans med parterna
            ska kunna hitta en lösning som alla ställer upp på. Det viktiga
            är att det här inte blir - kanske lite vanvördigt sagt, fru talman
            - bara ett politiskt dokument. Detta är faktiskt något som i högsta
            grad är beroende av näringslivet och dess inställning till hur
            en lärlingsutbildning ska vara, så att de verkligen ställer upp
            och kan ta emot ungdomarna.
          </note>
          <note>
            I de punkter som vi nu aviserar ingår att det ska tas fram ett
            särskilt nationellt måldokument för den förlängda försöksverksamheten.
            Det ska ersätta kursplanestyrning inom den del av gymnasieutbildningen
            som motsvaras av inriktning och valbara kurser. Försöksverksamheten
            med lärlingsutbildning bör även kunna anordnas inom en inriktning
            på ett nationellt program samt inom hantverksprogrammet, utan
            att inriktningen respektive hantverksprogrammet erbjuds av skolhuvudmannen
            i skolförlagd form.
          </note>
          <note>
            Utbildningstiden för lärlingsutbildning i gymnasieskolan bör
            i normalfallet vara tre år. Det har också varit ett önskemål.
          </note>
          <note>
            Försöksverksamheten ska kunna genomföras så att den kvalitetssäkras
            på samma sätt som annan utbildning. Vissa krav bör kunna ställas
            på arbetsplatsen, t.ex. beträffande ansvaret för att eleven får
            den utbildning som avses i elevens individuella studieplan och
            för handledarens kompetens.
          </note>
          <note>
            Vi överväger också en förändring i statsbidraget till de kommuner
            som deltar i försöksverksamheten.
          </note>
          <note>
            Statsbidraget bör avse stöd till de arbetsplatser som samverkar
            med skolhuvudmännen och underlätta införandet av försöksverksamheten.
            Detta är också en del i kritiken mot att det inte fungerar i dag,
            och därför måste vi se över det.
          </note>
          <note type="speaker">
            Anf. 51 MARIA LARSSON (kd):
          </note>
          <note>
            Fru talman! Vi kan inte likrikta, säger Ingegerd
          </note>
          <note>
            Wärnersson. Jag håller med. Låt tusen blommor blomma! När nu
            försöksverksamheten ska fortsätta ska man ta vara på möjligheten
            att göra olika sorters försök, med lite friare ramar för att se
            var man kan få en bättre effekt än hittills.
          </note>
          <note>
            Vi kristdemokrater säger också att man ska ha rätt att fullfölja
            sina gymnasiestudier upp till 25 års ålder.
          </note>
          <note>
            Om man inte lyckas bli godkänd i alla kärnämnen ska man ha en
            chans till att komma tillbaka. Då kan det vara en bra väg för
            många elever att få en mera praktiskt gymnasieundervisning ett
            tag och kanske komma tillbaka och komplettera kärnämnena i ett
            senare skede.
          </note>
          <note>
            Ingegerd Wärnersson sade också att andra länder kommer att ompröva
            sina system. Allt behöver ju revideras, men de flesta andra länders
            lärlingsutbildningar är av en helt annan omfattning än den som
            vi har i Sverige. Vi ligger alltså i bottenligan.
          </note>
          <note>
            Österrike, t.ex. hade 1997 ca 40 % av sina elever i något lärlingsprogram.
            Vi talar alltså om helt skilda saker av helt olika omfattning.
            I Österrike har man praktik 3-4 dagar i veckan och skolundervisning
            1-2
          </note>
          <note>
            dagar i veckan. Det är kanske inte det optimala för
          </note>
          <note>
            Sveriges del, men jag tror att man måste ha praktik redan från
            början.
          </note>
          <note>
            Vi kristdemokrater vill att lärlingsutbildningen ska vara ett
            eget program på gymnasieskolan. Men eftersom regeringen har lite
            beslutsvånda och vill fortsätta försöksverksamheten ett tag till
            upprepar jag det som jag sade: Titta på olika former och titta
            på vårt förslag till lärlingsutbildning! Vi har bl.a. en punkt
            som säger att det ska vara flexibel utformning med få centrala
            regler.
          </note>
          <note>
            När Ingegerd Wärnersson nu talar om detaljstyrning blir jag lite
            vaksam. Jag tror att det kan vara en avhållande faktor för näringslivet
            om lärlingsutbildningen är omgärdad av alltför rigorösa bestämmelser.
          </note>
          <note>
            Sedan ska det finnas en kvalitetssäkring, såtillvida är vi fullständigt
            överens, men en detaljreglering ska vi nog avstå ifrån.
          </note>
          <note>
            Man måste tillåta morötter till eleverna. När de är ute på företag
            och gör en insats i produktionen ska det också generera en form
            av en ganska liten, men dock lärlingslön. Man måste kunna ge företagen
            någon ersättning för att de tar tid från produktionen för att
            handleda en ung människa. Det är viktigt. Man måste ha praktikperioder
            redan från första året.
          </note>
          <note>
            Jag lever i en företagstät bygd i Småland. Där finns det en kolossal
            efterfrågan från näringslivet på lärlingar. Där råder arbetskraftsbrist.
            Många ungdomar skulle kunna få jobb där förutsatt att de har en
            adekvat och användbar utbildning när de går ut från gymnasieskolan.
            Här vill man att det ska inrättas ett försöksområde för en ny
            lärlingsutbildning förutsatt att premisserna ändras.
          </note>
          <note>
            Jag har skrivit en motion om detta tillsammans med - hör och
            häpna - en moderat och en vänsterpartist. Vi tre var tämligen
            överens om att detta var nödvändigt, och vi har föreslagit att
            Småland ska fungera som försöksområde i det här avseendet.
          </note>
          <note>
            Min fråga till Ingegerd Wärnersson är: Är Ingegerd Wärnersson
            beredd att inrätta ett sådant försöksområde, ett regionalt område
            som får pröva en helt annan modell än den som vi hittills har
            sett?
          </note>
          <note type="speaker">
            Anf. 52 ANDERS SJÖLUND (m):
          </note>
          <note>
            Fru talman! Det finns också goda exempel från mitt hemlän Västerbotten.
            Ministern är välkommen att inrätta försöksverksamhet även där,
            om vi nu ska bjuda över varandra.
          </note>
          <note>
            Jag tror också att vi är överens om att skolans kvalitet är avgörande
            för landets tillväxt. Det som skrivs i interpellationssvaret är
            naturligtvis alldeles korrekt, att goda baskunskaper i svenska,
            engelska och matematik samt grundläggande yrkeskunskaper framhålls
            som nödvändiga för företagen. Visst är det på det sättet. Det
            råder inget tvivel om att vi är överens på den punkten.
          </note>
          <note>
            Vi jobbar väldigt hårt med frågan om att alla elever ska bli
            godkända. Men alla har inte den inställningen till skolarbetet
            att de orkar med det tunga arbetet med kärnämnena. Här behövs
            en större flexibilitet, anser vi.
          </note>
          <note>
            Det som också är ett bekymmer och som jag tror att vi kan bli
            överens om gäller att företagen inte tycker att det finns tillräckligt
            starka incitament för att ta till sig lärlingar. Då kommer man
            in på ersättningsfrågan. Kan jag tolka det så att skolministern
            är intresserad av att införa något slags lärlingspeng i den meningen
            att det kan utgå ersättning till företagen?
          </note>
          <note>
            Det skulle alla - skolan, företagen och eleverna -
          </note>
          <note>
            vinna på. Man får då föra över pengar från skolsystemet som sådant
            till företagen. En sådan samverkan tjänar alla på, både ekonomiskt
            och utbildningsmässigt.
          </note>
          <note>
            Anf. 53 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! När jag lyssnar på den diskussion som vi för här
            tror jag att vi egentligen är överens om att vi för framtiden
            vill hitta någon form som är väldigt bra.
          </note>
          <note>
            Att man skulle kunna ha någon sorts försöksverksamhet inom försöksverksamheten
            är någonting som vi kan ta med oss och fundera över. Det behöver
            inte vara uteslutet. Sedan är ju jag också från Småland, så det
            kan kanske bli lite jäv när det gäller frågan om var försöksverksamheten
            ska förläggas. Det är också en viktig del att fundera över.
          </note>
          <note>
            Frågan om ersättningar är också viktigt att fundera över. Jag
            kan inte här i dag i en interpellationsdebatt uttala mig om det
            framtida finansieringssystemet för lärlingsutbildning. Men en
            förutsättning för att ett nytt finansieringssystem för lärlingsutbildning
            ska kunna införas i Sverige är enligt min mening att det finns
            ett förslag som har ett brett politiskt stöd och som också stöds
            av arbetsmarknadens parter. Det är precis det arbete som nu pågår
            i arbetsgruppen.
          </note>
          <note>
            Också representanter för småföretagen ingår i min arbetsgrupp
            på departementet. Maria Larsson påpekade ju att vi måste också
            ta till vara deras erfarenheter och se deras mycket specifika
            situation. Det är en väldigt viktig del. Det får inte bli så att
            det bara är de större företagen som kan ta emot lärlingar. Småföretagen
            måste också få den möjligheten, men då måste det finnas olika
            former. Så där är vi överens.
          </note>
          <note>
            När det gäller den eftergymnasiala utbildningen har vi precis
            i dagarna sammanställt en promemoria som ska sändas ut på remiss
            internt inom departementen, och den ska också sändas ut på remiss.
            Och jag tänker komma tillbaka till riksdagen i slutet av hösten
            och lägga fram ett förslag som berör eftergymnasial utbildning.
          </note>
          <note>
            Det handlar om kvalificerad yrkesutbildning, påbyggnadsutbildning,
            kompletterande skolor och folkhögskolor som ligger på den nivån
            och kanske YTH.
          </note>
          <note>
            Det är mycket som ska ses över för att man ska kunna ge en samlad
            bild.
          </note>
          <note>
            Det vi gör nu med lärlingsutbildningen måste också omfatta en
            möjlighet att gå vidare från en lärlingsutbildning till en eftergymnasial
            utbildning, om så önskas, beroende på vad man utbildar sig till.
          </note>
          <note>
            Kommittén för översyn av gymnasieskolan kommer att vara en parlamentarisk
            kommitté. I den kommitténs direktiv ingår det ett uppdrag att
            fundera på de framtida behoven och hur omfattande APU kommer att
            vara över huvud taget när det gäller all gymnasieutbildning.
          </note>
          <note>
            Jag tror på kopplingen mellan omvärlden och skolan. Det är en
            väldigt viktig del för att det inte bara ska bli teoretisk träning.
            I dag ska det omfatta 15
          </note>
          <note>
            veckor på de yrkesinriktade programmen. Vi har uttalat att det
            vore mycket positivt om man hade APU
          </note>
          <note>
            på övriga program. Vi får kanske vara skarpa i våra skrivningar,
            och det tycker jag att kommittén ska fundera över.
          </note>
          <note type="speaker">
            Anf. 54 MARIA LARSSON (kd):
          </note>
          <note>
            Fru talman! När man pratar länge kan man hitta gemensamma nämnare,
            och det tycker jag att vi har gjort. Jag förstår att Ingegerd
            Wärnesson också har intresse av att hitta en lösning för lärlingsutbildningen
            så att den fungerar. Det fattas en sådan i Sverige i dag, det
            är vi tämligen överens om.
          </note>
          <note>
            Jag konstaterar detta med glädje, och jag förväntar mig också
            att man har en öppenhet i det fortsatta arbetet. Och när man nu
            har valt att fortsätta med försöksverksamheten förväntar jag mig
            att man hittar alternativ, att man släpper på det regelverk som
            är så låst i dag. Kärnämnena kanske inte måste ge högskolebehörighet
            från början. Det måste finnas andra alternativ för att komma tillbaka
            och komplettera för den som sedan vill.
          </note>
          <note>
            Gör det inte så statiskt som det hittills har varit!
          </note>
          <note>
            Sätt fokus på individen och anpassa lösningarna därefter!
          </note>
          <note>
            Jag vill också poängtera att lärlingsutbildningen måste knytas
            nära det lokala näringslivet. Det är A
          </note>
          <note>
            och O, tror jag. Skolan har i dag dålig kontakt med näringslivet.
            60 % av alla gymnasieelever har aldrig sett en egenföretagare
            i skolan. De har inte heller den uppfattningen att skolan har
            en bra kontakt med det lokala näringslivet. Det är också alarmerande,
            anser jag.
          </note>
          <note>
            Den gemensamma motionen från Kristdemokraterna, Vänsterpartiet
            och Moderaterna utgick från en träff som vi hade med branschföreträdare
            - bl.a. från bagerinäringen - med facket, med småföretagare och
            med kommunrepresentanter. Vid detta möte uppstod denna tanke och
            detta behov. Och jag tror att det är en bra utgångspunkt.
          </note>
          <note>
            Man måste hitta samarbetspartner. Och jag tror att småföretagarna
            är oerhört villiga att ta sig an lärlingar i framtiden, därför
            att många har så stora rekryteringsbehov att de ser detta som
            en möjlighet att faktiskt få unga människor till sin verksamhet.
            Det är också en möjlighet för unga människor att hitta sin plats
            på arbetsmarknaden - i stället för att som det fungerar i dag
            gå ur gymnasieskolan misslyckad utan godkända betyg - och kunna
            komma in i arbetslivet relativt snabbt, vilket är vad många ungdomar
            önskar.
          </note>
          <note>
            Jag ska be att få skicka med den här motionen med förslag till
            ett försöksområde i Småland och hoppas att den tas på allvar av
            mer än en smålänning.
          </note>
          <note>
            Anf. 55 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Jag ska ta emot den.
          </note>
          <note>
            Jag vill göra ett tillägg när det gäller översynen av gymnasieskolan.
            Där tar vi också upp att elever behöver olika tid för att genomgå
            sin gymnasieutbildning. Det är alltså ett av de direktiv som finns
            med vid översynen av gymnasieskolan.
          </note>
          <note>
            Vi har däremot inte gått in och talat om huruvida det ska gälla
            upp till 25 år eller inte. Men jag tycker att det viktiga är att
            vi tar upp frågan med de erfarenheter som vi har och funderar
            över hur detta kommer att kunna utformas på ett bättre sätt i
            framtiden.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 1999/2000:382 om skriftlig information
            i skolan
          </note>
          <note>
            Anf. 56 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Roy Hansson har frågat vilka konkreta åtgärder jag
            avser att vidta för att undanröja hinder för kommuner som vill
            ge skriftlig information till föräldrar om hur det går för eleven
            i skolan.
          </note>
          <note>
            Den 3 februari i år besvarade jag en i stort sett identisk interpellation
            från Ulf Nilsson. Men jag ska upprepa vad jag då sa och vad jag
            även tidigare har sagt i andra sammanhang.
          </note>
          <note>
            Roy Hansson och jag har inte skilda uppfattningar när det gäller
            vikten av kontakt mellan skola och hem kring elevernas prestationer
            och situation. Det är oerhört viktigt att elever och föräldrar
            får en återkoppling när det gäller vad som sker i skolan. Den
            naturliga mötesplatsen är utvecklingssamtalet. Om föräldern begär
            det, ska utvecklingssamtalet kompletteras av ett skriftligt omdöme,
            som dock inte får ha karaktären av betyg. Så står det i grundskoleförordningen.
            Skolverket har nyligen granskat om det system för skriftlig information,
            som Nacka kommun har infört, befinner sig innanför eller utanför
            ramen för denna lagstiftning.
          </note>
          <note>
            Skolverkets bedömning är att kommunens tilllämpning av skriftliga
            omdömen inte har skett i överensstämmelse med regeln om frivillighet
            i grundskoleförordningen. Föräldrarna har inte kunnat välja.
          </note>
          <note>
            Den skriftliga informationen har inte heller varit komplement
            till utvecklingssamtalen. Omdömena har stora likheter med betyg,
            vilket strider mot grundskoleförordningen.
          </note>
          <note>
            Min uppfattning är att nu gällande lagstiftning ger stort utrymme
            för förbättring och utveckling av informationen till föräldrar
            och elever om studieresultaten. I regeringens utvecklingsplan
            skriver vi om värdet av att skriftligt dokumentera elevernas studieutveckling,
            inte bara som underlag för utvecklingssamtal utan för att kunna
            arbeta på ett mer individualiserat och flexibelt sätt. I försöksverksamheten
            med utbildning utan timplan i grundskolan kommer detta att särskilt
            fokuseras.
          </note>
          <note>
            Jag anser faktiskt att det finns många fördelar med skriftlig
            information. Enligt min uppfattning har eleven rätt att få en
            mer komplett, framåtsyftande och nyanserad bild av sin studieutveckling
            än vad betygen kan ge. Eleven bör också få ett "kvitto" på sin
            arbetsinsats, även om den inte lett fram till ett betyg.
          </note>
          <note>
            Jag tror därför att den möjlighet att avge skriftliga omdömen
            för elever som inte nått godkänt i alla ämnen, när de lämnar grundskolan,
            skulle utnyttjas oftare, kanske genom förbättrad information om
            möjligheten att få sådana omdömen.
          </note>
          <note>
            Jag upprepar det jag sade till Ulf Nilsson i februari: Det är
            olyckligt att en i övrigt konstruktiv debatt om dialog mellan
            skola och hem kretsar kring formuleringar i grundskoleförordningen.
            Det finns så många spännande idéer och metoder på detta område
            att studera, bl.a. den s.k. portfoliometoden som bygger på att
            eleven tar stort eget ansvar för informationen om kunskapsutvecklingen.
          </note>
          <note>
            Min slutsats är att det inte finns några hinder för kommuner
            som vill ge föräldrar skriftlig information om elevernas studieresultat,
            så länge man håller sig inom ramen för lag och förordning.
          </note>
          <note type="speaker">
            Anf. 57 ROY HANSSON (m):
          </note>
          <note>
            Fru talman! Orsaken till att jag skrev denna interpellation var
            naturligtvis den debatt som bröt ut för en tid sedan. Det skedde
            när en kommun försökte göra det bästa för elever, för föräldrar
            och för skolan men för detta fick klander av skolmyndigheterna.
            Det kan väl ändå inte vara rimligt?
          </note>
          <note>
            Fru talman! Jag har varit bortrest, och det var osäkert om jag
            skulle kunna närvara vid denna interpellationsdebatt. Jag bad
            därför Anders Sjölund att vara beredd att ta emot svaret. Nu kommer
            Anders Sjölund ändå att delta i denna viktiga debatt. Och det
            är glädjande att se att även Ulf Nilsson kommer att delta i debatten.
          </note>
          <note>
            När jag i onsdags kväll kom till Frankfurt och fick tillgång
            till svenska tidningar och där kunde läsa att skolministern var
            beredd att lagstifta mot skriftliga omdömen i skolan blev jag
            bekymrad. Det var därför med tillfredsställelse som jag senare
            på kvällen, när jag kom hit till riksdagen och fick ta del av
            interpellationssvaret, noterade att det i svaret avslutningsvis
            framgår att skolministern inte ser några hinder för kommuner som
            vill ge föräldrar skriftlig information om elevernas studieresultat.
            I svaret ger skolministern också en positiv bild av just skriftliga
            omdömen. Det var alltså med viss glädje som jag noterade förändringen
            mellan Frankfurt och Stockholm.
          </note>
          <note>
            Fru talman! Med detta borde det vara bra. Men nu har jag inte
            varit hemma under de senaste veckorna och hört turerna i debatten
            i denna fråga. Möjligen kan det vara så att debatten efter det
            att interpellationssvaret skrevs har tagit en annan vändning.
            Men med detta interpellationssvar har jag svårt att se att skolministern
            nu enligt tidningsuppgifter kan återkomma med ett lagförslag om
            förbud mot skriftlig information till föräldrarna, eftersom det
            av svaret framgår att det är bra med skriftlig information.
          </note>
          <note>
            Jag tror att det vore bra om skolministern nu ville vara tydlig
            och slå fast sin slutsats i interpellationssvaret, att det inte
            finns några hinder.
          </note>
          <note>
            Fru talman! Det finns ett uppenbart behov att utveckla informationen
            till föräldrarna, eftersom forskning har visat att det inte är
            tillräckligt med utvecklingssamtal. Och som vanligt är det de
            svagaste eleverna som är i behov av det stöd som skriftlig information
            kan komplettera samtalet med. Och det framgår också av interpellationssvaret,
            vilket också är bra.
          </note>
          <note>
            Jag tror att vi alla är överens om att göra det som är bäst för
            våra barn. Och det är viktigt att inte försöka hindra en kommun
            som just försöker göra det som eleverna, föräldrarna och skolan
            vill.
          </note>
          <note>
            Fru talman! Det var därför som jag frågade skolministern vilka
            åtgärder hon avser att vidta för att undanröja hinder. Jag kan
            nu konstatera att ministern med interpellationssvaret inte ser
            några hinder, och det är bra. Än bättre är det om skolministern
            nu tydligt redovisar att hon står fast vid det som sägs i interpellationssvaret
            om att det inte finns några hinder och att det är bra med skriftlig
            information. Därmed vill jag tacka skolministern för interpellationssvaret.
          </note>
          <note type="speaker">
            Anf. 58 ANDERS SJÖLUND (m):
          </note>
          <note>
            Fru talman! Roy Hansson tar i sin interpellation upp en mycket
            aktuell fråga, nämligen hur skolans kvalitet och resultat kan
            förbättras. Vi har i denna kammare under detta riksmöte vid åtskilliga
            tillfällen diskuterat utvecklingen och oroat oss över densamma.
            I rapport efter rapport sägs samma sak, nämligen att grundskolan
            befinner sig i en kris. Jag ska inte trötta skolministern med
            att upprepa den nedslående statistiken utan bara konstatera att
            svenska folket och alla föräldrar runtom i landet känner oro för
            skolans utveckling. Jag utgår från att ministern också har samma
            höga ambition som vi moderater, att göra svensk skola till den
            bästa av skolor, en skola som möter framtiden och som möter förväntningar
            på resultat som vi har rätt att ställa krav på.
          </note>
          <note>
            Fru talman! Jag möter många föräldrar och lärare ute i landet
            som är förvånade över den diskussion som pågår om skriftlig information
            och om rätten att sätta betyg. Alla håller inte med mig i min
            syn på behovet av betyg som resultatmätare, men ingen förstår
            varför vi politiker och skolministern ska ha synpunkter och t.o.m.
            ägna tid åt att bekämpa skolor och kommuner som vill utdela skriftliga
            omdömen.
          </note>
          <note>
            Skolan i Sverige har en hög grad av frihet, varför det är minst
            sagt ologiskt att lägga sig i hur den enskilda skolan väljer att
            informera föräldrarna. Den förordning som reglerar detta är omodern
            och avspeglar ett förmynderi, och tiden borde nu vara mogen för
            att avskaffa det.
          </note>
          <note>
            De senaste dagarnas turbulens kring Skolverkets tolkning av grundskoleförordningen
            när det gäller rätten att sätta betyg är mycket intressant. Tolkningen
            av lagen har inte underlättats av skolministerns uttalanden i
            pressen. Vän av ordning frågar sig: Vad gäller egentligen?
          </note>
          <note>
            Det enda rimliga förhållningssättet när det gäller både utvecklingssamtal
            och betyg måste naturligtvis vara att detta är en fråga som varje
            enskild skola, kommunal skola eller friskola, löser själv. Det
            ska vara samma frihet att utforma ett system för resultatrapportering
            för båda skolhuvudmännen.
          </note>
          <note>
            Fru talman! Skolverket har helt riktigt inte funnit anledning
            att rikta kritik mot fristående skolor som sätter betyg före årskurs
            8. Man tar då sikte på förordning för fristående skolor, kap.
            1, 7 §, där det står att man har rätt att utfärda betyg enligt
            de bestämmelser som gäller för motsvarande skolformer i det offentliga
            skolväsendet. Det är nu det blir riktigt intressant.
          </note>
          <note>
            Det man hänvisar till går att läsa i grundskoleförordningen,
            där det står följande i § 4: Betyg ska sättas i slutet av varje
            termin i årskurs 8 och i slutet av höstterminen i årskurs 9 i
            ämnen och ämnesblock som inte avslutats och när ett ämne eller
            ett ämnesblock har avslutats. Alltså finns det redan en likvärdighet
            mellan den fristående skolan och den kommunala. Detta är naturligtvis
            utmärkt.
          </note>
          <note>
            Slutsatsen av detta kan bara bli en. Betyg ska sättas senast
            i årskurs 8, men det finns ingenting som hindrar att någon, vare
            sig den kommunala skolan eller den fria skolan, sätter betyg tidigare.
            Det finns alltså inget hinder där.
          </note>
          <note>
            Fru talman! Jag tror att en avdramatisering av betygsfrågan skulle
            gynna skolans resultat och skapa en positiv och stimulerande debatt
            på skolenheterna, som ytterst kommer skolans elever och resultatet
            till del.
          </note>
          <note>
            Fru talman! Jag hävdar alltså att det inte i dag finns något
            lagligt hinder för skolorna runtom i vårt land att inom ramen
            för gällande lagstiftning sätta betyg tidigare än i årskurs 8.
            Delar skolministern min uppfattning?
          </note>
          <note type="speaker">
            Anf. 59 ULF NILSSON (fp):
          </note>
          <note>
            Fru talman! Jag ställde som sagt en interpellation om skriftliga
            omdömen och om skolministerns inställning till det för några månader
            sedan. Sedan dess har det inträffat att Skolverket har lämnat
            en formell kritik mot Nacka kommun för dess sätt att använda skriftliga
            omdömen, och det har också förekommit en ganska svåröverskådlig
            debatt kring skriftliga omdömen och kring betyg.
          </note>
          <note>
            Det interpellationssvar som skolministern avger i dag är positivt
            på det sättet att skolministern säger att det är bra med skriftlig
            information. Men så mycket har sagts i denna debatt, och samtidigt
            har vi Skolverkets kritik mot Nacka, så jag tycker att det finns
            utrymme för och behov av en hel del klarlägganden.
          </note>
          <note>
            Skolministern sade till mig i februari, och säger i dag, att
            det är olyckligt att debatten handlar om formuleringar i grundskoleförordningen.
            Jag sade då att man väl får formulera om förordningen om den är
            så otydlig, så att diskussionen i stället kommer att handla om
            hur elever och föräldrar kan få bättre information. Det gäller
            särskilt nu, när skolministern faktiskt säger att det är bra med
            skriftlig information i skolan.
          </note>
          <note>
            Sedan tycker jag också att det är viktigt att den kritik mot
            Nacka kommun som Skolverket har kommit med kombineras med ett
            slags riktig information om vad Skolverket menar och därmed också,
            i bakgrunden, om vad riksdagen har avsett med de lagar som är
            stiftade.
          </note>
          <note>
            Nacka har fått kritiken att föräldrarna inte har fått välja om
            de ska ha denna information eller inte. Det kan jag möjligen förstå,
            om det bryter mot någon bestämmelse. Det lär visst finnas en skola
            där man har glömt fråga föräldrarna. Står det att man måste göra
            det kan jag förstå den kritiken. Men den andra delen av kritiken
            går ut på att omdömena är betygsliknande. Där anser jag att det
            är Skolverkets skyldighet att tala om hur skriftliga omdömen ska
            se ut om de inte ska vara betygsliknande, om verket kommer med
            den kritiken.
          </note>
          <note>
            Sedan faller hela diskussionen om den tolkning som Anders Sjölund
            gör är riktig - det tycker jag förefaller rimligt att den är -
            nämligen att man faktiskt har rätt att sätta betyg tidigare. Men
            om Skolverket kritiserar en skola för att den ger betygsliknande
            omdömen borde det vara Skolverkets skyldighet att också tala om
            hur skriftliga omdömen ska se ut om de inte ska vara betygsliknande.
            Skolorna borde helt enkelt få exempel.
          </note>
          <note>
            Skolorna får inte tillräckligt stöd i dag av myndigheten för
            att de ska kunna veta hur de ska hantera informationen till elever
            och föräldrar. Det är väldigt beklagligt, eftersom det är ett
            grundfel i dag i den svenska skolan att föräldrar och elever får
            för lite information eller helt enkelt får information alldeles
            för sent. Om utvecklingssamtalen inte fungerar ordentligt i skolan
            blir den första informationen betygen i årskurs 8, och då är det
            för många elever för sent att göra någonting åt sin situation.
          </note>
          <note>
            Anf. 60 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Det har varit en intensiv debatt om betygen, och
            den har förts på lite olika sätt. Den debatt som kom först handlade
            om huruvida samma typ av betygssystem gäller för de fristående
            skolorna som för de kommunala. Det var egentligen där debatten
            började, och sedan har den vidgats till att omfatta när, hur och
            var vi ska sätta betyg, osv. Men det viktiga är att vi diskuterar
            samma sak.
          </note>
          <note>
            Här handlar det om att titta på förordningar. Förordningar har
            alltid varit väldigt tydliga. Det är riksdagen som har beslutat
            om hur systemen ska se ut.
          </note>
          <note>
            Ibland har man haft betyg från årskurs 3. Då har också riksdagen
            varit tydlig på den punkten. Det är riksdagen också när det gäller
            grundskoleförordningen.
          </note>
          <note>
            Jag tänkte gå in lite på den. Ni har också berört den i inledningen.
            I Sverige sätts betyg i årskurserna
          </note>
          <note>
            8 och 9 enligt fastställda kriterier. Ett betyg påverkar individens
            framtid. Betygssättning är en myndighetsutövning och får alltså
            inte utövas av vem som helst.
          </note>
          <note>
            Lärare sätter betyg, och rektor skriver under betygskatalogen.
            Betygen används sedan efter vissa regler för urval till högre
            utbildning. Dessa rutiner är utformade för att garantera elevernas
            rättssäkerhet.
          </note>
          <note>
            Inga andra skriftliga omdömen som utfärdas av skolorna kan betecknas
            som betyg i förordningens mening. De kan därför inte tillgodoräknas
            vid betygsurval vid intagning till gymnasieskolan annat än inom
            den s.k. fria kvoten.
          </note>
          <note>
            Så kommer då förordningen. Det är 7 kap., 3-9 §.
          </note>
          <note>
            Det står att betyg ska sättas i slutet av varje termin i årskurs
            8 och i slutet av höstterminen i årskurs 9 i ämnen och ämnesblock
            som inte avslutats och när ett ämne eller ämnesblock har avslutats.
            Som betyg ska någon av följande beteckningar användas: Godkänd
            -
          </note>
          <note>
            G -, Väl godkänd - VG - eller Mycket väl godkänd -
          </note>
          <note>
            MVG.
          </note>
          <note>
            När betyg sätts efter att ett ämne eller ämnesblock har avslutats
            ska betyget bestämmas med hjälp av de mål som eleverna enligt
            kursplanerna ska ha uppnått i grundskolan och de betygskriterier
            som har fastställts för ämnena och ämnesblocken. Betyget Godkänd
            ska motsvara de mål som eleverna enligt kursplanerna ska ha uppnått
            i ämnena i slutet av nionde skolåret, och Statens skolverk ska
            fastställa betygskriterierna.
          </note>
          <note>
            Detta är vad riksdagen har beslutat om. Det är endast detta som
            kan kallas för betyg. Det finns ingenting annat som är betyg i
            den mening som anges i grundskoleförordningen.
          </note>
          <note>
            Tidpunkten för betyg är också väldigt tydligt angiven. Här säger
            riksdagen att betyg ska sättas i slutet av varje termin i årskurs
            8 och i slutet av höstterminen i årskurs 9. Det är inte öppet,
            och man ska inte kunna göra det vid något annat tillfälle. Det
            är dessa tillfällen som riksdagen har anvisat.
          </note>
          <note>
            Vi har haft andra betygssystem. Man har börjat ge betyg tidigare.
            Det har varit skillnader. Tidigare har man börjat redan i årskurs
            3. Då har också riksdagen varit tydlig på den punkten.
          </note>
          <note>
            Enligt mitt förmenande kan man inte göra andra tolkningar av
            grundskoleförordningen och av det riksdagen har beslutat. Detta
            är tydligt.
          </note>
          <note type="speaker">
            Anf. 61 ROY HANSSON (m):
          </note>
          <note>
            Fru talman! Det har blivit ganska intressant de senaste veckorna.
            Man har konstaterat att fristående skolor tydligen har andra regler
            än den kommunala skolan, och det är inte rimligt att det är på
            det sättet.
          </note>
          <note>
            Om det dessutom är så att förordningen är otydlig, som Ulf Nilsson
            påpekade, måste det rimligen vara så att myndigheten - i detta
            fall Skolverket - har att ge ut anvisningar som är tydliga för
            kommuner och skolor, så att det inte kan bli några felaktiga tolkningar.
          </note>
          <note>
            Nu kom ministerns senaste inlägg att handla mest om betyg. Det
            är inte direkt det som debatten handlar om, men jag ska något
            kommentera det i alla fall.
          </note>
          <note>
            Anders Sjölund sade att det gäller att avdramatisera betygen.
            Helt klart är det så. Jag minns själv när en av våra flickor gick
            i skolan och skulle få betyg på hösten i åttonde klass.
          </note>
          <note>
            De här 13-14-åriga flickorna ägnade inte hösten åt någonting
            annat än dramatik kring betygen. Jag är helt övertygad om att
            alla de här flickorna - jag tror att det mest var flickor - blev
            besvikna när de fick betygen. Jag tror inte pojkarna brydde sig
            lika mycket. Det är det man ska eliminera, att det inte blir någon
            dramatik när den första betygssättningen sker.
          </note>
          <note>
            Som Ulf Nilsson sade är det då för sent för de svaga eleverna.
            Det är det som t.ex. Nacka kommun vill förebygga genom att ge
            skriftlig information till föräldrarna som kan vara underlag i
            en dialog mellan föräldrar, skola, elever och lärare för att nå
            fram till detta.
          </note>
          <note>
            Självklart ska man vara noga med betygen, och självklart är det
            rätt som ministern läste upp om betygen. Men det är inte det denna
            debatt handlar om, utan det är fråga om kommunernas möjlighet
            att ge annan skriftlig information. Som ministern säger i svaret,
            och jag tycker att det är ett bra svar, är det ett lämpligt komplement.
            Det är bra att det inte finns några hinder.
          </note>
          <note>
            Då är min fråga: Står ministern fast vid interpellationssvaret,
            att det inte finns några hinder för kommuner att ge skriftlig
            information som ett komplement till utvecklingssamtalen för att
            delge föräldrar, lärare och skola hur man bäst kan tillvarata
            elevernas intressen? Det borde vi få ett svar på här och nu i
            dag.
          </note>
          <note type="speaker">
            Anf. 62 ANDERS SJÖLUND (m):
          </note>
          <note>
            Fru talman! Skolministern bekräftar det jag har tagit rätt på
            via utbildningsutskottets tjänstemän och rättschefen på Utbildningsdepartementet
            som har precis samma uppfattning som jag, att det material som
            vi nu talar om är det som gäller. Det är utomordentligt otydligt.
            Det står visserligen "skall", men det finns ingenting i rättspraxis
            som säger att man inte får göra det som inte står här. Det finns
            alltså ett stort mått av utrymme för att tolka det precis som
            jag tolkar det, nämligen att det är fritt fram för alla skolor,
            fristående skolor eller kommunala skolor, att sätta betyg när
            helst man vill, men senast i årskurs 8 ska man sätta betyg enligt
            denna förordning.
          </note>
          <note>
            Det är ganska intressant att en enkel ledamot från
          </note>
          <note>
            Västerbotten kan ha upptäckt det och att ingen annan har gjort
            det. Det är den formella saken. Det vore intressant att höra om
            ministern inte delar min uppfattning. I vilket material finner
            skolministern stöd för en annan tolkning än den jag gör, nämligen
            att det är fritt fram för svenska skolor att redan fr.o.m. i vår
            ge betyg? Det är någon månad kvar till skolavslutning, så skolorna
            och rektorerna kan snabbt kasta sig över skolkatalogerna och ge
            betyg i årskurs 3 eller 5 eller avstå helt och hållet. Det är
            min uppfattning.
          </note>
          <note>
            Jag konstaterar att skolministern inte har någon annan syn på
            detta än att det är det här materialet som finns att tillgå. Det
            är den förordning som vi har att rätta oss efter. Den förordningen
            säger att det är helt okej att redan nu sätta betyg.
          </note>
          <note>
            Diskussionen om skriftliga omdömen och betyg är egentligen överspelad.
            Lagtexten medger kort sagt att skolorna i Sverige sätter betyg.
          </note>
          <note type="speaker">
            Anf. 63 ULF NILSSON (fp):
          </note>
          <note>
            Fru talman! Skolministern sade att skriftliga omdömen inte ska
            räknas som betyg, och det håller jag med om. Det är inte det som
            är tanken med skriftliga omdömen, utan skriftliga omdömen är avsedda
            att hjälpa föräldrar och elever att ha en diskussion om hur eleverna
            når upp till de mål som man strävar mot.
          </note>
          <note>
            Jag vill egentligen bara upprepa min fråga från förra inlägget
            och från i våras, nämligen: Anser skolministern att anvisningar
            bör komma som tydliggör för skolorna hur skriftliga omdömen kan
            se ut så att skolorna inte behöver ägna all tid åt att fundera
            över om de gör fel eller inte utan kan koncentrera sig på att
            lämna information till föräldrarna och eleverna?
          </note>
          <note>
            Den andra frågan är: Kan vi tolka skolministerns positiva svar
            så att vi i fortsättningen slipper diskussionen om att det är
            något principiellt fel med att lämna regelbunden skriftlig information
            till föräldrarna?
          </note>
          <note>
            Anf. 64 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Givetvis är det oerhört angeläget att en förordning
            är så tydlig att den inte ska leda till olika tolkningar. Därför
            har vi också aviserat att om det inte finns en gemensam tolkning
            av vad som står i förordningen måste vi se över den så att den
            i så fall blir tydligare i sin utformning.
          </note>
          <note>
            I frågan när betyg ska ges är min uppfattning däremot och har
            varit, och jag har faktiskt aldrig hört att det ifrågasatts, att
            riksdagen har beslutat att betyg ska ges i årskurs 8 och 9. Redan
            när detta beslut en gång fattades diskuterades frågan. Givetvis
            var det en debatt i riksdagen om det inte skulle vara, som en
            del vid det tillfället föreslog, från årskurs 7 som det varit
            tidigare. Riksdagen har alltid varit tydlig på att tala om när
            man vill att skolorna ska börja sätta betygen.
          </note>
          <note>
            När det sedan gäller utformningen av skriftlig information till
            föräldrarna har också Nacka efter påpekanden och de samtal som
            man har haft med Skolverket sett över hur man går ut med informationen
            till föräldrarna. Man har nu ett annat formulär, där det här om
            föräldrar vill eller inte vill ha den skriftliga informationen
            tas upp. Man tar också upp olika former.
          </note>
          <note>
            Jag kan se oerhört mycket positivt i att man kan dokumentera
            någonting som man har kommit fram till. När jag säger att jag
            är positiv till den skriftliga informationen är det inom de lagar
            och förordningar som vi har att hålla oss till. Det ska också
            finnas en tydlighet.
          </note>
          <note>
            Jag kan se i dag att vi tyvärr fortfarande har en bit fram till
            de mål som vi har satt upp såväl med betygen som när det gäller
            utvecklingssamtalen och den skriftliga informationen. Vi får många
            brev från allmänheten. Jag kan nämna som ett exempel ett brev
            häromdagen där föräldrarna har ifrågasatt lärarnas beteende. Man
            har varit på ett utvecklingssamtal som inte har gett någonting.
            Det var suddigt, otydligt.
          </note>
          <note>
            Sedan får eleven med sig ett brev hem, inte i ett slutet kuvert
            utan öppet. I brevet står det bara: Emil jobbar på i sin egen
            takt. Behöver tid på sig för att lära in nya moment. Det är därför
            bra om man jobbar med matte hemma. Har lite svårt att koncentrera
            sig på lektionerna och sätter sig själv ofta i en jobbig situation
            genom att störa de andra som då blir irriterade.
          </note>
          <note>
            Det skickar alltså läraren bara hem. Det finns inte någon att
            föra en dialog med. Dessutom sätter samma lärare betyget IG, Icke
            godkänd, och använder det gamla siffersystemet med procentsatser.
          </note>
          <note>
            Tyvärr händer det då och då att vi får den här typen av brev.
            Uppenbart har vi fortfarande en bit fram för att verkligen informera
            och se till det hela. Skolledarna har ansvaret för att gå igenom
            med sin personal hur utvecklingssamtalen ska utformas, hur man
            kan använda den skriftliga informationen om man vill göra det
            och föräldrarna också är intresserade och vill ha den. Det är
            viktigt med tydligheten. Det ska inte vara så att en elev får
            den här typen av information eller får information alldeles för
            sent från skolan om var man befinner sig i sin utveckling. Det
            är viktigt att understryka.
          </note>
          <note type="speaker">
            Anf. 65 ROY HANSSON (m):
          </note>
          <note>
            Fru talman! Återigen börjar ministern diskutera betygsfrågan
            trots att det egentligen handlar om skriftlig information. Det
            som Anders Sjölund har tagit reda på om betygssättningsregler
            är oerhört intressant. Då är min fråga om ministern på något sätt
            kommer att reglera och tydliggöra det så att lagstiftningen verkligen
            stämmer överens med gällande förordning. Jag tror att det är många
            runtom i Sverige som väntar på detta, inte minst nu när vi närmar
            oss skolavslutning.
          </note>
          <note>
            Jag skulle vilja ta upp i det här inlägget att det nu är viktigt
            att ministern inte kommer med någon ändrad lagstiftning som hindrar
            kommunerna att ge skriftlig information, allra helst inte som
            ministern enligt både svaret och debatten här är tydlig på att
            skriftlig information till föräldrarna är bra, kanske t.o.m. nödvändigt.
            Tidningsuppgifter som jag fick del av onsdag kväll antyder att
            det kunde vara någonting på gång. Jag hoppas verkligen att det
            inte blir så.
          </note>
          <note>
            Frågan är i stället, som Ulf Nilsson tog upp:
          </note>
          <note>
            Kommer det någon tydlig information om hur man ska utforma den
            skriftliga informationen? Det kan jag däremot tycka är bra så
            att det inte blir betygsliknande när det gäller hur man ger det.
            Det måste väl ändå vara en statlig myndighets, Skolverkets, plikt
            att ge ut detta när nu diskussionen kommit i gång om detta.
          </note>
          <note>
            Nu har ministern en replik kvar. Jag skulle vara intresserad
            av att veta om det kommer ett sådant klarläggande som jag efterlyste
            i min inledning. Blir det någon ändrad lagstiftning av detta?
            Blir det något hinder att lämna skriftliga betyg, eller står ministerns
            interpellationssvar fast? I sitt inlägg säger ministern att utvecklingssamtalen
            inte är tillräckliga. Det behövs både-och. Det är därför som den
            skriftliga informationen är så viktig.
          </note>
          <note type="speaker">
            Anf. 66 ANNA LILLIEHÖÖK (m):
          </note>
          <note>
            Fru talman! Något sent vill jag ändå, när jag hör dessa svar,
            lägga mig i debatten.
          </note>
          <note>
            Vi är faktiskt många föräldrar - och jag är en av dem - som har
            våra barn i skolor där vi t.o.m. har haft betyg ända sedan mycket
            tidigt. Men vi har inte bara haft betyg, utan vi har också haft
            skriftliga omdömen.
          </note>
          <note>
            Som jag ser det har vi haft en väldigt positiv process i den
            skola där min dotter har gått. Där har man utvecklat dialogen
            mellan skola och föräldrar - med barnet, med föräldrarna och med
            läraren.
          </note>
          <note>
            Vad som oroar mig lite grann med den här debatten är att det
            blir lite misstänkt att få i gång processen.
          </note>
          <note>
            Man får för sig att detta är någonting som man ska göra lite
            i smyg, och inte längre kan föra en öppen dialog om, på grund
            av att de regler som finns inte kommer att tillåta det.
          </note>
          <note>
            Min vädjan till skolministern blir därför naturligtvis: Hantera
            nu denna fråga på ett positivt och bra sätt! Låt inte det exempel
            tala som ministern just läste upp för oss om en missnöjd förälder
            som naturligtvis, verkar det som, har varit med om ett väldigt
            dåligt sätt att få i gång dialogen. Se till att vi stället får
            positiva sätt att föra dialogen på, så att våra barn får stödet
            att veta hur det går i skolan.
          </note>
          <note>
            Jag tror nämligen att om vi ska få en bra skola -
          </note>
          <note>
            lika bra som överallt annars där våra ungdomar kommer att komma
            ut i världen - så är detta avgörande och viktigt. Det finns inget
            skäl till att just Sverige ska hamna på efterkälken.
          </note>
          <note>
            Anf. 67 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Som svar på Roy Hanssons fråga kan jag säga att vi
            kommer att se över förordningen - det är ett klart besked från
            min sida - så att vi får en större tydlighet.
          </note>
          <note>
            En möjlighet kan dessutom vara att ge Skolverket i uppdrag att
            utforma ett kommentarsmaterial angående just utvecklingssamtal
            och skriftlig information.
          </note>
          <note>
            Jag vet att detta har funnits för utvecklingssamtalen, men det
            kan också ses över. Det är säkert lämpligt med tanke på all diskussion
            och debatt som har varit.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 1999/2000:396 om speciallärare i
            skolan
          </note>
          <note>
            Anf. 68 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Ulf Nilsson har frågat vilka åtgärder regeringen
            avser vidta för att öka antalet speciallärare i skolan.
          </note>
          <note>
            Regeringen har uppmärksammat att den specialpedagogiska kompetensen
            i skolan måste stärkas.
          </note>
          <note>
            I propositionen (1998/99:105) Elever med funktionshinder - ansvar
            för utbildning och stöd uppmärksammade regeringen att specialpedagogisk
            kompetens ofta saknas i skolornas arbetslag. Jag citerar ur propositionen:
          </note>
          <note>
            "Den nya specialpedagogutbildningens ambitioner om ett förändrat
            arbetssätt, med bl.a. ett mera konsultativt förhållningssätt,
            har inte fått fullt genomslag.
          </note>
          <note>
            En orsak till detta är att det fortfarande finns alltför få utbildade
            specialpedagoger. Lärare är dessutom ovana att efterfråga och
            se handledning som kompetensutveckling."
          </note>
          <note>
            Regeringen anser att det är betydelsefullt att specialpedagogernas
            roll vidareutvecklas. Det är också viktigt att behoven av specialpedagogisk
            kompetens uppmärksammas i alla skolformer och på olika nivåer.
          </note>
          <note>
            Lärarutbildningskommittén har bl.a. haft i uppdrag att analysera
            behovet av specialpedagogisk kompetens hos lärarna samt komma
            med förslag till en förnyad lärarutbildning. Att se över även
            den specialpedagogiska utbildningen ingick som en del i kommitténs
            arbete. En proposition om framtida lärarutbildning är för närvarande
            under beredning och planeras att föreläggas riksdagen innan sommaren.
          </note>
          <note>
            Regeringen har redan vidtagit åtgärder för att stärka den specialpedagogiska
            kompetensen. I vårpropositionen 1999 föreslogs en treårig satsning
            om
          </note>
          <note>
            500 miljoner kronor för fortsatt arbete med kvalitet och likvärdighet.
            Bl.a. ska elever i behov av särskilt stöd ges bättre förutsättningar
            att nå målen. Behovet av lärares kompetensutveckling uppmärksammades
            särskilt.
          </note>
          <note>
            Första året har medel fördelats så att Skolverket disponerar
            15 miljoner kronor för att förstärka stödet till kompetensutveckling
            för undervisning av elever i behov av särskilt stöd.
          </note>
          <note>
            Ytterligare 15 miljoner kronor ska användas för att stödja och
            stimulera arbetet med språkutveckling med inriktning på att förbättra
            läs- och skrivmiljöerna i skolan, förstärka och utveckla skolbibliotekets
            pedagogiska roll samt stimulera samarbete och samplanering mellan
            lärare i yrkesämnen och kärnämnen i gymnasieskolan.
          </note>
          <note>
            Även i vårpropositionen 2000 uppmärksammas situationen. Regeringen
            beräknar därför 100 miljoner kronor per år för särskilda utvecklingsinsatser
            under
          </note>
          <note>
            2001 och 2002.
          </note>
          <note>
            Inom ramen för specialskolans nuvarande anslag har särskilda
            medel avsatts till Hällsboskolan, som har fått i uppdrag att i
            samarbete med lämpliga specialpedagogiska institutioner genomföra
            en kompetensutvecklingssatsning om undervisning av barn med grav
            språkstörning. Insatserna riktar sig till pedagoger i kommunerna.
          </note>
          <note>
            Därtill har regeringen tillsatt en organisationskommitté för
            att se över statens stöd i specialpedagogiska frågor till kommunerna.
          </note>
          <note>
            Ulf Nilsson säger att intagningen till särskolan har ökat med
            40 %. I själva verket är den siffran ännu högre. Tyvärr vet vi
            inte varför i dag. Skolverket har därför fått i uppdrag att mot
            bakgrund av elevökningen sedan 1992 ytterligare analysera skälen
            till att andelen elever i särskolan fortsätter att öka. Vidare
            utredning krävs för att belysa frågan så brett som möjligt.
          </note>
          <note type="speaker">
            Anf. 69 ULF NILSSON (fp):
          </note>
          <note>
            Fru talman! Jag vill tacka skolministern för svaret.
          </note>
          <note>
            Anledningen till min fråga om speciallärarna är alla exempel
            som jag har stött på där inte minst unga elever lämnas utan den
            hjälp de skulle behöva i skolan. Det finns ett antal barn som
            har mer behov av ordning och struktur omkring sig, och som därför
            har svårt att fungera i en stor grupp. I en klass på 25 elever
            kan det ofta rör sig om fem sex elever som har svårt att fungera
            i en större grupp.
          </note>
          <note>
            Många lärare känner en hjälplöshet när de vet att dessa barn
            skulle kunna utvecklas minst lika bra som andra om de bara fick
            lite mer enskilt stöd. Jag har pratat med en lärare som berättade
            att hon för ett antal år sedan lyckades ordna en speciell skrivträning
            för en elev några timmar i veckan hos en specialist. På ett år
            utvecklades den eleven från att endast ha skrivit osammanhängande
            meningar till att skriva bättre än snittet i klassen.
          </note>
          <note>
            Det är otvetydigt så att många barn behöver stunder av mer eller
            mindre enskild hjälp, och att många barn inte klarar av att vistas
            i stora grupper hur länge som helst. Får de den hjälpen så kan
            de ofta klara sig bra i en vanlig klass senare. Men tiden räcker
            till sämre i dag än för cirka tio år sedan. Enligt Skolverket
            har tiden som varje lärare lägger ned på en elev minskat med 17
            %.
          </note>
          <note>
            Skolministern redogör i sitt svar för en del åtgärder som vidtagits
            för att utveckla lärarnas kompetens i specialpedagogik. Skolministern
            säger också att det är viktigt att specialpedagogisk kompetens
            uppmärksammas i alla skolformer. Framför allt handlar regeringens
            åtgärder om att bidra till handledning och kompetensutveckling
            av lärarpersonal. Det är i och för sig bra att regeringen uppmärksammar
            frågan, men jag tror att det behövs andra typer av åtgärder.
          </note>
          <note>
            Fru talman! Ett huvudproblem är att utbildningen av speciallärare
            har upphört. I samband med lärarutbildningsreformen som genomfördes
            1988 försvann speciallärarutbildningen till förmån för en ny specialpedagogutbildning.
            Specialpedagogernas uppgift skulle inte i första hand vara att
            hjälpa de svaga eleverna, utan de skulle vara ett stöd till lärarna
            på skolan. Jag menar att detta var ett felaktigt och mycket olyckligt
            beslut, och att utbildningen måste byggas upp på nytt.
          </note>
          <note>
            För att de här barnen ska kunna få det stöd som de behöver måste
            de ha speciallärare med särskild kompetens för den typ av svårigheter
            som barnet har.
          </note>
          <note>
            Min fråga till skolministern blir därför om hon vill överväga
            att återinföra speciallärarutbildningen, och gärna göra en ännu
            bättre genomtänkt speciallärarutbildning än den som fanns tidigare.
            Det finns i dag en massa aktuell forskning om t.ex. skriv- och
            läsinlärning, medfödda störningar osv. som skulle kunna bidra
            till en ny och kvalificerad speciallärarutbildning.
          </note>
          <note>
            Anf. 70 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Före 1988 fick inte lärare någon specialpedagogisk
            utbildning i sin grundutbildning. Speciallärare blev man efter
            20 eller 40 poängs påbyggnadsutbildning.
          </note>
          <note>
            Kravet var att man hade lärarexamen som grund.
          </note>
          <note>
            Detta verkade inte till förmån för integration, utan speciallärare
            och specialundervisning var något för sig. Verksamheten skedde
            ofta, till en början i alla fall, i s.k. kliniker. Sedan utökades
            samarbetet till att ske tillsammans, ibland inne i klassen, i
            olika former.
          </note>
          <note>
            I grundskollärarreformen 1988 fanns i den centrala utbildningsplan
            som antogs av UHÄ angivet att alla som studerade på något lärarprogram
            skulle få specialpedagogisk kompetens och ett specialpedagogiskt
            synsätt i sin grundutbildning. Till detta lades en
          </note>
          <note>
            60-80-poängs påbyggnadsutbildning för att de som ville utbilda
            sig till specialpedagoger skulle kunna verka som handledare för
            dem som hade en viss specialpedagogisk kunskap i sin grundexamen.
          </note>
          <note>
            Den nuvarande specialpedagogiska utbildningen är alltså betydligt
            mer omfattande än den var när man hade speciallärarutbildningen.
            Dels har man speciallärarutbildningen, dels har man byggt på med
            ytterligare kompetenser. Den gamla låg alltså på 20-
          </note>
          <note>
            40 poäng och nuvarande ligger på mellan 60-
          </note>
          <note>
            80 poäng. Att i det läget gå tillbaka till det gamla skulle innebära
            en försämring.
          </note>
          <note>
            Propositionen angående hur lärarutbildningen ska bli i framtiden
            är ju inte skriven och klar ännu, men i förslaget till den nya
            lärarutbildningen säger man att alla studenter ska få specialpedagogik
            inom det som man i förslaget kallar det allmänna utbildningsområdet.
            Det omfattar i sig 60 poäng i förslaget, och här ska alltså specialpedagogiken
            ingå för alla.
          </note>
          <note>
            Sedan kan man i det här förslaget välja en inriktning eller specialisering.
            Väljer man en inriktning kan den omfatta minst 40 poäng. En specialisering
            kan omfatta 20 poäng. Då kan man välja att som vanlig lärare göra
            en fördjupning mot specialpedagogiken.
          </note>
          <note>
            Detta blir då i basutbildningen. Dessutom kommer det även i fortsättningen
            att finnas en påbyggnadsutbildning som kommer att omfatta 60-80
            poäng.
          </note>
          <note>
            I det nya förslaget kan alltså även basutbildningen för en lärare
            vara betydligt mer omfattande än i dag.
          </note>
          <note>
            Specialpedagogutbildningen kommer att finnas som påbyggnadsutbildning.
            Dessutom kommer vi att ha dem som är ytterligare specialister
            när det gäller elever med speciella funktionshinder, som får ytterligare
            en fördjupning. Vi kommer också att satsa på mer forskning runt
            elever med funktionshinder. Ser jag på det som vi nu är på väg
            att ta fram kommer alltså den samlade bilden, tillsammans med
            den här kompetensutvecklingen för lärare, att ge betydligt större
            gedigenhet än vad vi har haft tidigare.
          </note>
          <note type="speaker">
            Anf. 71 ULF NILSSON (fp):
          </note>
          <note>
            Fru talman! Skolministern sade att det vore en försämring att
            få tillbaka den gamla speciallärarutbildningen. Jag sade ju att
            ville ha tillbaka speciallärarna i skolan men också ha en bättre
            utbildning än tidigare.
          </note>
          <note>
            Problemet som jag ser det är att själva funktionen, speciallärare
            som i mindre grupp eller enskilt hjälper eleverna, är på väg att
            försvinna och att specialpedagogernas främsta uppgift är att handleda
            de övriga lärarna. Det är naturligtvis bra att den allmänna kunskapen
            finns. Men speciallärarfunktionen i den mening den hade tidigare
            behöver vi ha tillbaka.
          </note>
          <note>
            Annars när det gäller skoldebatten brukar ju vi folkpartister
            säga att huvudproblemet i skolan inte handlar om pengar, utan
            det handlar om vilka strukturer man jobbar i osv. Vi tror att
            om en hel del låsningar i skolan bröts upp skulle det kunna bli
            bättre -
          </note>
          <note>
            utan att nya resurser skulle behöva tillföras.
          </note>
          <note>
            Men det finns en särskild reform som faktiskt skulle kosta en
            del pengar. Det vore just att få tillbaka speciallärarfunktionen
            i den svenska skolan. Antalet speciallärare, som alltså fungerar
            på det sätt som jag har sagt, har minskar med en tredjedel under
            90-talet.
          </note>
          <note>
            Händer det ingenting kommer de snart att vara helt borta.
          </note>
          <note>
            Jag nämnde i min interpellation att antalet elever i särskolan
            ökat med enligt uppgift 40 %. Jag tackar för att skolministern
            i sitt svar upplyser om att ökningen i verkligheten är ännu större.
            Ansökningarna från föräldrar som vill att barnen ska gå i särskolan
            har också ökat kraftigt. Det är bra om särskolan uppfattas som
            ett bra alternativ av föräldrar till barn som borde gå där. Men
            om den här ökningen av särskolan beror på att skolan inte kan
            hjälpa barn som egentligen borde gå i grundskolan är det en olycklig
            utveckling.
          </note>
          <note>
            Särskolan ger ju inte möjlighet att gå vidare till nationellt
            gymnasieprogram.
          </note>
          <note>
            Idén att speciallärarna ska ersättas med fortbildning av övriga
            lärare menar jag fortfarande är feltänkt. Naturligtvis är det
            bra att alla lärare får bättre kunskaper om hur man hjälper olika
            elever, men det behövs också specialkompetens.
          </note>
          <note>
            Jag tror, fru talman, att den svenska skolan behöver olika kompetenser.
            Tendensen att plåna ut gränserna mellan helt skilda pedagogiska
            uppgifter är farlig om den tillåts gå för långt. På samma sätt
            som det är en stor skillnad mellan att undervisa i svenska eller
            främmande språk på gymnasiet och att arbeta med grundläggande
            läsinlärning med en sex- eller sjuåring, är det stor pedagogisk
            skillnad mellan att arbeta som klasslärare och att arbeta enskilt
            med en elev som t.ex. har grav dyslexi. Det behövs specialkompetenser
            i skolan, inte minst för de barn som behöver extra stöd.
          </note>
          <note>
            Anf. 72 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Jag är ledsen om Ulf Nilsson har missuppfattat mig.
            Tvärtom understryker jag just behovet av de olika kompetenserna.
            Men som det kommer att se ut framöver blir det ju så att basläraren
            kommer att kunna få ännu mer av kompetens inom specialpedagogiken.
            Detta kommer att vara till nytta för precis alla elever. I och
            med detta utvecklar man den pedagogiska kompetensen.
          </note>
          <note>
            Men jag sade också att vi sedan ska ha specialpedagoger som har
            en påbyggnadsutbildning på 60-80
          </note>
          <note>
            poäng. Vi ska ha ytterligare specialister som är inriktade på
            elever med kanske udda eller komplicerade funktionshinder. Vid
            sidan av detta ger vi till nuvarande personal en kompetensutveckling
            när det gäller dyslexi, elever med funktionshinder osv. Vi satsar
            dessutom medel på forskning runt funktionshinder.
          </note>
          <note>
            Jag avser dessutom att i budgeten till hösten återkomma med en
            mer detaljerad redovisning av hur jag tänker använda de medel
            som nu är avsatta. Det vi står i nu är ju att vi för närvarande
            har en brist på specialpedagoger. Det är viktigt att vi, även
            om vi ser på den framtida utvecklingen, också kan möta nuet.
          </note>
          <note>
            Men det kommer jag att komma tillbaka till i budgeten.
          </note>
          <note type="speaker">
            Anf. 73 ULF NILSSON (fp):
          </note>
          <note>
            Fru talman! Det är bra, det som skolministern säger om att baslärarna
            kommer att få en ökad kompetens när det gäller olika typer av
            pedagogiska svårigheter, olika elevers problem osv. Det är bra.
            Men min huvudfråga är, med tanke på att en tredjedel av speciallärarna
            i den traditionella meningen har försvunnit i skolan: Kommer vi
            att få tillbaka lärare, oavsett om vi kallar dem pedagoger eller
            speciallärare, som har den funktionen i skolan att de jobbar med
            elever i mindre grupper eller enskilt? Det är det jag menar att
            vi har det stora behovet av.
          </note>
          <note>
            Kommer vi att få människor från Lärarhögskolan som är utbildade
            för sådana tjänster som innebär att man ska jobba i mindre grupp
            eller enskilt? Det menar jag nämligen att skolan har ett mycket
            stort behov av.
          </note>
          <note>
            Anf. 74 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Specialpedagogen ska kunna göra både-och. Flexibiliteten
            är oerhört viktig. Man måste anpassa sig efter barnens behov.
            Ibland behöver barn vara i mindre grupper. De behöver vara i mindre
            grupper under längre tid och ibland under kortare tid.
          </note>
          <note>
            Givetvis ska då den som är specialist, specialpedagogen, också
            kunna ta hand om de här eleverna. I andra lägen ska specialpedagogen
            kunna vara en handledare till hela arbetslaget. Specialpedagogen
            ska också kunna vara en som hjälper rektor många gånger, t.ex.
          </note>
          <note>
            när det gäller att se över frågan om resurserna och hur man kan
            använda dessa på bästa sätt.
          </note>
          <note>
            De som i framtiden genomgår specialpedagogutbildningen ska alltså,
            liksom de som i dag är aktiva, kunna fungera på olika sätt både
            i grupper och som handledare.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 1999/2000:350 om utvecklingen i Västsahara
          </note>
          <note type="speaker">
            Anf. 75 Utrikesminister ANNA LINDH (s):
          </note>
          <note>
            Fru talman! Eva Zetterberg har frågat om regeringens agerande
            när det gäller Västsahara med anledning av att det ännu inte varit
            möjligt att genomföra någon folkomröstning om självbestämmande.
          </note>
          <note>
            Den svenska regeringens inställning har hela tiden varit att
            frågan om Västsaharas framtida status ska få en rättvis, demokratisk
            och fredlig lösning där de inblandade parternas situation och
            legitima intressen beaktas. Den princip som hela tiden styrt och
            styr vårt agerande är folkens rätt till självbestämmande.
          </note>
          <note>
            Den senaste rapporten från FN:s generalsekreterare från februari
            i år är påfallande dyster och kritisk mot de båda parterna i konflikten.
            Båda parter bedöms ha brustit i samarbetet med FN. Generalsekreteraren
            är även pessimistisk när det gäller parternas vilja att samarbeta
            i fortsättningen bl.a. om det stora antal överklaganden av röstlängden
            som förekommit.
          </note>
          <note>
            För att en folkomröstning ska kunna äga rum måste man ta ställning
            till alla överklaganden vilket bedöms ta minst 18 månader i anspråk
            och kräva parternas samarbete. Den svenska regeringen delar den
            bedömning som FN:s generalsekreterare gör.
          </note>
          <note>
            I det nu uppkomna läget har FN:s generalsekreterare ånyo kallat
            in sitt speciella sändebud James Baker för att medla i konflikten
            och försöka nå en ny överenskommelse mellan parterna. Från svensk
            sida har vi alltid ställt oss bakom FN:s ansträngningar att lösa
            konflikten. Vi vidhåller denna inställning. Därtill kan vi ställa
            oss bakom lösningar som parterna gemensamt kommer överens om.
            Det innebär att en överenskommelse mellan parterna i konflikten
            som är sanktionerad av FN även skulle få den svenska regeringens
            stöd.
          </note>
          <note>
            Trots att folkomröstningen ännu inte kunnat äga rum är FN:s roll
            i Västsaharakonflikten central. Sverige har på olika sätt stött
            FN-missionen Minurso i
          </note>
          <note>
            Västsahara - även genom direkta insatser. Vi har också på olika
            sätt backat upp ansträngningarna att få parterna att enas om den
            röstlängd som ska ligga till grund för en folkomröstning.
          </note>
          <note>
            Sverige ger redan ett omfattande humanitärt bistånd för att möta
            flyktingarnas behov. Vårt bistånd till flyktinglägren i Algeriet
            har pågått i många år och rönt stor uppskattning. För närvarande
            bidrar Sida med drygt 27 miljoner kronor via enskilda organisationer
            som Caritas, Praktisk solidaritet, Kommittén för Västsaharas kvinnor
            och Forum Syd. FN:s flyktingkommissarie, UNHCR, förbereder ett
            återvändande av flyktingarna när förutsättningar för ett sådant
            föreligger. UNHCR kommer då att lansera en särskild appell för
            ett sådant program. Under tiden ansvarar UNHCR för stöd och skydd
            till flyktingarna i Tindouf i västra Algeriet. Om ett ändrat läge
            uppstår har Sverige beredskap att medverka.
          </note>
          <note>
            EU:s handlande när det gäller Västsahara går ut på att stödja
            FN:s uppdrag och att inte agera på ett sätt som kan störa nuvarande
            ansträngningar att få till stånd samtal och en eventuell överenskommelse
            mellan parterna. Som jag tidigare påtalat i kammaren ser vi också
            att en positiv omsvängning är på väg i
          </note>
          <note>
            Marocko när det gäller demokratifrågor och mänskliga rättigheter
            och våra förhoppningar att Marocko ska kunna spela en konstruktiv
            roll har ökat.
          </note>
          <note>
            Den svenska regeringen följer utvecklingen i
          </note>
          <note>
            Västsahara mycket nära både bilateralt och inom EU, och vi ser
            fram emot Bakers rapport.
          </note>
          <note>
            Anf. 76 Andre vice talman EVA ZETTER-
          </note>
          <note>
            BERG (v):
          </note>
          <note>
            Fru talman! Jag vill varmt tacka utrikesministern för svaret
            på min interpellation. Redan från början vill jag med kraft understryka
            det som utrikesministern säger om att den princip som styr är
            folkens rätt till självbestämmande. Jag ställer mig till fullo
            bakom detta.
          </note>
          <note>
            Men jag tror ändå att man inledningsvis kan ställa frågan om
            varför vi bryr oss om Västsahara. Varför tar vi gång på gång upp
            denna fråga i Sveriges riksdag?
          </note>
          <note>
            Västsahara är ett land som är relativt okänt i Sverige. Till
            ytan är det något större än halva Sverige -
          </note>
          <note>
            260 000 kvadratkilometer. Det har en 100 mil lång
          </note>
          <note>
            Atlantkust och är huvudsakligen ett ökenland. Det var en spansk
            koloni fram till 1975 när det ockuperades av Marocko.
          </note>
          <note>
            Sedan dess har vi alla följt turerna med eld upphör, FN:s beslut
            om folkomröstning och om en fredsplan som gång på gång har blivit
            uppskjuten. De senaste rapporterna från FN:s generalsekreterare
            har varit mycket dystra. Det senaste budet är att folkomröstningen
            kan äga rum tidigast år 2002.
          </note>
          <note>
            Det finns ett nätverk i riksdagen där representanter från samtliga
            partier har deltagit och på olika sätt tagit upp den här frågan,
            senast i ett betänkande från utrikesutskottet som debatterades
            här i kammaren den
          </note>
          <note>
            24 mars. Ett enigt utskott betonade betydelsen av att folkomröstningen
            äger rum efter den ursprungliga tidsplanen och inte så sent som
            år 2002.
          </note>
          <note>
            Som ett led i vårt arbete kring de här frågorna organiserade
            Forum Syd en resa förra veckan. Beklagligtvis kunde bara två av
            riksdagens ledamöter delta i den. Liselotte Wågö från Moderaterna
            och jag själv kunde medverka tillsammans med en person från
          </note>
          <note>
            Palmecenter, en från Forum Syd och en journalist.
          </note>
          <note>
            Det var en väldigt intressant resa som gav väldigt mycket ytterligare
            information. Jag kan väl inte påstå att det gjorde att konflikten
            framstod som lättare och enklare att lösa - snarare tvärtom.
          </note>
          <note>
            Därför vill jag också till fullo instämma i att Sverige måste
            göra allt som är politiskt möjligt för att ställa sig bakom FN
            och Minursos insatser. Vi fick en oerhört god uppfattning om Minursos
            och FN:s arbete i området. Vi fylldes av en stor respekt för det
            arbete som sker under svåra omständigheter. Vi hade också glädjen
            att träffa svenska civilpoliser som också gör ett mycket bra arbete.
          </note>
          <note>
            Jag vill också bekräfta det som utrikesministern nu och vid andra
            tillfällen har gett uttryck för, nämligen en mer progressiv hållning
            från Marocko. Det är ju ett land som har lytt under diktatur med
            en feodal struktur och med ett starkt förtryck av mänskliga rättigheter.
            Jag tror inte att det har uppmärksammats tillräckligt av oss tidigare
            att man i Marocko i dag gör avsevärda ansträngningar på sin väg
            mot demokrati och respekt för mänskliga rättigheter och för att
            befrämja kvinnans roll och rättigheter i samhället.
          </note>
          <note>
            Så långt är det väldigt väl. Men när det gäller uppfattningen
            och positionen om Västsahara mötte vi inte samma positiva attityd.
            Jag uppfattar den som oerhört låst.
          </note>
          <note>
            Därför har jag en fråga till utrikesministern. Hur ser utrikesministern
            på de kommande samtalen i
          </note>
          <note>
            London nästa vecka med den speciella representanten
          </note>
          <note>
            James Baker? Vad tror utrikesministern om möjligheterna att komma
            fram på detta svåra område och nå en lösning som båda parter accepterar
            så att folkomröstningen äntligen kan äga rum?
          </note>
          <note type="speaker">
            Anf. 77 MARIANNE ANDERSSON (c):
          </note>
          <note>
            Fru talman! Jag vill också tacka för det här svaret på interpellationen.
            Med det här inlägget vill jag visa mitt och Centerpartiets mångåriga
            engagemang i
          </note>
          <note>
            Västsaharafrågan. Vi har följt den under många år.
          </note>
          <note>
            Särskilt centerkvinnorna har varit engagerade i projekt och även
            varit där nere.
          </note>
          <note>
            Eva Zetterberg har här redovisat en del av historien som vi också
            känner till sedan tidigare. Vi två har också för några år sedan
            tillsammans besökt flyktingläger där nere. Då såg man lite av
            hur förhållandena var. Det är frapperande när man kommer till
            människor som har levt i flyktingläger i hela sitt liv.
          </note>
          <note>
            Den här situationen har ju funnits i mer än 25 år. Det är ett
            mycket ogästvänligt område. Större delen av befolkningen har aldrig
            varit i sitt land. De har bott på det här sättet i hela sitt liv.
            Det är klart att det och osäkerheten inför framtiden påverkar
            människor, både deras sätt att tänka och vara. Om det händer saker
            som vi inte kan förstå tror jag att det finns rätt många förklaringar
            till det.
          </note>
          <note>
            Det finns några problem nu. Jag vet inte om Eva
          </note>
          <note>
            Zetterberg och Liselotte Wågö fick något besked om hur matsituationen
            ser ut där nere. Det är viktigt att
          </note>
          <note>
            Sverige tar itu med den frågan och använder de pengar som finns
            för att försöka medverka till att livsmedelsförsörjningen fungerar,
            så att människor slipper att svälta. Det är en viktigt fråga som
            jag skulle vilja föra fram.
          </note>
          <note>
            När det gäller Marocko och deras inställning satt jag och tänkte
            på hur det är i Turkiet, som vi också pratar ganska mycket om.
            Där pratar man väldigt mycket om mänskliga rättigheter. Det går
            egentligen ganska bra. Men så fort man kommer in på kurdfrågan
            och sydöstra Turkiet blir det något helt annat. Då är förståelsen
            noll. Jag kan tänka mig att det är något liknande när det gäller
            utvecklingen i Marocko, som i och för sig är positiv. När det
            kommer till den här frågan finns det lika starka låsningar som
            tidigare. Jag förstår att det är så och att det kanske inte heller
            finns folkligt stöd för att få en lösning. Då är det ju väldigt
            svårt.
          </note>
          <note>
            Det finns ju inget annat sätt att lösa detta än att få en medling
            till stånd som verkligen kan föra frågan framåt. Därför är det
            bra att James Baker har fått det här förnyade uppdraget.
          </note>
          <note>
            Jag vill egentligen ställa samma fråga som Eva
          </note>
          <note>
            Zetterberg. Vad tror utrikesministern? Tror utrikesministern
            att det är möjligt att komma fram? Tror utrikesministern att James
            Baker kommer att klara av det här mycket tuffa uppdraget? Man
            möter ju reaktioner från olika håll i världen, där man kan de
            här frågorna lite grann, där pessimismen är mycket stor.
          </note>
          <note>
            Det har den egentligen varit ganska länge nu. Vi ser bara hur
            frågan skjuts på framtiden hur länge som helst. Det är ju frustrerande
            att leva under sådana omständigheter. Man kan förstå om människor
            till slut tar till vapen. Vi får verkligen hoppas att det inte
            sker. Medling och FN:s engagemang är oerhört viktigt, men vi är
            lite oroliga för om det ska vara möjligt att lyckas.
          </note>
          <note type="speaker">
            Anf. 78 ANNELIE ENOCHSON (kd):
          </note>
          <note>
            Fru talman! Interpellanten tar upp sex angelägna och viktiga
            frågor om Västsaharas framtid, varav tre berör folkomröstningen.
            Det är en omröstning som under demokratiska former och med övervakare
            från de internationella samfunden kommer att visa vilka det västsahariska
            folket vill ska leda deras land.
          </note>
          <note>
            Det är en folkomröstning som FN initierade 1991
          </note>
          <note>
            och som skulle ha genomförts januari 1992. Det är åtta långa
            år sedan - åtta år då situationen för de ca
          </note>
          <note>
            300 000 västsaharerna har blivit allt svårare.
          </note>
          <note>
            Under denna tid har det ständigt kommit nya tidpunkter för när
            folkomröstningen ska genomföras.
          </note>
          <note>
            FN har påbörjat en identifieringsprocess av de röstberättigade.
            Det är en process som drar ut på tiden på grund av de komplikationer
            det innebär att Marocko har bedrivit en intensiv inflyttningspolitik
            och krävt att även dessa ska bli röstberättigade. För närvarande
            ligger det ca 79 000 överklaganden på FN:s bord, en arbetsuppgift
            som det kommer att ta lång tid att gå igenom och som ytterligare
            kommer att fördröja tidpunkten för när folkomröstningen kommer
            att ske.
          </note>
          <note>
            Enligt FN beräknar man nu att en folkomröstning kan komma att
            ske tidigast år 2002. Dock har FN:s generalsekreterare, Kofi Annan,
            i februari uttalat att det är omöjligt att bestämma ett nytt datum
            för folkomröstningen om Västsaharas framtid.
          </note>
          <note>
            Vad kan då vi i Sverige göra för att denna pessimism inte blir
            verklighet? Vi i Sverige har ett internationellt gott rykte, inte
            minst i Afrika, och är kända när det gäller förberedelser av val.
            Jag undrar därför om utrikesministern kan tänka sig att Sverige
            skulle kunna skicka ett antal svenskar för att hjälpa till med
            att gå igenom dessa överklaganden för att på detta sätt kunna
            påskynda processen fram till att en folkomröstning kommer till
            stånd.
          </note>
          <note type="speaker">
            Anf. 79 Utrikesminister ANNA LINDH (s):
          </note>
          <note>
            Fru talman! Jag kan instämma med både Eva
          </note>
          <note>
            Zetterberg, Marianne Andersson och Annelie Enochson om att det
            här är en viktig fråga. Det är en fråga som det är viktigt att
            vi inte glömmer från vare sig regeringens eller riksdagens sida.
            Jag har också med stort intresse läst rapporter från den resa
            som Eva
          </note>
          <note>
            Zetterberg gjorde, så jag kan via rapporterna se att det var
            en givande resa.
          </note>
          <note>
            Berömmet till Minurso och till de svenska civilpoliserna gläder
            mig också. Inte minst tycker jag att det är viktigt att komma
            ihåg när FN gör bra insatser de här dagarna, när FN har fått kritik
            på andra områden.
          </note>
          <note>
            Jag tycker att det är svårt att spekulera när det gäller utgången
            av de samtal som James Baker nu inleder om några dagar i London.
            Jag har förstått att han själv hyser en viss om än försiktig optimism
            om möjligheten att få parterna att kanske komma överens om förhållandena,
            antingen när det gäller en folkomröstning eller när det gäller
            andra överenskommelser.
          </note>
          <note>
            Men jag kan samtidigt se att det finns mycket stora problem och
            hinder kvar. Jag vågar inte spekulera, innan jag har sett samtalen
            börja, i vad det finns för möjligheter att föra parterna lite
            närmare varandra.
          </note>
          <note>
            Jag kommer också att träffa Marockos utrikesminister före sommaren.
            Självfallet kommer jag att ta upp både Västsahara och mänskliga
            rättigheter med honom.
          </note>
          <note>
            Vi kan se en glädjande utveckling när det gäller mänskliga rättigheter.
            Men vi kan också se några exempel, bl.a. vad gäller mediefriheten,
            på ingripanden som vi från svensk sida bestämt har tagit avstånd
            från. Det är naturligtvis viktigt att tillsammans med honom diskutera
            både den positiva utveckling vi kan se men också de återstående
            problemen.
          </note>
          <note>
            Anf. 80 Andre vice talman EVA ZETTER-
          </note>
          <note>
            BERG (v):
          </note>
          <note>
            Fru talman! Jag hade gärna hört utrikesminister
          </note>
          <note>
            Anna Lindh också nämna något om vad Sverige gör för att underlätta
            samtalen i London. På vad sätt kan
          </note>
          <note>
            Sverige erbjuda tjänster? Det gäller exempelvis den fråga som
            Anneli Enochsson väckte och som vi har diskuterat här förr om
            att bidra med personal som kan genomföra indentifieringsprocessen
            och de överklaganden som har kommit in för att korta ned tiden.
          </note>
          <note>
            Vad kan Sverige göra för att erbjuda sig som mötesplats för samtal?
            Jag tror att det är viktigt att man diskuterar på det sättet,
            inte bara hoppas och är optimist eller pessimist.
          </note>
          <note>
            Jag instämmer också vad gäller Marocko. Jag sade att det var
            en överraskande positiv utveckling.
          </note>
          <note>
            Men man ingriper också mot medierna, exempelvis för att de har
            velat publicera en artikel om Polisarios president, Abdelaziz.
            Tyvärr var det många i övrigt mycket progressiva personer som
            försvarade det och som ansåg det fortfarande vara nödvändigt i
            Marocko, så det finns en lång väg kvar även i andra frågor än
            just Västsahara.
          </note>
          <note>
            Fru talman! Jag skulle också vilja gå över till frågan om vad
            EU och Sverige kan göra. Det ingick, men jag tyckte inte att jag
            riktigt fick svar på frågan i min interpellation. EU har uttalat
            sig både förra året i juni och nu i EU-parlamentet i mars. Man
            understryker starkt betydelsen av en folkomröstning.
          </note>
          <note>
            Vad gäller Kairomötet, Anna Lindh, hade vi ju förhoppningar.
            Polisario gjorde en oerhört stor eftergift. Det ska man inte se
            som någonting negativt, som att det är en svag part. Jag tycker
            att det var oerhört starkt av den ena parten att avstå från att
            komma till
          </note>
          <note>
            Kairo för att underlätta förhandlingarna och för att
          </note>
          <note>
            Marocko skulle kunna vara med. Men då förväntar man sig också
            att utomstående parter som inte är del i konflikten på ett aktivt
            sätt tar upp frågan om hur konflikten i Västsahara ska nå ett
            slut och folkomröstning genomföras. Det har jag inte hört någonting
            om, annat än att det står nämnt som en av de konflikter som finns
            i Afrika. Och det är vi ju överens om att det är.
          </note>
          <note>
            Jag undrar också över den skrift som UD nyligen har gett ut.
            Där talas det ju om hur Sverige genom EU
          </note>
          <note>
            ska delta på det här sättet för att underlätta folkomröstningen.
            Men jag tycker inte att det klargörs särskilt väl på vad sätt
            Sverige har drivit frågan framåt.
          </note>
          <note>
            Där vet vi ju komplikationerna. Vi vet ju att Spanien och framför
            allt Frankrike har starka egna intressen i
          </note>
          <note>
            Marocko och i konflikten, och det underlättar naturligtvis inte.
          </note>
          <note>
            Med tanke på att Frankrike snart blir ordförandeland i EU och
            på att Sverige kommer att efterträda
          </note>
          <note>
            Frankrike är det ju, som vi har talat om vid tidigare tillfällen,
            oerhört viktigt att Sverige prioriterar inom frågan om Magrebsamarbetet.
            Jag tror inte att vi ska förvänta oss att Frankrike ska driva
            frågan och vara draghjälp. Det blir Sverige som får göra det,
            om någon gör det.
          </note>
          <note>
            Jag vill veta hur man förbereder detta. Vad kommer utrikesministern
            och UD att göra för att driva den frågan framåt? Och, som sagt,
            vad gjorde statsministern och utrikesministern i Kairo i den här
            frågan?
          </note>
          <note type="speaker">
            Anf. 81 MARIANNE ANDERSSON (c):
          </note>
          <note>
            Fru talman! Jag instämmer i de här frågorna. Det är viktigt att
            Sverige försöker göra någonting konkret för att underlätta den
            här processen, när det gäller både medling och identifieringsprocess.
          </note>
          <note>
            Från halvårsskiftet är ju Sverige faktiskt med i trojkan inför
            ordförandeskapet och sitter där tillsammans med Frankrike. Nu
            har vi ju gyllene tillfällen att uträtta ännu mer när det gäller
            hela det utrikespolitiska samarbetet och arbetet än vad vi annars
            kan göra.
          </note>
          <note>
            Jag tycker att Sverige ska ta den chansen när det gäller Västsahara
            och verkligen försöka att uträtta någonting konkret och påverka
            processen.
          </note>
          <note>
            Det känns många gånger så att vi här ifrån norr är de som kanske
            driver på MR-frågorna mer än de sydliga länderna i EU. Därför
            är det viktigt att vi använder den möjligheten när vi tillsammans
            med
          </note>
          <note>
            Frankrike nu sitter i trojkan och kan arbeta så. Inte minst gäller
            det naturligtvis under själva ordförandeskapet nästa år, som ju
            är en utmaning i sig. Men vi kan åstadkomma mycket, det är jag
            alldeles säker på.
          </note>
          <note>
            Sedan hade jag en fråga om matsituationen. Jag vet faktiskt inte
            hur akut den här. Men det är ju viktigt. Är det stora problem
            är det viktigt att Sverige stöttar och ser till att det inte orsakar
            ännu större oroligheter än vad som finns nu.
          </note>
          <note type="speaker">
            Anf. 82 ANNELIE ENOCHSON (kd):
          </note>
          <note>
            Fru talman! Jag skulle vilja återkomma till utrikesministern
            med min konkreta fråga. Jag känner att det är en angelägen fråga.
            Jag vet ju att vi i Sverige är oerhört duktiga på just sådana
            här saker. Vi har ju varit i Sydafrika, och just nu är vi väldigt
            aktuella i
          </note>
          <note>
            Bosnien där vi hjälper till. Därför vet jag att vi har ett gott
            renommé. Denna konkreta hjälp tror jag skulle betyda oerhört mycket.
          </note>
          <note>
            Skulle regeringen, utrikesministern, Sverige kunna tänka sig
            att skicka ett antal svenskar för att på det sättet kunna minska
            den enorma högen med överklaganden? Vi är ju duktiga på sådana
            saker. Jag tror att det skulle påskynda processen till en folkomröstning.
          </note>
          <note type="speaker">
            Anf. 83 Utrikesminister ANNA LINDH (s):
          </note>
          <note>
            Fru talman! Det är viktigt att komma ihåg att det är FN som har
            huvudrollen i det här arbetet. Det innebär också att det är FN
            som både kan ange förutsättningarna och begära hjälp av andra,
            bl.a. Sverige och EU. Här finns stora möjligheter, och vi kommer
            naturligtvis att försöka att bidra ifall vi kan hjälpa till.
          </note>
          <note>
            Om de samtal som James Baker nu ska föra i
          </note>
          <note>
            London kommer att visa att det finns ett samtycke hos parterna
            om att t.ex. snabbt hantera överklagandena, är det klart att vi
            i det läget ska försöka se till att få svenskar på plats för att
            hjälpa till. Men jag tror att FN-samtalen och Bakers samtal måste
            bli klara först, så att vi vet vad det är som FN behöver hjälp
            med både från Sverige och från andra EU-länder.
          </note>
          <note>
            Samma principer gäller EU. EU:s viktigaste uppgift i detta är,
            som jag ser det, att visa att man är ett stöd till FN och att
            stödja de ansträngningar som görs av FN. Eftersom olika länder
            i EU har haft lite olika intressen är det kanske desto viktigare
            att EU verkligen följer FN:s policy och roll i detta.
          </note>
          <note>
            När det gäller matsituationen och situationen i flyktinglägren
            har vi inte fått några signaler från FN
          </note>
          <note>
            om att situationen skulle vara försämrad. Får vi en förfrågan
            från FN kommer vi naturligtvis att även där se över våra möjligheter
            att agera.
          </note>
          <note>
            När det gäller Kairomötet kan jag kort säga att frågan om Västsahara
            inte kom upp på mötet. Den var inte med på den formella dagordningen,
            som ju var ganska tung ändå. Jag berörde frågan, fast ganska hastigt
            vid ett kort bilateralt samtal. Vi enades då om att fortsätta
            diskussionen när Marockos utrikesminister kommer hit.
          </note>
          <note>
            Anf. 84 Andre vice talman EVA ZETTER-
          </note>
          <note>
            BERG (v):
          </note>
          <note>
            Fru talman! Jag vill avslutningsvis understryka att det självfallet
            handlar om att stödja FN, att visa att det är FN som har frågan
            i sin hand och att få parterna till en lösning - inte att göra
            det ena eller det andra.
          </note>
          <note>
            Men det kan man göra mer eller mindre aktivt. Eller hur? Det
            går ju att visa att vi är beredda att gå in med olika insatser,
            att vi är beredda att stödja och att ha bilaterala kontakter.
          </note>
          <note>
            Jag vill än en gång påtala att vi har blivit varse hur mycket
            större och svårare problematiken är och hur mycket mer ovilliga
            parterna är att nå en lösning än vad jag hade kunnat ana, framför
            allt Marocko som vi träffade på vår resa. Men det gör att personer
            som
          </note>
          <note>
            Baker, och inte bara han utan alla vi andra som arbetar med frågan,
            måste vara optimister och fortsätta att bidra till en lösning.
          </note>
          <note>
            Som jag nämnde kan Sverige göra mer. Vi kan erbjuda resurser.
            Nu nämnde utrikesministern att utrikesminister Dena?ssa kommer.
            Det påtalade han vid vårt möte i Rabat, och det tycker jag är
            väldigt bra. Vi ska ha den typen av dialog.
          </note>
          <note>
            Jag vill också tala om att den 8 juni är Polisarios president
            Abdelaziz inbjuden till Sverige av Olof
          </note>
          <note>
            Palmes Internationella Centrum. Vi planerar att under hans besök
            anordna ett seminarium i riksdagen. Jag vill härmed offentligt
            inbjuda Anna Lindh som inledare av seminariet, som jag hoppas
            blir givande när det gäller att framför allt belysa den ena partens
            svårigheter vid det tillfället. Jag hoppas också att det blir
            tillfällen att belysa även Marockos syn på detta.
          </note>
          <note>
            Jag tror att drivkraften för utrikesministern och för alla oss
            som är engagerade är just det som Marianne
          </note>
          <note>
            Andersson påtalade, nämligen situationen i flyktinglägren, barn
            och ungdomar som är födda under flykt och som har rätt att återvända
            till sitt land. Människor har rätt till självbestämmande.
          </note>
          <note type="speaker">
            Anf. 85 Utrikesminister ANNA LINDH (s):
          </note>
          <note>
            Fru talman! Jag är inte säker på att jag kan inleda seminariet.
            Däremot hoppas jag att jag får en möjlighet att träffa presidenten.
          </note>
          <note>
            När det gäller våra insatser för FN är jag övertygad om att FN
            väl känner till den svenska beredskapen att ställa upp, eftersom
            vi alltid är ett av de länder som väldigt aktivt ställer upp för
            FN.
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 1999/2000:253 om
          </note>
          <note>
            FN-mandat för EU:s krishantering
          </note>
          <note type="speaker">
            Anf. 86 Utrikesminister ANNA LINDH (s):
          </note>
          <note>
            Fru talman! Sten Tolgfors har i en interpellation frågat huruvida
            det är min uppfattning att det ovillkorligen krävs ett mandat
            från FN:s säkerhetsråd för att EU ska kunna utföra sina krishanteringsuppgifter.
          </note>
          <note>
            Regeringen har vid flera tillfällen redogjort för sin syn på
            dessa frågor, exempelvis i utrikesdeklarationen i februari samt
            i den försvarsproposition som nyligen godkändes av riksdagen.
          </note>
          <note>
            Jag skulle dock vilja sätta in frågan i sitt sammanhang. EU:s
            krishantering omfattar ett mycket brett spektrum av tänkbara åtgärder.
          </note>
          <note>
            · Det rör sig om såväl civila som militära instrument som kan
            sättas in var för sig och i kombination.
          </note>
          <note>
            · Det rör sig om hjälp vid naturkatastrofer - som vid jordbävningen
            i Turkiet eller översvämningarna i Moçambique - och insatser vid
            katastrofer skapade av människan - miljökatastrofer, men även
            politiska oroligheter och krig.
          </note>
          <note>
            · Det rör sig om förebyggande insatser i ett tidigt skede av
            en kris, insatser under brinnande kris och insatser efter en kris
            för att stabilisera en situation och bistå med återuppbyggnad.
          </note>
          <note>
            I de flesta av dessa fall behövs uppenbarligen inte något FN-mandat.
            Det räcker med det berörda landets eller parternas samtycke. I
            vissa fall är det antingen önskvärt eller nödvändigt med ett FN-mandat.
            I så fall kommer EU att söka ett sådant. Inte bara Sverige utan
            samtliga EU:s medlemsstater är angelägna om att erforderligt mandat
            inhämtas från FN:s säkerhetsråd. Alla EU-medlemmar erkänner säkerhetsrådets
            huvudansvar för upprätthållandet av internationell fred och säkerhet.
          </note>
          <note>
            Det framgår också klart av de beslut som fattades i Köln och
            Helsingfors att EU:s krishantering ska ske i enlighet med principerna
            i FN-stadgan. Av dessa framgår att bemyndigande från FN:s säkerhetsråd
            är nödvändigt för fredsframtvingande insatser enligt
          </note>
          <note>
            FN-stadgans kapitel VII. Ett sådant bemyndigande från säkerhetsrådet
            är enligt svensk uppfattning mycket viktigt, inte minst därför
            att ett enat internationellt uppträdande ger ett bättre resultat
            och mer effektiva krishanteringsinsatser.
          </note>
          <note type="speaker">
            Anf. 87 STEN TOLGFORS (m):
          </note>
          <note>
            Fru talman! Redan vetskapen om att EU har en trovärdig och kapabel
            militär krishanteringsförmåga, baserad på politisk samsyn och
            gemensam vilja att vid behov snabbt kunna agera, kommer att verka
            stabiliserande i närområdet. En alldeles central fråga är då under
            vilka förutsättningar EU ska kunna agera för freden. Vilket mandat
            krävs? Här har dessvärre den svenska regeringen spridit osäkerhet.
          </note>
          <note>
            Vid toppmötet i Köln talade regeringscheferna om att besluten
            måste fattas i enlighet med FN-stadgans principer. I ordförandeskapets
            slutsatser från Helsingfors står det: "Unionen kommer att bidra
            till internationell fred och säkerhet i enlighet med principerna
            i
          </note>
          <note>
            Förenta nationernas stadga. Unionen erkänner att
          </note>
          <note>
            Förenta nationernas säkerhetsråd har huvudansvaret för bevarandet
            av internationell fred och säkerhet."
          </note>
          <note>
            Märk väl att det står i enlighet med principerna i
          </note>
          <note>
            FN-stadgan och att säkerhetsrådet har huvudansvaret
          </note>
          <note>
            - inte hela ansvaret - för fred och säkerhet. Vad menas då med
            i enlighet med FN-stadgans principer?
          </note>
          <note>
            När regeringen skrev Kölnmötets resultat valde man att tala om
            krav på konkreta FN-mandat för att
          </note>
          <note>
            EU skulle kunna agera. I riksdagen sade Anna Lindh då: "Det brukar
            inte behövas någon tolkning av FN:s principer därför att ett FN-mandat
            är ett FN-mandat i de frågor som handlar om fredsframtvingande
            insatser. Det här brukar vara väldigt tydligt i säkerhetsrådsresolutionerna."
          </note>
          <note>
            Men så enkelt är det inte, vilket situationen på
          </note>
          <note>
            Balkan har visat. FN-stadgans principer - inte ett entydigt mandat
            från en resolution - var det som Nato hänvisade till när man inledde
            aktionen för att stoppa
          </note>
          <note>
            Milosevics brott i Kosovo.
          </note>
          <note>
            Frågan handlar ju om ifall EU ska kunna genomföra fredsuppdrag
            även om någon av säkerhetsrådets permanenta medlemmar hindrar
            en resolution eller om säkerhetsrådet inte förmår att axla sitt
            ansvar som ju är utpekat.
          </note>
          <note>
            Vi är alla överens om att EU:s krishanteringsinsatser primärt
            ska ske med ett FN-mandat i grunden.
          </note>
          <note>
            Men ska EU hindras från att agera om säkerhetsrådet inte förmår
            att ta sitt utpekade huvudansvar för fred och säkerhet? Den frågan
            måste få ett svar från utrikesministern i dag.
          </note>
          <note>
            Det var nämligen just för att undvika handlingsförlamning i humanitärt
            utsatta situationer som regeringscheferna i Köln och i Helsingfors
            valde att tala om beslut i enlighet med FN-stadgans principer,
            och inte om det betydligt striktare direkta kravet på FN-
          </note>
          <note>
            mandat som Anna Lindh talar om.
          </note>
          <note>
            Regeringscheferna valde en försäkring mot passivitet. De flesta
            är nämligen överens om att det vore fel att inte agera i humanitära
            nödlägen som det i
          </note>
          <note>
            Kosovo. Det var också därför som Nato agerade trots att det inte
            fanns ett tydligt säkerhetsrådsmandat. Det var också därför som
            Sverige stödde Natoinsatsen och beskrev den som nödvändig, trots
            att vi inte hade ett entydigt mandat.
          </note>
          <note>
            Anna Lindh sade då: "Vi hade helst sett ett FN-
          </note>
          <note>
            beslut. Men det viktiga nu är att få Milosevic att ge efter."
          </note>
          <note>
            Jag vill också föra detta resonemang vidare. Vad gör vi för framtiden?
            Hur ska Sverige då resonera?
          </note>
          <note>
            Det finns ett antal olika alternativ.
          </note>
          <note>
            1. Vi kan säga att nöden inte har någon lag. De gånger som man
            accepterar agerande utan säkerhetsrådsmandat är undantagssituationer
            som inte är prejudicerande.
          </note>
          <note>
            2. Sverige bör alltid verka för att modernisera FN-
          </note>
          <note>
            stadgan och vetorätten, något som bl.a. Anna
          </note>
          <note>
            Lindhs kollega i Tyskland har talat om.
          </note>
          <note>
            3. Sverige lyfter fram Uniting for Peacemekanismen som alternativ
            i låsta situationer.
          </note>
          <note>
            4. Vi säger tydligt att EU ska kunna agera också utan entydiga
            FN-mandat i Petersbergsuppgifter i humanitära nödlägen, men alltid
            i enlighet med FN-stadgans principer. Principerna innehåller ju
            också krav på att hindra folkmord. Men om det saknas mandat därför
            att säkerhetsrådet är förlamat och folkmord pågår, vad gör vi
            då?
          </note>
          <note>
            Står vi stilla?
          </note>
          <note>
            5. Kombinationer av dessa eller andra lösningar.
          </note>
          <note>
            Vad vill regeringen? Det som inte är acceptabelt är passivitet
            i humanitära nödlägen, där människor dör på grund av politiska
            låsningar i säkerhetsrådet eller oförmåga att ta ställning från
            bl.a. svensk sida.
          </note>
          <note type="speaker">
            Anf. 88 Utrikesminister ANNA LINDH (s):
          </note>
          <note>
            Fru talman! När vi säger att man ska följa principerna i FN-stadgan
            betyder det, som Sten Tolgfors också vet, att man ska ha mandat
            från säkerhetsrådet när det gäller fredsframtvingande insatser.
            När vi säger att FN har huvudansvaret för fred och säkerhet i
            stället för hela ansvaret tror jag att även Sten Tolgfors inser
            att det finns fler som har ett ansvar för fred och säkerhet. FN
            har det övergripande ansvaret, huvudansvaret, det som EU har kommit
            överens om.
          </note>
          <note>
            Sedan har vi allt ifrån EU:s utvidgning till de regionala organisationernas
            arbete, till det förebyggande arbetet och till krishanteringen.
            Också allt detta är naturligtvis en del av förebyggandet och förhindrandet
            av krig och konflikter, men FN har huvudansvaret.
          </note>
          <note>
            Jag tycker vidare inte att det är så stor tvekan om vad EU-länderna
            har kommit överens om och om den viktiga roll som man har gett
            FN. Varför är det då viktigt att man följer principerna om ett
            mandat från säkerhetsrådet innan man agerar i en konflikt med
            fredsframtvingande insatser? Låt oss komma ihåg att det bara är
            när det gäller fredsframtvingande insatser som man behöver ett
            mandat från FN:s säkerhetsråd.
          </note>
          <note>
            I väldigt många andra typer av konflikter kan man reagera och
            agera utan mandat från FN:s säkerhetsråd.
          </note>
          <note>
            Varför är det viktigt att man har ett mandat från
          </note>
          <note>
            FN:s säkerhetsråd innan man agerar fredsframtvingande? Det är
            inte bara därför att det är en princip, inte bara därför att det
            är viktigt för en rättsordning, utan därför att det ger ett betydligt
            bättre resultat när man gör en insats.
          </note>
          <note>
            Låt oss ta exemplet Kosovo, som Sten Tolgfors själv tog upp!
            Hade det funnits ett FN-mandat, hade alla länder varit eniga om
            att ge ett mandat via FN
          </note>
          <note>
            före insatsen, hade vi kanske kunnat se en betydligt bättre och
            effektivare insats med bättre efterföljande resultat än det som
            vi nu såg. Det finns en motivering till att det är viktigt att
            ha ett enigt FN och till att det är viktigt med ett mandat från
            FN:s säkerhetsråd.
          </note>
          <note>
            Sten Tolgfors ställer frågan: Vad gör man ifall det läggs in
            ett veto och om olika länder agerar i strid med intresset av att
            få fram ett mandat från säkerhetsrådet? Principerna är viktiga
            och för oss självklara.
          </note>
          <note>
            Det är de riktlinjerna som alltid ska följas.
          </note>
          <note>
            "Man ska aldrig säga aldrig", lyder ordspråket, och det kan naturligtvis,
            som också FN:s generalsekreterare har pekat på, finnas hypotetiska
            situationer där man är i ett krisläge. Men jag tycker inte att
            man ska spekulera och föra hypotetiska resonemang kring säkerhetspolitiken.
          </note>
          <note>
            För att stärka samarbetet med FN är det viktigt inte bara att
            EU följer principerna i FN-stadgan utan också att EU har ett mer
            direkt samarbete med FN.
          </note>
          <note>
            Jag föreslog därför vid utrikesministrarnas senaste möte nu i
            helgen att vi ska bjuda in FN:s generalsekreterare Kofi Annan
            för en gemensam diskussion med honom kring hur vi ska hantera
            kriser i framtiden, både för att förebygga kriser och för att
            EU på bästa sätt ska kunna bidra till att FN kan sköta sitt arbete
            när det gäller fred och säkerhet.
          </note>
          <note type="speaker">
            Anf. 89 STEN TOLGFORS (m):
          </note>
          <note>
            Fru talman! Utrikesministern och jag är alldeles överens om att
            det är viktigt att sträva efter FN-
          </note>
          <note>
            mandat, men det som jag har frågat utrikesministern är om kravet
            på FN-mandat ska vara ovillkorligt, som regeringen hittills har
            sagt vid upprepade tillfällen.
          </note>
          <note>
            Då skulle ju fredsarbetet förlamas i alla de situationer
          </note>
          <note>
            - som alls inte är hypotetiska - där man inte lyckas nå fram
            till ett mandat.
          </note>
          <note>
            Lindhs eget agerande visar ju att det inte är så enkelt. I fallet
            Kosovo tvingades hon acceptera att man agerade, trots att det
            saknades ett entydigt mandat för det. Jag tycker att det då är
            ytterst relevant att resonera om hur vi ska göra i framtiden.
            Det är väl bättre att vara förberedd än att alltid överraskas,
            utrikesministern.
          </note>
          <note>
            Utrikesministern säger också att det hade varit bättre om det
            funnits ett FN-mandat i Kosovo. Ja, självklart, det är alla överens
            om, men nu gjorde det inte det, och utrikesministern tvingades
            då att säga okej. Det visar att det här inte är fråga om hypotetiska
            situationer. Som jag ser det borde Sverige driva en modernisering
            av FN-stadgan så att den anpassas för en ny tids konflikter, inte
            minst vad gäller vetorätten.
          </note>
          <note>
            Dessutom är det väldigt viktigt att Sverige inte, som regeringen
            hittills har gjort, väljer att offentligt uttolka Helsingforsmötets
            beslut så snävt att EU hindras att agera i humanitära nödlägen
            i situationer där säkerhetsrådsmandat uppenbart orätt har blockerats.
          </note>
          <note>
            Dessvärre är det så att utrikesministern inte är ensam om att
            ha glidit i mandatfrågan. Det har också statsministern gjort.
            I Helsingfors sade han: När det gäller nödvändigheten av ett FN-mandat
            för sådant som innebär våldsanvändning är det klart fastlagt i
            dagens slutsatser att det bygger på FN-stadgan.
          </note>
          <note>
            Han fick en journalistfråga om detta innebar att det krävs mandat
            från FN:s säkerhetsråd. Statsministern svarade: Ja, det bygger
            på FN-mandat för våldsanvändning.
          </note>
          <note>
            Här ger alltså statsministern uttryckligen svaret att det krävs
            ett säkerhetsrådsmandat för militär krishantering, trots att det
            inte står i toppmötets slutsatser.
          </note>
          <note>
            Det må vara hans egen inställning, men det är en felaktig beskrivning
            av toppmötets beslut.
          </note>
          <note>
            Statsministern har senare gjort en uppdelning mellan civil krishantering,
            som inte skulle kräva FN-
          </note>
          <note>
            mandat, och militär våldsanvändning, som han säger, som skulle
            kräva FN-mandat. Men för det första är gränserna mellan civil
            och militär krishantering långt ifrån alltid glasklara. Det kan
            pågå civila och militära insatser parallellt. För det andra är
            också formuleringen "militärt våld" tvivelaktig. Ett fredsbevarande
            uppdrag kan behöva övergå i något annat i den sekund som situationen
            förvärras.
          </note>
          <note>
            Statsministern är, som sagt, ganska ensam om den här tolkningen
            av Helsingforsbeslutet. Delar utrikesministern tolkningen att
            man å ena sidan ska tala om militärt våld, å andra sidan om det
            övriga som någonting annorlunda? "Militärt våld" är i så fall
            en ny term i sammanhanget.
          </note>
          <note>
            Jag delar regeringens uppfattning att civil säkerhet och civil
            krishantering är viktig, och jag tycker att
          </note>
          <note>
            Anna Lindhs engagemang i det avseendet är utmärkt, men det får
            inte bli så att fokuseringen på den civila krishanteringen leder
            till att regeringen undviker krishanteringens kärna, som är den
            militära krishanteringen. Civil krishantering försvåras om det
            inte finns en trovärdig militär krishanteringsförmåga inom EU.
          </note>
          <note>
            Jag noterar att utrikesministern glidit också i en annan viktig
            fråga, nämligen vetorätten inom EU.
          </note>
          <note>
            Anna Lindh har här i riksdagen sagt: "Det finns möjlighet för
            de enskilda länderna att använda sitt veto om det mot förmodan
            skulle finnas olika tolkningar när det gäller ett FN-mandat."
            Jag tycker att det är allvarligt att Sverige flaggar för möjligheten
            att använda sitt veto i det framtida fredssamarbetet, i stället
            för att tvärtom understryka vikten av att EU:s förmåga att agera
            stärks.
          </note>
          <note>
            Det är också väldigt oklart när detta veto skulle kunna användas.
            Jag tycker att det är mycket långtgående att ens flagga för det.
            Det skulle innebära att
          </note>
          <note>
            Sverige skulle kunna tänka sig att blockera 14 andra länder från
            möjligheten att agera för fred i närområdet. Så kan det bara inte
            vara. Jag skulle hoppas att utrikesministern här tar tillfället
            i akt att backa från det uttalande där hon flaggar för möjligheten
            till veto vad gäller EU:s krishanteringsuppgifter.
          </note>
          <note type="speaker">
            Anf. 90 Utrikesminister ANNA LINDH (s):
          </note>
          <note>
            Fru talman! Principerna i FN-stadgan är klart fastlagda, Sten
            Tolgfors. Principerna i FN-stadgan innebär att vid kapitel 7-åtgärder
            - det som man också kan kalla militärt våld - ska det finnas ett
            FN-
          </note>
          <note>
            mandat. Det är vad regeringen har upprepat, och det står också
            i Helsingforsslutsatserna. Det är betydligt fler länder än Sverige
            som därmed tycker att det är viktigt.
          </note>
          <note>
            De tycker det inte bara därför att det är principer och inte
            bara för att det handlar om att följa en internationell rättsordning,
            utan också därför att de vet att det är så viktigt att när EU
            agerar ska EU agera enigt.
          </note>
          <note>
            Man ska ena öst och väst. Ska man kunna ena öst och väst, och
            ska EU kunna agera tillsammans med övriga länder, bör det också
            ske i enlighet med en enighet i FN. Då krävs det säkerhetsrådsmandat
            för kapitel 7-
          </note>
          <note>
            insatser.
          </note>
          <note>
            När det gällde frågan om vetot har jag gett en sakupplysning.
            Finns det möjlighet till veto? Ja, det finns det. Sedan är det
            naturligtvis inte önskvärt att enskilda länder vare sig i EU eller
            i FN använder vetoinstrumentet på ett felaktigt sätt. Men möjlighet
            finns där. Det ska man vara klar över.
          </note>
          <note>
            Sten Tolgfors berörde väldigt hastigt det som naturligtvis är
            en väldigt viktig fråga. Vad kan vi göra för att på sikt förbättra
            FN:s möjligheter att kunna agera i en kris? Tyvärr har vi alltför
            ofta sett att FN
          </note>
          <note>
            får svårigheter att agera i en kris på grund av att de länder
            som har möjlighet att lägga in sitt veto också utnyttjar vetot.
          </note>
          <note>
            Där har vi från svensk sida fört fram förslag och diskuterat
            när det gäller reformeringen av säkerhetsrådet om man inte skulle
            kunna försöka minska användningen av vetot. Vi har kallat det
            för en vetofri kultur inom FN. Den innebär också att man skulle
            kunna ta bort vetorätten när det gäller andra insatser än kapitel
            7-insatser.
          </note>
          <note>
            Skulle man få drömma är det klart att man kan säga att det vore
            bra att ta bort vetomöjligheten också när det gäller kapitel 7-insatser.
            Jag tror aldrig att vi kommer att kunna skriva om FN-stadgan så
            att vi tar bort möjligheten till veto när det gäller kapitel 7-
          </note>
          <note>
            insatser. Men däremot kan vi försöka få länderna att juridiskt
            ta bort rätten till veto vid alla insatser utom de enligt kapitel
            7 och få dem att moraliskt avstå från att använda vetot också
            när det gäller kapitel 7-
          </note>
          <note>
            insatser.
          </note>
          <note>
            Det är ett oerhört viktigt reformarbete som i dag drivs i FN.
            Sverige är mycket aktivt. Men det gäller också att andra länder
            delar vår syn och är beredda att lägga ned ett aktivt engagemang
            för att förändra FN:s arbete.
          </note>
          <note type="speaker">
            Anf. 91 STEN TOLGFORS (m):
          </note>
          <note>
            Fru talman! FN-stadgans principer är mer än bara beslutsordning,
            utrikesministern. Det finns också ålägganden för länderna att
            t.ex. hindra och stoppa folkmord. Det ingår också i formuleringen
            "i enlighet med FN-stadgans principer".
          </note>
          <note>
            Om nu säkerhetsrådet av en eller annan anledning inte förmår
            att axla sitt huvudansvar för internationell fred och säkerhet,
            vad ska vi då göra? Ska vi låta folkmord pågå? Ska vi stanna upp
            och säga: Vi kommer inte längre? Eller ska vi välja att gå vidare
            i alla fall? Det kan både vara formalia - den typen av skäl som
            utrikesministern talar om, och som finns i stadgan - och politisk
            ovilja som hindrar säkerhetsrådet från att agera.
          </note>
          <note>
            Det jag tycker är allvarligt är att regeringen saknar en klar
            linje i mandatfrågan. Man har också tolkat
          </note>
          <note>
            Helsingforsmötets beslut så snävt att EU skulle hindras att agera
            i humanitära nödlägen där säkerhetsrådsmandat uppenbart orätt
            blockeras. Här släpar man efter sina kolleger.
          </note>
          <note>
            Det är en sak att det inte hade behövt uttryckligen verbaliseras
            utan kunnat vara underförstått från den svenska regeringens sida
            att det finns situationer där vi måste kunna agera ändå av humanitära
            skäl. Men den svenska regeringen har sökt snäva åt EU:s möjligheter
            att agera och ställt uttryckliga krav på FN-
          </note>
          <note>
            mandat som villkor för EU:s agerande. Det är därför den här debatten
            är nödvändig för att reda ut oklarheterna.
          </note>
          <note>
            Det är mycket tråkigt och olyckligt att den svenska linjen blir
            så oklar om en så central fråga. Jag kan inte tolka Anna Lindh
            på annat sätt än att det hon menar är: Jag kommer aldrig att säga
            det öppet, men jag inser att det finns situationer där EU trots
            allt måste kunna agera av humanitära skäl, som i Kosovo.
          </note>
          <note>
            Där har jag i praktiken visat att jag har insett det.
          </note>
          <note>
            Det leder fram till att på de fem punkter jag räknade upp tidigare
            om vad vi gör för framtiden, ska
          </note>
          <note>
            Sverige säga underförstått: Nöden har ingen lag. De gånger som
            vi tvingas acceptera agerande utan säkerhetsrådsmandat är undantagssituationer
            som inte är prejudicerande, och vi kommer inte att medverka till
            att modernisera t.ex. FN-stadgan.
          </note>
          <note>
            Det är tråkigt, och det är otydligt. Men det måste klaras ut,
            eftersom EU:s agerande av humanitära skäl inte kan stoppas. Att
            hindra folkmord och att rädda människoliv är viktigare än att
            upprätthålla alla delar i formalian.
          </note>
          <note type="speaker">
            Anf. 92 Utrikesminister ANNA LINDH (s):
          </note>
          <note>
            Fru talman! Jag tror att det Sten Tolgfors har lyckats bevisa
            med alla sina inlägg är att regeringen inte saknar en klar linje.
            Vi har tvärtom slagit fast att man ska följa principen i FN-stadgan.
            Det betyder att man ska ha ett mandat från FN:s säkerhetsråd när
            det gäller kapitel 7-insatser.
          </note>
          <note>
            Vi har samtidigt pekat på att man aldrig kan säga aldrig, precis
            om generalsekreteraren själv har pekat på när det gäller fallet
            Rwanda. Vi har också börjat det viktiga arbetet med att reformera
            FN:s säkerhetsråd.
          </note>
          <note>
            Överläggningen var härmed avslutad.
          </note>
          <note>
            15 § Svar på interpellationerna 1999/2000:294
          </note>
          <note>
            och 318 om sanktionerna mot Förbundsrepubliken Jugoslavien
          </note>
          <note type="speaker">
            Anf. 93 Utrikesminister ANNA LINDH (s):
          </note>
          <note>
            Fru talman! Bengt Silfverstrand respektive Sten
          </note>
          <note>
            Andersson har frågat mig om situationen i Förbundsrepubliken
            Jugoslavien. De frågar bl.a. om vilka åtgärder Sverige vidtar
            för att minska lidandet i Jugoslavien och om Sverige är berett
            att verka för att häva
          </note>
          <note>
            EU:s sanktioner mot landet. Jag väljer här att besvara dessa
            båda interpellationer samtidigt.
          </note>
          <note>
            Belgradregimen har varit inblandad i fyra krig på mindre än tio
            år, i Slovenien, Kroatien, Bosnien och
          </note>
          <note>
            Kosovo. De tre senare präglades av brutal etnisk rensning och
            folkfördrivningar. Det är ingen tillfällighet att Slobodan Milosevic
            och stora delar av Jugoslaviens ledarskikt i dag är åtalade av
            krigsförbrytardomstolen i Haag.
          </note>
          <note>
            Den nationalistiska politiken har lett till att det i dag finns
            ca 700 000 flyktingar i Serbien. De lever under kritiska förhållanden
            och får mycket knapphändigt stöd från de jugoslaviska myndigheterna.
          </note>
          <note>
            Jugoslavien leds i dag av en regim som inte respekterar grundläggande
            demokratiska, politiska och medborgerliga rättigheter. Myndigheterna
            slår allt hårdare mot den interna oppositionen inom landet.
          </note>
          <note>
            Oberoende medier beläggs med böter och utrustning beslagtas,
            protesterande studenter och oppositionspolitiker arresteras, minoriteter
            trakasseras.
          </note>
          <note>
            Sverige liksom EU kan i sin politik inte blunda för denna komplicerade
            situation, ett cyniskt ledarskap som har förverkat allt förtroende
            i omvärlden och en befolkning som lider.
          </note>
          <note>
            Sverige och EU har därför bestämt sig för att isolera denna regim
            samtidigt som stor kraft läggs på att hjälpa Jugoslaviens nödlidande
            och på att understödja landets demokratiska krafter. Sverige medverkar
            i sanktioner riktade mot Milosevics regim. Det är dels vapenembargot
            beslutat av FN, dels ett oljeembargo, visumförbud och finansiella
            sanktioner beslutade av
          </note>
          <note>
            EU. Sverige anser att de sanktioner som slår direkt mot regimen
            bör behållas eller skärpas medan de som drabbar befolkningen bör
            hävas.
          </note>
          <note>
            Vi har under lång tid agerat i Allmänna rådet för att flyg- och
            oljeembargot ska hävas. Det var bl.a.
          </note>
          <note>
            genom svenska ansträngningar som det tidigare gällande flygförbudet
            kunde hävas tillfälligt den
          </note>
          <note>
            20 mars, samtidigt som tillämpningen av de finansiella sanktioner
            som slår mot regimen skärptes. Det var också genom vårt agerande
            som undantag mot oljeembargot kunde beslutas i höstas i form av
            EU-
          </note>
          <note>
            leveranser av eldningsolja till oppositionsstyrda kommuner under
            vintern, det s.k. energi-fördemokrati-programmet. Vi arbetar nu
            inom EU på uppföljningen, och det verkar som om det delvis kommer
            att baseras på svenska initiativ. Jag kan försäkra er att Sverige
            deltar i den diskussion som ständigt pågår inom EU om sanktionspolitiken
            mot Jugoslavien.
          </note>
          <note>
            Utöver detta vill jag understryka det betydande stöd som ges
            till de lidande i Jugoslavien samt till landets demokratiska krafter,
            både från EU och direkt från Sverige. Sveriges bilaterala humanitära
            stöd till
          </note>
          <note>
            Jugoslavien exklusive Kosovo var 1999 ca 25 miljoner kronor,
            och det ökar till mer än 40 miljoner kronor i år. Detta stöd går
            främst till flyktingarna. Beslut om mer stöd fattas beroende på
            hur situationen utvecklas.
          </note>
          <note>
            Bengt Silfverstrand frågar specifikt om vi är beredda att underlätta
            för svenska företag att medverka i det humanitära stödet till
            Jugoslavien.
          </note>
          <note>
            Svaret på den frågan är att vi givetvis är beredda att i varje
            enskilt fall undersöka de bästa kanalerna för det humanitära biståndet.
            Det är särskilt angeläget att förvissa sig om att stödet verkligen
            går direkt till de nödlidande och inte utgör ett stöd för regimen.
          </note>
          <note>
            Sten Andersson säger att det är angeläget att Sverige på alla
            områden upprättar normala förbindelser med Jugoslavien. Bengt
            Silfverstrand frågar om regeringen är beredd att verka för att
            Serbien tas upp som medlem av Stabilitetspakten för sydöstra Europa.
          </note>
          <note>
            Svaret på dessa frågor är ja, så fort landet lever upp till grundläggande
            demokratiska och rättsliga principer.
          </note>
          <note type="speaker">
            Anf. 94 BENGT SILFVERSTRAND (s):
          </note>
          <note>
            Fru talman! Jag tackar utrikesministern för svaret.
          </note>
          <note>
            Det ger anledning till både kommentarer och följdfrågor. Min
            utgångspunkt är att jag under en längre tid ingående studerat
            bakgrunden till och utvecklingen av kriserna på Balkan, och under
            den senaste tolvmånadersperioden gjort två besök i Förbundsrepubliken
            Jugoslavien.
          </note>
          <note>
            Utrikesministern talar i sitt svar mycket om Belgradregeringens
            inblandning i Balkankrigen. I objektivitetens intresse måste det
            förstås då tillfogas att det fanns flera inblandade - Kroatien
            och inte minst dess nu framlidne president Franjo Tudman, för
            att ta ett exempel. Varför åtalades Tudman aldrig inför krigsförbrytartribunalen?
            Varför blev Kroatien aldrig föremål för några mer omfattande sanktioner?
            Och varför upphävdes ensidigt vapenembargot mot Kroatien den 10
            april 1999?
          </note>
          <note>
            Jugoslavien utsattes under 1999 för massiva Natobombningar, ett
            angreppskrig som utgör ett flagrant brott mot folkrätten och FN-stadgans
            principer, vilket bl.a. Sveriges förre statsminister Ingvar Carlsson
            påpekat i internationell press, något som svenska medier och svenska
            politiker förbigått med besvärande tystnad.
          </note>
          <note>
            Medan militära mål endast i mycket begränsad utsträckning slogs
            ut åstadkom bombkriget förödande skador på människor, deras försörjningsmöjligheter,
            miljö och hälsosituation. Landets infrastruktur är till stora
            delar lamslagen. De knäckta broarna över Donau, föroreningarna
            i floden och den lamslagna Donautrafiken - företeelser som även
            drabbat grannländerna - vittnar sannerligen inte om någon insats
            i mänsklighetens tjänst utan mera om upplysta despoters tyranni
            och om underkastelse inför maktspråk.
          </note>
          <note>
            Utrikesministern säger att de 700 000 flyktingarna i Serbien
            får ett knapphändigt stöd från de jugoslaviska myndigheterna.
            Det är väl knappast ägnat att förvåna mot bakgrund av att drygt
            hälften av landets industriproduktion slagits ut av bomberna.
            Som jämförelse kan nämnas att endast 7 % av Tysklands industrikapacitet
            slogs ut under andra världskriget.
          </note>
          <note>
            Vid midsommartid i fjol besökte jag staden Nis i sydöstra Serbien.
            Där utraderades 40 000 arbetsplatser direkt av bomberna medan
            ytterligare 40 000
          </note>
          <note>
            arbetsplatser var så förstörda att det inte gick att utföra något
            produktivt arbetet där - allt detta i en industristad av Göteborgs
            storlek.
          </note>
          <note>
            Utrikesministern hävdar vidare att minoriteter trakasseras i
            Jugoslavien. Här torde en precisering vara på sin plats, eftersom
            det förtjänar påpekas att Förbundsrepubliken Jugoslavien i ordets
            bästa bemärkelse är ett multietniskt samhälle, där 26 olika nationaliteter
            lever sida vid sida, som regel i bästa samförstånd. Ett besök
            i Novi Sad i den norra provinsen
          </note>
          <note>
            Vojvodina ger utmärkta möjligheter att studera denna väl fungerande
            samlevnad.
          </note>
          <note>
            De av EU beslutade sanktionerna mot Jugoslavien bör ses som en
            fortsättning på Natos angreppskrig, en aggressionshandling med
            andra medel än vapen. Det är en uppenbar inblandning i landets
            interna angelägenheter, vilket också framgår av utrikesministerns
            svar. Det är inte, som utrikesministern hävdar, möjligt att genomföra
            sanktioner som drabbar en misshaglig regim och samtidigt "hjälpa
            Jugoslaviens nödlidande"
          </note>
          <note>
            och "understödja landets demokratiska krafter".
          </note>
          <note>
            I själva verket ökar nöden och lidandet för vanliga människor
            för varje dag som går. Flyktingsituationen är alarmerande. Tre
            miljoner människor lever under fattigdomsstrecket. Att begränsa
            oljeleveranserna till enbart oppositionsstyrda kommuner är cyniskt
            ur humanitär synpunkt. Utebliven olja drabbar vanliga människor,
            exempelvis möjligheterna att upprätthålla en anständig sjukvård,
            bostadsuppvärmning och vattenrening.
          </note>
          <note>
            Ännu värre blir det då man inte ens kan leva upp till beslutad
            avgränsning. Sanningen är nämligen att landets största stad Belgrad,
            med två miljoner invånare och styrd av oppositionen, inte får
            tillgång till någon olja. Varför, Anna Lindh? Och varför ska vanliga
            jugoslaviska medborgare som t.ex. vill besöka gamla föräldrar
            i Sverige drabbas av visumförbudet?
          </note>
          <note>
            När utrikesministern sedan säger att de sanktioner som drabbar
            befolkningen bör hävas är min fråga:
          </note>
          <note>
            Innebär detta att Sverige nu är berett att med kraft verka för
            ett upphävande av förbudet att leverera medicinsk utrustning,
            t.ex. röntgenrör för behandling av cancerpatienter? Och vidare:
            Ingår det i Sveriges ansträngningar och uppföljningsarbete att
            ta initiativ till återuppbyggnad av förstörd infrastruktur, arbetsplatser,
            broar, sjukhus m.m. som är av strategisk betydelse för det jugoslaviska
            folkets överlevnad?
          </note>
          <note type="speaker">
            Anf. 95 STEN ANDERSSON (m):
          </note>
          <note>
            Fru talman! Det är svårt att få förståelse bland medborgarna
            för sanktioner, detta främst beroende på att konsekvens och logik
            sällan ingår som ingredienser i bakgrunden till besluten om sanktioner.
            Vi har i dagarna noterat något som människor utanför detta hus
            närmast tycker är en cirkus, nämligen hur man agerar i fallet
            Österrike. Fortsättning, fru talman, lär följa, med många nya
            spännande turer.
          </note>
          <note>
            Här skriver ministern att man ska leva upp till och respektera
            grundläggande demokratiska, politiska och medborgerliga rättigheter.
            Det gör inte Jugoslavien enligt utrikesministern. Då kommer vi
            in på det här med konsekvens. Anser utrikesminister Anna Lindh
            att t.ex. Kina lever upp till att respektera grundläggande demokratiska
            och politiska rättigheter för sin befolkning?
          </note>
          <note>
            Jugoslavien är ett litet land som i stort saknar betydelse. Därför
            kan man visa muskler som man inte vågar använda i andra sammanhang.
            Kina däremot är ett stort och mäktigt land. Med Kina kan man prata,
            men inte mer. Men man vill inte prata med den lilla
          </note>
          <note>
            Förbundsrepubliken Jugoslavien.
          </note>
          <note>
            Fru talman! Om man har som ambition - och det tror jag så klart
            att man har - att sanktionerna ska försvåra det för eller t.o.m.
            störta regeringen Milosevic så har det misslyckats. Faktum är
            att många jugoslaver i dag riktar kritiken mot EU och Nato. De
            som lider är inte den regim som man eventuellt vill bli av med.
            De som lider är främst barn, gamla, svaga och sjuka.
          </note>
          <note>
            Statsrådet säger att hon vill fortsätta och behålla sanktionerna
            mot regimen men häva dem mot civilbefolkningen. Då skulle jag
            vilja fråga: Hur ska det i praktiken gå till? Jag tror att det
            här kommer att ta en ände med förskräckelse och än en gång visar
            att man ska vara mycket, mycket försiktig med att tillämpa sanktionsvapnet.
            Framför allt tycker jag att det är beklämmande att det här beslutet
            har tagits av EU och inte av FN. Det innebär att EU förlorar respekt
            bland sina medlemsländers befolkningar samtidigt som FN
          </note>
          <note>
            - tyvärr - också förlorar i respekt.
          </note>
          <note type="speaker">
            Anf. 96 KARIN WEGESTÅL (s):
          </note>
          <note>
            Fru talman! Jag vill gärna komplettera bilden av
          </note>
          <note>
            Jugoslavien i dag, inte minst med anledning av att vi i dag har
            besök i Stockholm av två kvinnor från Belgrad som båda arbetar
            med humanitär hjälp - den ena som medarbetare till den svenske
            chefen för Internationella Röda korset, dvs. Sten Swedlund, tidigare
            amiral och chef för kustflottan, och en ung kvinnlig läkare.
          </note>
          <note>
            I den jugoslaviska förbundsrepubliken är var tionde invånare
            flykting. Landet har genom en lång tid av sanktioner förvandlats
            till Europas fattigaste. Det har fått ta emot en halv miljon flyktingar
            från Kroatien och Bosnien. Till detta kommer de 250 000 interna
            flyktingarna, som under det senaste året har flytt från
          </note>
          <note>
            Kosovo undan en säker död.
          </note>
          <note>
            400 000 är beroende av socialhjälp. 300 000 är arbetslösa. Natos
            anfall mot det civila samhället slog ut de flesta försörjningsmöjligheterna.
            100 000 är totalt utslagna. Sammanlagt är 1 235 000 människor
            i
          </note>
          <note>
            Serbien i behov av daglig humanitär hjälp. 800 000
          </note>
          <note>
            får ett mål mat om dagen via Röda korsets soppkök.
          </note>
          <note>
            Många är undernärda. Detta drabbar särskilt barnen.
          </note>
          <note>
            Röda korset - både det internationella och det lokala
          </note>
          <note>
            - är räddningen för befolkningen.
          </note>
          <note>
            Det finns 50 humanitära organisationer som arbetar i Serbien.
            I den andra delen av det bombade
          </note>
          <note>
            Serbien, dvs. Kosovo, arbetar 400 organisationer med humanitär
            hjälp.
          </note>
          <note>
            Utrikesministern understryker i sitt svar vilket betydande stöd
            det lidande Jugoslavien får. Från
          </note>
          <note>
            Sverige utgår - utöver de hundratals miljoner som går till Kosovo
            - en summa som förväntas stiga från 23
          </note>
          <note>
            miljoner i fjol till 40 miljoner. Befolkningen är dock nästan
            tio gånger större än Kosovos. Om man slår ut den summan på varje
            hjälpbehövande blir Sveriges och EU:s stöd 8,50 US-dollar per
            person och månad.
          </note>
          <note>
            Det motsvarar ungefär 75 kr i månaden.
          </note>
          <note>
            Hjälpen kommer inte heller regelbundet. Den ena gången består
            den av tre liter olja, nästa gång av två kilo socker. Detta är
            en del av den verklighet som råder för ett helt lands civilbefolkning.
            De utsätts för den bestraffning som dessa sanktioner faktiskt
            utgör i praktiken.
          </note>
          <note>
            Jag skulle vilja fråga om utrikesministern är tillfredsställd
            med de förhållanden som sanktionerna skapar. Är den humanitära
            hjälpen från Sverige tillräcklig? Eller kan det möjligtvis vara
            så att den ökning därutöver som aviserades i svaret kan komma
            de här lidande människorna till godo?
          </note>
          <note type="speaker">
            Anf. 97 Utrikesminister ANNA LINDH (s):
          </note>
          <note>
            Fru talman! Jag ska först svara Bengt Silfverstrand. Belgrad
            har varit med i alla fyra krig i regionen och har naturligtvis
            upplevts som ett stort hot mot sina grannar. Belgrad upplevs fortfarande
            som ett stort hot mot sina grannar.
          </note>
          <note>
            Jämförelsen med Kroatien haltar. Dels hann
          </note>
          <note>
            Tudjman dö innan ICTY kunde åtala honom, dels hade vi, om inte
            sanktioner så väl en mycket restriktiv politik gentemot Kroatien.
            Det är först med den nya, demokratiska regeringen i Kroatien som
            vi har ett normalt utbyte och normala relationer.
          </note>
          <note>
            Både i den svenska politiken och i EU:s politik kan vi i dag
            se att vi på olika sätt går in och försöker se vad som fungerar
            och vad som inte fungerar i relationerna med det civila samhället
            och civilbefolkningen samt vad gäller sanktionerna.
          </note>
          <note>
            Därför har man t.ex. en Donaukommission som undersöker möjligheterna
            att åter kunna använda
          </note>
          <note>
            Donau. Därför har Solana och Patton nyligen presenterat en strategi
            för hur vi ska kunna stödja det civila samhället, stödja fria
            medier och humanitära insatser.
          </note>
          <note>
            Det ska vara stöd som kan gå till civilbefolkningen.
          </note>
          <note>
            Den svenska regeringen tyckte att det var bra och har också drivit
            frågan om att vi ska avskaffa flygförbudet, som jag sade i svaret.
            Vi skulle också vilja avskaffa oljeembargot. Men vi tycker att
            det är viktigt att detta kopplas till en demokratisk utveckling
            i Serbien.
          </note>
          <note>
            Jag tycker att interpellanterna ska vara försiktiga, så att man
            inte går från ett stöd till medborgarna till ett stöd till regimen
            i Belgrad. Jag tycker att de är farligt nära att göra det.
          </note>
          <note>
            Bengt Silfverstrand efterlyser möjlighet att ha en anständig
            sjukvård och en anständig utbildning, tror jag att det var. Ja,
            det behöver man naturligtvis, och då behöver man olja. Men för
            att man ska kunna få en anständig politik så behöver man en anständig
            demokratisk politik också i Serbien.
          </note>
          <note>
            Interpellanterna verkar ha många starka kontakter i Serbien.
            Jag hoppas att de utnyttjar de kontakterna till att verka för
            demokrati.
          </note>
          <note type="speaker">
            Anf. 98 BENGT SILFVERSTRAND (s):
          </note>
          <note>
            Fru talman! I väntan på att man ska få en anständig sjukvård
            så måste man ha en anständig politik. Så uppfattade jag utrikesministern.
            Det måste då innebära att cancerpatienter ska vänta på behandling
            tills
          </note>
          <note>
            Jugoslavien har fått en regim som omvärlden och EU, inklusive
            Sverige, kan acceptera. Det här vill jag gärna att utrikesministern
            kommenterar.
          </note>
          <note>
            Utrikesministern sade att Sverige är berett att i varje enskilt
            fall undersöka vilka de bästa kanalerna för det humanitära biståndet
            är. Det är särskilt angeläget att förvissa sig om att stödet verkligen
            går direkt till de nödlidande och inte utgör ett stöd för regimen.
          </note>
          <note>
            Jag hoppas att utrikesministern delar min uppfattning att tillgång
            till elektricitet tillhör livets nödtorft också för Jugoslaviens
            civilbefolkning. Ingen elektricitet betyder ofta inget rent dricksvatten,
            ingen uppvärmning, ingen sjukhusutrustning, inga bagerier.
          </note>
          <note>
            I november i fjol erbjöd sig ABB Alstom Power att göra humanitärt
            betingade akuta reparationer av elektriska installationer i Serbien.
            Företaget konstaterade i sitt brev till Utrikesdepartementet att
            de på elsystemet uppkomna skadorna är resultatet av direkta krigshandlingar.
          </note>
          <note>
            I brevet skrev man att verkan av krigsskadorna på det serbiska
            energisystemet äventyrar följande vitala samhällsfunktioner: tillförsel
            av dricksvatten till stadsområden, tillförlitlig drift av avloppssystemen
            i stadsområden, leveranser av fjärrvärme samt direkt eluppvärmning
            av bostadshus, skolor och sjukhus, transport av industriell verksamhet,
            i synnerhet inom läkemedels- och kemiindustrin.
          </note>
          <note>
            Kofi Annan, FN:s generalsekreterare, har i ett tal inför OSSE
            deklarerat att humanitär hjälp ska ges en bred definition. Han
            har sagt att man ska möjliggöra reparation av elsystem, vattenleveranser
            och sjukhus.
          </note>
          <note>
            USA och England har motsatt sig dessa förslag. Vilken är Sveriges
            inställning?
          </note>
          <note>
            Jag kan förstå om utrikesministern känner sig förhindrad att
            kommentera ett enskilt fall. Jag är dock övertygad om att hon
            är oförhindrad att besvara frågan om hon anser det rimligt att
            underlätta den serbiska civilbefolkningens överlevnadsmöjligheter
            genom att medverka till att svenska företag ges möjlighet att
            hjälpa till med insatser som gäller själva livsuppehället. Detta
            vill jag gärna få en kommentar till.
          </note>
          <note>
            I min inledning ifrågasatte jag inte Anna Lindhs historieskrivning.
            Jag ansåg att den, med de formuleringar som användes, krävde en
            komplettering. Det är ju ändå så att samtliga konflikter som pågått
            på Balkan - och som har varit tragiska och drabbat många oskyldiga
            - har haft flera inblandade.
          </note>
          <note>
            Jag vill att utrikesministern kommenterar förhållandet att Natos
            bombkrig var en flagrant kränkning av folkrätten. Man gick vid
            sidan av FN, och när man sedan hade konstaterat att man inte klarade
            krishanteringen i fred kallade man på nytt in FN. Man sade att
            man vann kriget men förlorade freden.
          </note>
          <note>
            Jag skulle gärna vilja veta om Sverige har uppfattningen att
            Natos bombkrig var en seger för mänskligheten. Jag menar att det
            var en stor mänsklig tragedi, och jag hoppas att Sverige i det
            här fallet kan skärpa sin hållning, också åt det hållet där man
            uppenbarligen kränker inte bara folkrätten utan också grundläggande
            mänskliga rättigheter.
          </note>
          <note type="speaker">
            Anf. 99 STEN ANDERSSON (m):
          </note>
          <note>
            Fru talman! Låt oss gå drygt ett år tillbaka i tiden och se på
            den bild av den här konflikten som fanns i medierna. Bilden var
            ensidig - all skuld låg på Milosevic i Jugoslavien. Efterhand
            som tiden har gått har det blivit allt tystare bland Natoentusiasterna.
          </note>
          <note>
            Via läckor i medierna får vi information om att det s.k. TV-kriget
            inte var så framgångsrikt som man påstod. Tvärtemot blåljög man
            opinionen och medborgarna rakt upp i ansiktet. De resultat som
            man påstod sig ha uppnått hade man inte uppnått. Det ser vi nu.
            Av vilka skäl man ljög vet jag inte.
          </note>
          <note>
            Varför man ska börja lägga ut dimridåer och sekretessbelägga
            vissa uppgifter i 50 år är något som jag gärna skulle vilja få
            svar på.
          </note>
          <note>
            Sedan sade jag att sanktioner som regel är dåliga instrument,
            därför att de inte uppfattas som konsekventa. Jag ställde frågan
            om Kina till utrikesministern. Hennes tystnad måste innebära att
            hon anser att
          </note>
          <note>
            Kina lever upp till och respekterar grundläggande politiska,
            demokratiska och mänskliga rättigheter.
          </note>
          <note>
            Om hon gör det är hon att gratulera, för hon är i så fall faktiskt
            en av få som kommit till den slutsatsen.
          </note>
          <note>
            Om hon däremot anser att de inte lever upp till det är min fråga:
            Varför försöker vi då inte initiera samma form av aktivitet mot
            Kina som man i dag gör mot
          </note>
          <note>
            Förbundsrepubliken Jugoslavien?
          </note>
          <note>
            Det kan jag svara på. Jag sade det i mitt förra inlägg, Kina
            är för stort. Jugoslavien är ett lagom litet land som inte kan
            göra någon annan i Europa någon större skada.
          </note>
          <note type="speaker">
            Anf. 100 KARIN WEGESTÅL (s):
          </note>
          <note>
            Fru talman! I Serbien har man ett sjukvårdssystem som är uppbyggt
            som vårt. Alla ska kunna få den vård och behandling de behöver.
            Sjukhusen är statligt ägda och därmed svartlistade som tillhörande
            den s.k.
          </note>
          <note>
            regimen. Nu kan bara de personer som kan betala fullt ut för
            alla sjukvårdskostnaderna få vård. Ett skifte från solidarisk
            sjukvårdspolitik till en sjukvård bara för de rikaste framtvingas
            av sanktionerna.
          </note>
          <note>
            Man kan inte genomföra röntgenundersökningar.
          </note>
          <note>
            Röntgenrör kan inte importeras på grund av vapenembargot. Antalet
            cancerfall ökar, särskilt bland barnen. Miljögifter spreds via
            bomberna. Vattnet är förorenat. Någon ersättning till Serbien
            utgår naturligtvis inte för den cyanidkatastrof som inträffade
            i
          </note>
          <note>
            Ungern och som nu vid översvämningar har förgiftat marken också
            i Serbien.
          </note>
          <note>
            Barnadödligheten har ökat markant. Antalet kvinnor som dör i
            barnsäng har ökat katastrofalt. Sjukhusen kan inte hålla den höga
            standard och hygien som behövs. Man har inte catgut att sy med,
            utan har fått gå tillbaka till det mycket gammalmodiga linnet,
            som ökar infektionerna kraftigt.
          </note>
          <note>
            Flyktingar och krigsoffer har enligt Genèvekonventionen rätt
            till en human behandling. Att utsätta barn för undernäring, brist
            på sjukvård och lidande betyder att man bryter mot FN:s barnkonvention,
            som tillförsäkrar alla barn goda uppväxtförhållanden.
          </note>
          <note>
            Har den socialdemokratiska regeringen ändrat den uppfattning
            som tidigare har varit att demokratin växer bäst i välstånd? Jag
            har inte upptäckt när det här har skett, men det har naturligtvis
            kunnat ske utan att jag har upptäckt det.
          </note>
          <note>
            Anf. 101 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Det talas här om kränkning av folkrätten. Man ska
            komma ihåg att bakgrunden är en oerhört allvarlig kränkning av
            mänskliga rättigheter i regionen. De senaste exemplen har skett
            i Kosovo. Vi ser också nyliga kränkningar i Serbien.
          </note>
          <note>
            Sten Andersson tar upp jämförelsen med Kina. Nu är det inte Kina
            vi diskuterar. Däremot har jag haft intressanta diskussioner med
            Sten Anderssons partikamrat Sten Tolgfors om mänskliga rättigheter
            i Kina. Sten Andersson kan be honom om en redogörelse för mina
            synpunkter på Kina.
          </note>
          <note>
            Den svenska positionen för sanktioner är att om sanktioner ska
            vara effektiva ska de rikta sig mot ledningen. Det ska framför
            allt handla om visumrestriktioner och ekonomiska sanktioner, det
            som får kretsen runt regimen, runt Milosevic, att inte kunna göra
            stora ekonomiska vinster, att inte kunna agera obehindrat politiskt.
            De ska känna av sanktionerna.
          </note>
          <note>
            Vissa av de sanktioner vi har genomfört har också inneburit tydliga,
            och därmed väldigt viktiga, restriktioner för Milosevicregimen.
            Andra sanktioner har vi sett har drabbat civilbefolkningen, och
            därför ingår det också i både Sveriges och nu i EU:s politik att
            upphäva de sanktionerna.
          </note>
          <note>
            Problemen när man funderar över vilket stöd man kan ge för att
            hjälpa civilbefolkningen är dock, om vi tar exemplet med sjukhusen
            och offentlig sektor, att om man distribuerar det humanitära stödet
            via Milosevicregimen har vi inga garantier utifrån den politik
            vi har sett hittills att det stödet verkligen går till de nödlidande.
            Det kan regimen i stället använda till någonting helt annorlunda,
            som de finner mer attraktivt för sig själva eller för regimen.
            Därför har vi föredragit att ge vårt humanitära stöd via frivilliga
            organisationer.
          </note>
          <note>
            Det svenska humanitära stödet går till flyktingar och till socialt
            utsatta människor i Serbien. Det kanaliseras via Unicef, via Röda
            korsfamiljen och via
          </note>
          <note>
            Pingstmissionens utlandstjänst. Det humanitära stödet via Röda
            korset går t.ex. till mjölkpulver till nödlidande barn, till projekt
            för kontroll av vattenkvaliteten, till barnböcker för barn i flyktingläger,
            till hygienpaket, m.m.
          </note>
          <note>
            Vårt stöd för demokrati och mänskliga rättigheter kanaliseras
            bl.a. via Svenska Helsingforskommittén, via Olof Palmes internationella
            center och via Kvinna till kvinna. Det går vidare till bl.a. oberoende
            medier och enskilda organisationer som arbetar med mänskliga rättigheter.
          </note>
          <note>
            Det här stödet tror jag är viktigt. Jag hoppas också att det
            spelar någon roll för att påverka utvecklingen i en demokratisk
            riktning och mot det förtryck av demokratin som vi fortfarande
            kan se.
          </note>
          <note>
            Jag återupprepar min önskan till interpellanterna att ni med
            ert breda kontaktnät också ska använda det breda kontaktnätet
            för att verka för demokrati.
          </note>
          <note type="speaker">
            Anf. 102 BENGT SILFVERSTRAND (s):
          </note>
          <note>
            Fru talman! Barnen fick ingen mjölk under en period på sex månader.
            En läkare besöker 300 flyktingar bara två gånger i månaden. Det
            är allt. De har inte tillgång till mediciner över huvud taget.
            Penicillin är inte att tänka på.
          </note>
          <note>
            Menar utrikesministern verkligen att det förhållandet att det
            finns risk för att olika typer av material, t.ex. medicinsk utrustning,
            möjligen på något sätt eller i någon utsträckning skulle komma
            Milosevic och hans närstående till del är skäl för att tiotusentals
            människor ska sakna grundläggande vård och barn avlida?
          </note>
          <note>
            Jag vill avslutningsvis ta upp den sista delen i utrikesministerns
            svar som avsåg rättsläget. Utrikesministern säger att så fort
            landet lever upp till grundläggande demokratiska och rättsliga
            principer ska Serbien tas med i gemenskapen igen. Men allmänna
            val är väl en sådan rättslig princip. Såvitt jag vet kommer landets
            konstitution att följas, vilket bl.a. innebär att allmänna val
            ska hållas i höst. Det är väl ändå rimligt,
          </note>
          <note>
            Anna Lindh, att överlåta åt det jugoslaviska folket att själva,
            utan utländsk inblandning, avgöra vilket ekonomiskt och politiskt
            system man ska ha. Vi kan ju tycka vad vi vill om den regering
            som sitter.
          </note>
          <note>
            Sedan måste också upprepade brott mot resolution
          </note>
          <note>
            1244 konstateras. Utrikesministern talade om kränkning av mänskliga
            rättigheter i Serbien. I dag förföljs och fördrivs serber, romer,
            egyptier, turkar och andra minoritetsfolk i Kosovo. Vad gör Sverige
            för att länderna, inte minst EU-länderna, ska leva upp till resolution
            1244?
          </note>
          <note type="speaker">
            Anf. 103 STEN ANDERSSON (m):
          </note>
          <note>
            Fru talman! Det är rätt, den här debatten handlar inte om Kina.
            Det har t.o.m. jag fattat. Men jag gjorde jämförelsen med anledning
            av att man spänner så mycket muskler mot Förbundsrepubliken Jugoslavien
            och är så flat gentemot Kina.
          </note>
          <note>
            Jag tror att rätt så många håller med mig om jag säger att man
            inte lever upp till respekten för mänskliga, politiska och demokratiska
            rättigheter i Kina.
          </note>
          <note>
            Den uppfattningen har nog många. Det är skäl för att vi ska agera
            för sanktioner mot Jugoslavien, men av samma skäl ska vi bara
            prata och vara vänliga mot
          </note>
          <note>
            Kina. Jag förstår om förtroendet för politiker naggas något i
            kanten, baserat på ett sådant agerande.
          </note>
          <note>
            Fru talman! I Europa är det tyvärr inte längre det egna landets
            befolkning som får lov att bestämma vilken politik den ska rösta
            på. Om den gör det och det inte passar EU kommer EU med sina pekpinnar,
            trots, fru talman, att det i dagens EU-regeringar faktiskt finns
            inslag av ledamöter som inte för så många år sedan stod och pratade
            om att kapitalismen skulle försvinna med blod, svärd och eld.
            De är i dag välkomna i de fina salongerna. Det är inte andra.
            Det är alltså inte landet självt som bestämmer.
          </note>
          <note>
            Enligt många medier i dag har stödet för regimen i
          </note>
          <note>
            Jugoslavien faktiskt stärkts efter de som jag betecknar som misslyckade
            sanktionerna. Det är beklämmande att höra den beskrivning som
            Bengt Silfverstrand och
          </note>
          <note>
            Karin Wegestål ger över hur mycket människor lider.
          </note>
          <note>
            Struntar ni totalt i detta?
          </note>
          <note>
            Anf. 104 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Glöm inte att flyktingarna och misären faktiskt är
            Milosevic ansvar! Glöm inte att om det egna landet ska få bestämma
            sin framtid ska man heller inte ha studentaktivister i fängelse,
            som man har nu! Man ska inte arrestera oppositionspolitiker och
            journalister, som skedde så sent som för ett par dagar sedan.
            Och glöm inte att vi inte bara ska titta på brott mot mänskliga
            rättigheter i ett land! Vi ska titta på brott mot mänskliga rättigheter
            i hela Balkan.
          </note>
          <note>
            Vi i Sverige har reagerat när vi har sett att minoriteter har
            förföljts i Kosovo, oavsett om det har varit kosovoalbaner, som
            det var från början eller serber och romer, som det är nu. Och
            Sverige kommer att fortsätta att reagera när det gäller kränkning
            av mänskliga rättigheter också i Serbien.
          </note>
          <note>
            Jag upprepar att jag tycker att det är viktigt att interpellanterna
            inte går från ett stöd till medborgarna till ett stöd till regimen
            i Belgrad.
          </note>
          <note>
            Överläggningen var härmed avslutad.
          </note>
          <note>
            16 § Svar på interpellation 1999/2000:308 om jämställdhetsarbetet
            i Sveriges utrikespolitik
          </note>
          <note>
            Anf. 105 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Anne Ludvigsson har frågat mig om jämställdhetsarbetet
            i svensk utrikespolitik och hur jag tänker agera för att nå ut
            till män med kunskap om kvinnors och mäns olika villkor, för att
            lyfta fram mansrollen internationellt och för att använda jämställda
            mäns kunskap i internationellt bistånds- och jämställdhetsarbete.
          </note>
          <note>
            Sverige har länge varit ledande internationellt när det gäller
            att involvera män i diskussioner om jämställdhetsfrågor. Inför
            FN:s fjärde kvinnokonferens i
          </note>
          <note>
            Peking publicerade regeringen en internationellt uppmärksammad
            bok med män som presenterade sin syn på jämställdhet. Sverige
            markerade också att de frågor som behandlades i Peking inte var
          </note>
          <note>
            "kvinnofrågor" utan angelägenheter som rör samhället i stort.
          </note>
          <note>
            Det är som Anne Ludvigsson påpekar nödvändigt att verka för att
            män får ökad upplysning och kunskap om hur kvinnors och mäns behov,
            villkor och rättigheter, de facto skiljer sig åt världen över.
            Vi måste se att starka kvinnor och män är en tillgång och resurs
            i varje samhälle. Vi behöver denna insikt och kunskap för att
            realisera målen för vårt eget arbete med att främja demokrati,
            mänskliga rättigheter och motverka den fattigdom som ofta har
            ett kvinnligt ansikte.
          </note>
          <note>
            Jämställdhet är både ett mål i sig och ett medel för att uppnå
            andra mål som är centrala i politiken, t.ex.
          </note>
          <note>
            att ge alla, oavsett kön, möjlighet att bli delaktiga i politiska
            beslut - i en värld där i dag endast 12 % av alla parlamentariker
            är kvinnor. Principen om jämställdhet mellan kvinnor och män är
            en grundsten i den internationella rättsordningen. Att stärka
            kvinnors ställning på arbetsmarknaden och vidta åtgärder för att
            ge kvinnor och män samma möjligheter till egen försörjning och
            ekonomiskt oberoende är också fundamentalt. Att motverka könsdiskriminering
            är också ett sätt att främja ekonomisk tillväxt, så att t.ex.
            inte afrikanska kvinnor såsom nu blir hänvisade till bara en tiondel
            av alla jordbrukskrediter, trots att de står för merparten av
            all livsmedelsproduktion.
          </note>
          <note>
            Sverige arbetar aktivt inom ramen för utvecklingssamarbetet med
            att synliggöra kvinnors och mäns olika villkor i analyser och
            åtgärdsförslag som ligger till grund för t.ex. FN:s och Världsbankens
            anslag och krediter. Vi stöder också program och projekt på en
            rad olika områden för att förbättra kvinnors villkor och motverka
            diskriminering. Som exempel kan nämnas utbildning av polis och
            domare för att motverka våld mot kvinnor, mikrokrediter som stärker
            kvinnors ekonomiska oberoende, belysning i slumområden för att
            motverka risker för våldtäkter och kampanjer mot könsstympning.
          </note>
          <note>
            När det gäller Anne Ludvigssons andra fråga om insatser för att
            lyfta fram mannens roll så är Sverige även här aktivt internationellt.
            Det är viktigt att inte bara problematisera kvinnor utan att också
            diskutera t.ex. mäns våld mot kvinnor och mäns syn på reproduktiva
            och sexuella rättigheter, inte minst i perspektivet hiv/aids,
            som tenderar att drabba fler kvinnor än män. Vi kan inte lösa
            frågor om våld mot kvinnor utan att aktivt engagera män i denna
            dialog. Vi ser också i flera studier att våldet i hemmet ofta
            är ömsesidigt relaterat till våldet i samhället i stort. Om vi
            minskar våldet i hemmet kan vi också minska riskerna för att nästa
            generation tar till våld för att lösa sina konflikter i samhället.
          </note>
          <note>
            I syfte att lyfta fram mannens roll har regeringen tagit initiativ
            till flera föredrag och konferenser om mansrollen, bl.a. inom
            Nordiska rådet, Europarådet och FN, både i Europa, Afrika och
            FN, New York. Vi har här samarbetat med bl.a. det svenska manliga
            nätverket mot våld mot kvinnor.
          </note>
          <note>
            Som min regeringskollega Margareta Winberg påpekat är det viktigt
            att föra upp mansrollen på den internationella dagordningen. Under
            FN:s specialsession i juni i New York - som är en uppföljning
            till kvinnokonferensen i Peking 1995 - kommer också på svenskt
            initiativ bl.a. ett seminarium att anordnas om hur män kan involveras
            mer aktivt i alla former av jämställdhetsarbete.
          </note>
          <note type="speaker">
            Anf. 106 ANNE LUDVIGSSON (s):
          </note>
          <note>
            Fru talman! Jag vill tacka utrikesminister Anna
          </note>
          <note>
            Lindh för svaret. Jag har ställt den här interpellationen utifrån
            att jag anser att det är viktigt att mansrollen lyfts fram mer
            aktivt i jämställdhetsarbetet i Sveriges utrikes-, säkerhets-
            och biståndspolitik.
          </note>
          <note>
            Inte minst de tidigare debatterna och interpellationerna som
            har varit visar ju att kunskap om jämställdhet är viktig i arbetet
            för demokrati och säkerhet i vår fortfarande mansdominerade värld.
          </note>
          <note>
            Jag ser också av svaret att utrikesministern och jag är helt
            överens om att jämställdhet är både ett mål i sig och ett medel
            för att uppnå andra mål som är centrala i politiken. Forskning
            visar också att jämställdhetsaspekten kan vara avgörande för om
            ett ekonomiskt reformarbete ska lyckas eller ej. Det framgår också
            av svaret att Sverige är mycket aktivt och att Sverige är framgångsrikt,
            men det sporrar ju till att man ska ta sig an ännu fler utmaningar.
            Jag saknar väl en del om just de här utmaningarna inför framtiden
            i svaret.
          </note>
          <note>
            Ett långsiktigt och framgångsrikt jämställdhetsarbete i Sverige
            och påtryckningar inom EU har gjort att jämställdhetsfrågorna
            nu äntligen har kommit upp som ett prioriterat område på EU:s
            dagordning. Resultaten från toppmötet i Lissabon är också väldigt
            glädjande. Detta visar att man har framgång på det här området.
          </note>
          <note>
            Jag ser också att jämställdhetsfrågorna kommer att lyftas upp
            under vårt ordförandeskap våren 2001
          </note>
          <note>
            genom bl.a. ett ministerrådsmöte och en konferens i
          </note>
          <note>
            Norrköping där jämställdhets- och socialförsäkringsministrarna
            samlas. Och i Örebro kommer en konferens att hållas om män och
            jämställdhet. Det här är väldigt bra och glädjande, men vi ska,
            som sagt, komma ihåg att Sveriges framgångar internationellt bygger
            på att vi är framgångsrika på hemmaplan.
          </note>
          <note>
            Därför behöver vi hela tiden aktivera det här arbetet.
          </note>
          <note>
            Vi har faktiskt jobbat väldigt långsiktigt. Jämställdhetsarbetet
            i vårt land har tagit väldigt lång tid.
          </note>
          <note>
            Det har tagit minst hundra år. Kvinnorörelserna och inte minst
            s-kvinnorna har varit väldigt aktiva. Detta har varit en stor
            fråga för oss. Vi har kommit långt, men ännu återstår enormt mycket
            arbete också i vårt land.
          </note>
          <note>
            Jag läste i Utrikesdepartementets skrift Ett jämställt Europa.
            Där står inget nämnt om hur vi kan jobba med mansrollen. Däremot
            står det att läsa att det är ett långsiktigt arbete som förutom
            kunskap kräver vilja, tålamod och engagemang.
          </note>
          <note>
            Det är förvisso sant, men det känns inte så engagerande. Nu gäller
            det att ta nya tag, tycker jag. Samhället har förändrats, och
            vi lever i en globaliserad värld, där allt sker i ett mycket snabbare
            tempo.
          </note>
          <note>
            Kvinnor och män i andra delar av världen har inte den tiden på
            sig som vi hade. Jag tänker inte minst på de länder som nu ansöker
            om medlemskap i EU, som på något sätt måste hitta ett snabbspår.
            Då behövs vår kunskap och erfarenhet. Vi ska naturligtvis också
            berätta om det som inte har varit så framgångsrikt i vårt jämställdhetsarbete,
            där vi ser i efterhand att vi kanske kunde ha jobbat annorlunda.
          </note>
          <note>
            Nu måste vi hitta nya och snabbare metoder för att driva på mot
            en jämställd värld. Jag tror att vi har mycket att vinna på att
            involvera männen mer i jämställdhetsarbetet, både för att utveckla
            och komma vidare i Sverige och i Norden och framför allt för att
            snabba på arbetet i andra länder. Jag skulle vilja se att mansrollen
            lyfts mer aktivt både i nationell och i internationell jämställdhetsdebatt.
            Konferenser är viktiga, men vi måste nå ut till människor i vardagen.
          </note>
          <note>
            Mainstreaming är en accepterad strategi, men den förutsätter
            kunskaper som väldigt få beslutsfattare har. Inte minst inom FN
            är det fortfarande en väldigt gubbig värld.
          </note>
          <note>
            Anf. 107 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Jag kan bara instämma med Anne
          </note>
          <note>
            Ludvigsson. Det är naturligtvis oerhört viktigt att vi arbetar
            med jämställdheten och med mansrollen.
          </note>
          <note>
            När det gäller det nationella arbetet vill jag dock hänvisa till
            Margareta Winberg, att det är viktigt att ta den diskussionen
            med henne.
          </note>
          <note>
            När det gäller det internationella arbetet tror jag att de främsta
            insatser som vi kan göra är just att lyfta fram jämställdhetsfrågorna.
            Det finns så mycket. Man måste också se att arbetet går stegvis.
            Det finns så mycket kvar att göra när det gäller jämställdhetsfrågorna
            att det i många sammanhang nog är några steg kvar innan det är
            dags och går att diskutera mansrollen.
          </note>
          <note>
            Det som framför allt är vår viktiga uppgift för framtiden kanske
            inte är att formulera de nya målen, men väl att se till att vi
            kan verkställa och uppfylla de ambitiösa mål som vi har.
          </note>
          <note>
            Jag brukar säga att när man sitter på toppmötena i
          </note>
          <note>
            EU är inte jämställdheten direkt besvärande, när man vid bordet
            ser 3 kvinnor och 45 män. Men lyhördheten har funnits där - kanske
            just beroende på det dåliga samvetet. Vi har därför också fått
            väldigt bra gehör för de förslag som vi från svensk sida har lagt
            fram när det gäller jämställdhetsarbetet i EU och vikten av att
            titta på jämställdhet, gå in med jämställdhet på olika områden
            och arbeta med mainstreaming.
          </note>
          <note>
            När det gäller utvecklingssamarbetet har vi tagit upp jämställdhetsfrågorna
            och framför allt kvinnornas situation i krigsområden, som på Balkan,
            både för att hjälpa till med de kriser som har varit och för att
            ge ett stöd för framtiden. Vi tar upp det med utvecklingsländerna,
            om allt från kvinnors säkerhet och könsstympningen till kvinnors
            möjlighet till utbildning, arbete och ägande. Vi tar upp det när
            det gäller de delar av kvinnofrågorna som kanske är de allra värsta,
            som prostitution och trafficing, som vi ser inte minst i Central-
            och Östeuropa i dag.
          </note>
          <note>
            Vi har ett väldigt brett arbete, och vi kommer att fortsätta
            att ha ett väldigt brett arbete. Det är naturligtvis uppenbart
            att vi för att ha ett lyckat internationellt arbete måste fortsätta
            att driva en väldigt aktiv politik på hemmaplan.
          </note>
          <note type="speaker">
            Anf. 108 ANNE LUDVIGSSON (s):
          </note>
          <note>
            Fru talman! Utrikesministern pratar om hur det ser ut i EU, och
            jag kan lyfta fram hur det ser ut i FN. Jag läste i den här rapporten
            en artikel som heter Det gubbiga FN. Man hade målet 50-50 när
            det gällde kvinnorepresentationen år 2000, och där har man verkligen
            misslyckats. På de högsta positionerna är det mindre än 10 % kvinnor,
            och på den allra högsta positionen, generalsekreteraren, har världen
            inte ansetts vara redo för en kvinna. Det är en mansdominerad
            värld.
          </note>
          <note>
            Vi jobbar mycket och har utgått från att informera och ge kvinnor
            kunskap. Det tar lång tid, därför att vi jobbar mot en mansdominerad
            värld. Jag ser att vi kanske kan komma fram lite snabbare om vi
            bearbetar männen lite mer. Utrikesministern tar upp just arbetet
            med könsstympning, och det finns flera saker, som hedersmorden
            i Jordanien osv. De kommer till stånd utifrån en manlig värld
            och manliga krav. Därför kan det vara väldigt viktigt att jobba
            med männen.
          </note>
          <note>
            Jag tänkte fråga hur utrikesministern ser på möjligheten att
            Sverige driver på det här arbetet, prövar nya sätt, t.ex. genom
            att stimulera internationella nätverk för män som vill ta till
            sig kunskap om jämställdhetsfrågor, diskutera papparollen m.m.
          </note>
          <note>
            Vi måste också arbeta med de unga. När det gäller skolutbyte
            och kontakter mellan ungdomar borde väl jämställdhetsfrågorna
            vara en självklar del, åtminstone när det gäller EU:s utbildningar,
            med EU-bidrag och med Sidapengar. Jag skulle vilja höra hur utrikesministern
            ser på detta.
          </note>
          <note>
            Anf. 109 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Jag har framför allt försökt beröra det som har hamnat
            inom mina ansvarsområden. Det som
          </note>
          <note>
            Anne Ludvigsson tar upp är oerhört viktigt, men det faller kanske
            mer under jämställdhetsministerns ansvar. Jag tror att Anne Ludvigsson
            av jämställdhetsministern kan få något vidare beskrivningar av
            vad vi gör också när det gäller att stimulera de internationella
            nätverken för män och att driva jämställdhetsfrågor i utbildning
            och liknande. Allt detta är sådant som vi arbetar med, och det
            är ett väldigt viktigt arbete.
          </note>
          <note>
            Jag tror att det är viktigt att vi också fortsätter att se till
            att ta upp jämställdheten de allra första åren i skolsystemet,
            både nationellt och internationellt, och att se till att täcka
            in allt det fortsatta arbete som vi nu har på det internationella
            området för jämställdheten.
          </note>
          <note>
            Jag tror, som sagt var, att Anne Ludvigsson kan få bättre beskrivningar
            av jämställdhetsministern.
          </note>
          <note type="speaker">
            Anf. 110 ANNE LUDVIGSSON (s):
          </note>
          <note>
            Fru talman! Att jag tar upp frågan om nätverk beror också på
            att jag var på kvinnornas andra Östersjökonferens i Helsingfors
            i mars. Där var det män med, främst från Baltikum och Östeuropa.
            Vi diskuterade mansrollen, och de menade att det var väldigt svårt
            för dem att hitta någon att diskutera sina frågor med.
          </note>
          <note>
            Jag tänkte då att män i Sverige och övriga Norden kan knyta ihop
            det här och hitta bra nätverk.
          </note>
          <note>
            I onsdags i EU-debatten kom frågan upp om en
          </note>
          <note>
            EU-kommissionär för jämställdhetsfrågor, och statsminister Göran
            Persson tyckte att det var viktigt. Jag undrar om utrikesminister
            Anna Lindh delar den ståndpunkten och också vill verka aktivt
            för att vi får en EU-kommissionär för jämställdhet.
          </note>
          <note>
            Anf. 111 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Jag vill bara avslutningsvis säga att jag tycker
            att det är en bra och viktig idé. Det är ett exempel på uppgifter
            som kan bli väldigt intressanta i perspektivet att vi står inför
            en utvidgning av EU och därmed nya och fler kommissionärer. Det
            kan därför vara ett exempel på ett område för en ny kommissionär.
          </note>
          <note>
            Överläggningen var härmed avslutad.
          </note>
          <note>
            17 § Svar på interpellation 1999/2000:343 om kosovoalbanska fångar
            i Serbien
          </note>
          <note>
            Anf. 112 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Margareta Viklund har frågat hur regeringen avser
            att sätta press på Serbien för att frige de kosovoalbanska fångarna
            i serbiska fängelser, om regeringen kan villkora det humanitära
            biståndet till
          </note>
          <note>
            Serbien med frisläppande av de kosovoalbanska fångarna, om regeringen
            planerar att föra upp frågan i säkerhetsrådet samt om regeringen
            avser att arbeta för en ändring av Genèvekonventionen angående
            krigsfångars behandling till att omfatta även personer som tagits
            till fånga vid inbördeskrig.
          </note>
          <note>
            Jag vill börja med att betona att regeringen ser med mycket stort
            allvar på frågan om behandlingen av frihetsberövade kosovoalbaner
            i Serbien. Detta är utan tvekan en av de mest omstridda frågorna
            i Kosovo efter kriget. Från vissa håll hävdas att antalet fängslade
            skulle uppgå till 5 000. Den internationella
          </note>
          <note>
            Röda korskommittén (ICRC) har en viktig roll i detta sammanhang
            och har hittills identifierat omkring
          </note>
          <note>
            1 600 fångar.
          </note>
          <note>
            Margareta Viklund har rätt i att det kan vara svårt att juridiskt
            klassificera alla kosovoalbaner i serbiska fängelser. Kosovo är
            en del av Förbundsrepubliken
          </note>
          <note>
            Jugoslavien (FRJ). Det är således svårt att på principiella grunder
            hävda att samtliga kosovoalbaner, enbart med hänvisning till etnisk
            tillhörighet, med automatik bör friges från serbiska fängelser.
            Många kosovoalbanska fångar i Serbien har dock uppenbarligen varit
            frihetsberövade under lång tid, under svåra förhållanden, utan
            rättegång och utan tillgång till försvarsadvokat. Detta förfarande
            är naturligtvis oacceptabelt och fördöms kraftigt av regeringen.
          </note>
          <note>
            Från det internationella samfundets sida har FN:s kommissarie
            för mänskliga rättigheter, UNHCHR, en sammanhållande funktion
            på detta område. MR-
          </note>
          <note>
            kommissariens kontor i Belgrad driver aktivt frågan mot serbiska
            myndigheter direkt på platsen.
          </note>
          <note>
            UNHCHR-kontorets chef i Belgrad är också ordförande i en särskild
            kommission för fångar och saknade personer som upprättades sommaren
            1999. Kommissionen, som representerar ett brett politiskt och
            civilt spektrum i Kosovo med deltagande av både serber och albaner,
            arbetar med att kartlägga dessa personers öde och agerar gentemot
            myndigheterna.
          </note>
          <note>
            Kommissionen har ett politiskt mandat från Kosovos transitionsråd
            (KTC). Sedan kommissionen bildades har över 250 fångar frigivits.
          </note>
          <note>
            Frågan om ett internationellt initiativ för att öka fokuseringen
            på denna viktiga fråga och den separata men relaterade frågan
            om saknade personer har tagits upp från olika håll. Man har bl.a.
            föreslagit utnämnande av en särskild utsänd representant. Sverige
            ställer sig positivt till att initiativ i den riktningen undersöks
            och är berett att bidra till detta.
          </note>
          <note>
            Sverige stöder MR-kommissarien och Internationella rödakorskommittén
            i deras arbete med denna svåra fråga. Våra möjligheter att agera
            direkt genom säkerhetsrådet begränsas kraftigt av att Sverige
            inte längre är medlem i rådet.
          </note>
          <note>
            På frågan om villkorande av det humanitära biståndet vill jag
            bara betona att humanitärt bistånd ges till behövande människor
            oavsett vilken regim de lever under. Detta är en fundamental princip
            för all humanitär verksamhet som Sverige starkt driver.
          </note>
          <note>
            Genèvekonventionen är i första hand inriktad på internationella
            konflikter. Konventionens protokoll 2
          </note>
          <note>
            är dock tillämpligt i fallet Kosovo. Detta är visserligen något
            mindre långtgående än protokoll 1, men anger ändå grundläggande
            regler för behandling av frihetsberövade personer i samband med
            väpnad intern konflikt. Protokollet har biträtts av Förbundsrepubliken
            Jugoslavien.
          </note>
          <note type="speaker">
            Anf. 113 MARGARETA VIKLUND (kd):
          </note>
          <note>
            Fru talman! Jag ber också att få tacka för svaret, som jag tycker
            var bra men som jag anser ändå speglar en osäkerhet och kanske
            en maktlöshet och en uppgivenhet, som jag tror många känner när
            det gäller de kosovoalbanska fångarna i Serbien. Jag är också
            tacksam för beskedet att regeringen ser allvarligt på denna fråga.
            Självklart undrar jag om regeringen gjort vad som fullt ut står
            i dess makt att göra för att få krigsfångarna eller de politiska
            fångarna -
          </note>
          <note>
            vad man nu vill kalla dem - fria.
          </note>
          <note>
            Fru talman! Situationen är förskräcklig och oroande. Oron är
            stor hos de fria anhöriga när det gäller hur det är och hur det
            ska bli med deras tillfångatagna anhöriga. Som jag ser det är
            en viktig förutsättning för att det ska bli fred och en något
            sånär stabil situation i Kosovo och på Balkan att krigstrofén
            de kosovoalbanska fångarna släpps fria.
          </note>
          <note>
            Fru talman! Vid mitt besök i Kosovo i augusti förr året hamnade
            jag helt oplanerat och oförberett i en lugn och stillsam demonstration
            - stor var den också
          </note>
          <note>
            - i staden Peja, som det heter i dag. Pez hette den då.
          </note>
          <note>
            Demonstrationen handlade just om de kosovoalbanska fångarna i
            Serbien. Då fick jag klart för mig hur starkt kravet från kosovoalbanerna
            är på att dessa fångar släpps fria. Det är ett kravfullt samtalsämne
            som kommer fram oupphörligen när man talar med kosovoalbaner.
          </note>
          <note>
            I dag, t.ex., demonstrerar man bl.a. i Pristina, utanför Grand
            Hotell, och på andra håll i Kosovo genom att hungerstrejka som
            protest mot tillfångatagandet av kosovoalbanerna.
          </note>
          <note>
            Fru talman! Jag tror att vi är överens om att situationen för
            de tillfångatagna och deras anhöriga är fruktansvärd. Men frågan
            kvarstår ändå: Vad kan vi göra för att få de orättfärdigt tillfångatagna
            kosovoalbanerna fria? Utrikesministern har beskrivit vad regeringen
            har gjort och att man tänker utnämna en särskilt utsänd representant
            för att fokusera på fångarnas situation ytterligare. Jag understöder
            den tanken. Jag tycker den är bra.
          </note>
          <note>
            Men jag önskar ändå att det här i Sverige snabbt tillsattes en
            arbetsgrupp eller någonting liknande för att finna utvägar och
            pröva alla möjligheter för att få de tillfångatagna fria. Jag
            undrar om utrikesministern anser att det är en främmande eller
            helt omöjlig tanke.
          </note>
          <note>
            Utrikesministern har också genom sitt stora kontaktnät i Europa
            och i hela världen möjligheter att påverka och i olika sammanhang
            ta upp denna angelägna mänskligarättighetsfråga. Även om vi, dvs.
          </note>
          <note>
            Sverige, inte finns med i säkerhetsrådet i dag måste det väl
            ändå gå att påverka så att frågan om de kosovoalbanska fångarna
            kommer upp där och i andra internationella sammanhang.
          </note>
          <note>
            För kosovoalbanerna och andra människor på
          </note>
          <note>
            Balkan är denna fråga mycket viktig i demokratiprocessens fortsättning,
            som jag ser det, och för det fortsatta försoningsarbetet framför
            allt i Kosovo, men också i Bosnien och på andra delar av Balkan.
          </note>
          <note>
            Anf. 114 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Det är naturligtvis väldigt viktigt att alla fortsätter
            att agera i denna viktiga fråga. Det stora ansvaret - de som vi
            nu måste ge allt stöd till - har naturligtvis MR-kommissarien
            och den internationella rödakorskommittén, som kan fortsätta att
            både försöka hantera frågan och tala om vad man kan få för ytterligare
            stöd från andra länder. EU måste fortsätta att ställa de politiska
            kraven, samtidigt som vi måste se vad vi kan ge för stöd vad gäller
            att direkt agera i frågan.
          </note>
          <note>
            Det är ett fruktansvärt stort problem. Vi har inga direkta lösningar
            i dag.
          </note>
          <note type="speaker">
            Anf. 115 MARGARETA VIKLUND (kd):
          </note>
          <note>
            Fru talman! Det är sorgligt att höra. Jag tycker att vi ofta
            talar om sorgliga ämnen, men situationen är ju sådan.
          </note>
          <note>
            Jag fick faktiskt i början av denna vecka av en person i Kosovo
            en sammanfattande bild över situationen som kanske kan vara bra
            och intressant i sammanhanget. Denna person har i sitt arbete
            på institutionen för mänskliga rättigheter i Pristina just till
            uppgift att följa fångarnas situation i de serbiska fängelserna.
            MR-institutionen i Pristina har varannan vecka möte med UNHCR,
            då man bl.a. diskuterar situationen för de tillfångatagna kosovoalbanerna.
          </note>
          <note>
            MR-kontoret i Pristina säger bl.a. att 43 kosovoalbanska fångar
            släppts fria under de senaste två veckorna. Det är sådana fångar
            som tillfångatogs vid serbernas återtåg till Serbien föra sommaren.
          </note>
          <note>
            Den 9 maj, för bara ett par dagar sedan, fortsatte en s.k. rättegång
            mot 145 kosovoalbaner från staden
          </note>
          <note>
            Gjakova i Kosovo. Bland dem finns det minderåriga.
          </note>
          <note>
            De är bara 16 år gamla. Alla dessa 145 anklagas för terrorism.
          </note>
          <note>
            Åldern på fångarna som sitter i dessa serbiska fängelser är 14-89
            år. Jag har också hört att det har fötts barn i fängelserna. De
            är bara några månader gamla. Många av fångarna är också svårt
            sjuka utan att få någon som helst vård. Det finns sårade och skadade
            som inte får någon hjälp.
          </note>
          <note>
            Det är bara några få albanska advokater, och även några få serbiska
            advokater, som försvarar dessa kosovoalbanska fångar. Det kan
            inte vara någon lätt uppgift för dem att försvara personer i en
            politisk rättegång - speciellt inte vid en rättegång som den serbiska
            regimen står bakom - säger man från MR-
          </note>
          <note>
            kontoret i Pristina.
          </note>
          <note>
            Alla de fångar som hitintills har släppts har oavsett brottet
            enligt uppgift betalat sin frihet med pengar. Det har kostat från
            4 000 D-mark till 120 000 D-
          </note>
          <note>
            mark. Men det är kanske inga nya uppgifter.
          </note>
          <note>
            Institutionen för mänskliga rättigheter har vädjat till UNHCR
            att göra det möjligt för de anhöriga att få besöka sina anhöriga
            i fängelse, men det har hittills inte givit något resultat. Tidigare
            har ibland äldre kvinnor fått besöka fångarna, men nu fungerar
            inte det heller längre.
          </note>
          <note>
            Utrikesministern nämnde en siffra på 1 600 fångar tidigare, som
            Röda korset hade uppfattat fanns i fängelserna. Men Internationella
            röda korset har bara tillgång till vissa av de serbiska fängelserna,
            sägs det
          </note>
          <note>
            - inte till alla fängelser. Det är bara sådana fängelser som
            den serbiska regimen har tillåtit Röda korsets personal att komma
            till. Det gör att okunnigheten om dessa människors situation är
            väldigt stor.
          </note>
          <note>
            Utrikesministern svarade mig inte på de frågor som jag ställde.
          </note>
          <note>
            Anf. 116 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Jag ska svara på frågan. Nej, jag tycker inte alls
            att tanken på en arbetsgrupp är främmande eller felaktig. Alla
            möjligheter att göra någonting måste naturligtvis prövas. Däremot
            tror jag kanske inte att en svensk arbetsgrupp hjälper. Det är
            i så fall genom det internationella arbetet och en arbetsgrupp
            kring den särskilda representanten som vi kan göra någonting.
          </note>
          <note>
            Vi har precis samma bild av problemen. Tyvärr delar vi också
            lite grann känslan av att det är svårt att agera och svårt att
            se några direkta lösningar. Vi kommer återigen tillbaka till själva
            kärnproblemet -
          </note>
          <note>
            och jag har fört den diskussionen tidigare i dag - som vi kan
            se på Balkan i dag, nämligen utvecklingen i
          </note>
          <note>
            Serbien och frånvaron av en demokratisk regim som respekterar
            mänskliga rättigheter och alla minoriteter i Serbien.
          </note>
          <note type="speaker">
            Anf. 117 MARGARETA VIKLUND (kd):
          </note>
          <note>
            Fru talman! Jag har inga motargument till detta, utan jag håller
            med. Utrikesministern var kanske lite tveksam inför en svensk
            arbetsgrupp. Men glöm inte att Sverige har ett väldigt gott anseende
            internationellt. Man säger att Sverige som kanske världens mest
            demokratiska nation måste ju hjälpa till både här och där i världen.
            Jag tror inte att en svensk arbetsgrupp vore helt felaktigt. Man
            kan ju börja där och trycka på genom utrikesministern.
          </note>
          <note>
            Överläggningen var härmed avslutad.
          </note>
          <note>
            18 § Svar på interpellationerna 1999/2000:360,
          </note>
          <note>
            364 och 365 om demokratiutvecklingen i Kosovo
          </note>
          <note>
            Anf. 118 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Margareta Viklund, Björn Leivik och
          </note>
          <note>
            Anna Lilliehöök har frågat hur regeringen avser att stödja den
            demokratiska utvecklingen i Kosovo. Interpellanterna undrar också
            om regeringen avser att inbjuda ledare för politiska partier i
            Kosovo för att studera det svenska demokratiska systemet och agera
            för att andra länder inom EU gör detsamma samt om regeringen planerar
            att sända en delegation till Kosovo för att diskutera frågor om
            demokrati och mänskliga rättigheter.
          </note>
          <note>
            Uppbyggnaden av ett demokratiskt samhällssystem präglat av fredlig
            samlevnad mellan olika folkgrupper är en grundläggande målsättning
            för den internationella närvaron i Kosovo. Att främja en demokratisk
            samhällsutveckling genom stöd till uppbyggnaden av demokratiska
            institutioner inklusive ett fungerande rättssystem och till utvecklingen
            av det civila samhället tillhör också målen för det svenska utvecklingssamarbetet
            i Kosovo.
          </note>
          <note>
            I resolution 1244 angav säkerhetsrådet att den internationella
            närvaron i Kosovo har ett ansvar för upprättande av en säker miljö
            i vilken lag och ordning respekteras. Detta är en avgörande förutsättning
            för att arbetet med att utveckla demokratiska politiska processer
            och institutioner ska få ett fäste. I bred bemärkelse bidrar således
            KFOR och den internationella civilpolisstyrkan, i vilka Sverige
            aktivt deltar, till att skapa förutsättningar för en demokratisk
            utveckling och förhoppningsvis på sikt även försoning mellan grupperna.
          </note>
          <note>
            Inom FN:s mission i Kosovo (UNMIK) har OSSE
          </note>
          <note>
            ett särskilt ansvar för institutionsuppbyggnad, vilket omfattar
            demokratiutveckling, stöd till partiväsendet, medier, lokal förvaltning,
            mänskliga rättigheter och insatser till stöd för det civila samhället.
            OSSE har initierat en rad konkreta projekt inom dessa områden.
          </note>
          <note>
            Sverige finansierar för närvarande 28 sekonderade svenskar inom
            OSSE-missionen. Den svenska personalen utför omvittnat värdefulla
            insatser inom demokratisering, valförberedelser, mänskliga rättigheter,
            partiutveckling och stöd till den civila administrationen.
          </note>
          <note>
            Tillsammans med FN ansvarar OSSE för förberedelserna inför höstens
            planerade lokalval. Det är viktigt att dessa val förbereds väl
            och att röstberättigade personer som för närvarande befinner sig
            på flykt från Kosovo får möjlighet att delta. Sverige har beredskap
            att stödja dessa förberedelser och planerar redan att bidra med
            valobservatörer.
          </note>
          <note>
            Det svenska utvecklingssamarbetet i Kosovo har hittills koncentrerats
            på akut fysisk återuppbyggnad av nödvändig infrastruktur, bostäder
            och skolor. I
          </note>
          <note>
            nästa fas ges ökad prioritet åt att utveckla stödet inom området
            demokrati och institutionsuppbyggnad med betoning på uppbyggnad
            av en fungerande förvaltning och lokalt självstyre. Utformningen
            av dessa insatser kommer att ske i nära samråd med UNMIK
          </note>
          <note>
            och andra relevanta aktörer. Även insatser inom rättssektorn
            och medieområdet kommer att prövas. Sidas integrerade områdesprogram
            i Kosovo syftar bl.a. till att utveckla kapaciteten på dessa områden
            inom ramen för den lokala förvaltningsstrukturen i Kosovo.
          </note>
          <note>
            Genom de svenska enskilda organisationerna
          </note>
          <note>
            Kvinna till Kvinna, Helsingforskommittén och Olof
          </note>
          <note>
            Palmes Internationella Centrum stöder Sverige riktade insatser
            inom demokrati och mänskliga rättigheter.
          </note>
          <note>
            Det handlar bl.a. om utbildning av lokala samarbetspartner i
            demokratiskt organisationsarbete och administration, seminarier
            och workshopar där kontakter knyts mellan olika organisationer
            och länder i regionen och internationellt, att stödja projekt
            med deltagande av minoriteter och stöd till oberoende medier som
            verkar för tolerans och försoning. Erfarenheterna av detta stöd
            har varit positiva.
          </note>
          <note>
            Det partipolitiska landskapet i Kosovo uppvisar för närvarande
            tydliga splittringstendenser. På kort tid har ett drygt tjugotal
            politiska partier bildats. Inför de förestående lokalvalen den
            8 oktober kan det vara en fördel att de lokala partierna engageras
            i en ömsesidig neutral dialog med det internationella samfundets
            representanter på plats i Kosovo. Regeringen för en löpande dialog
            i demokrati- och MR-frågor med politiska företrädare i Kosovo
            inom ramen för frekventa högnivåbesök. Bland dessa kan nämnas
            mitt eget besök i höstas, försvarsminister von Sydows resa i december
            samt migrations- och biståndsminister
          </note>
          <note>
            Klingvalls förestående besök i juni i år.
          </note>
          <note type="speaker">
            Anf. 119 MARGARETA VIKLUND (kd):
          </note>
          <note>
            Fru talman! Jag ber att få tacka för också det här svaret. Jag
            tycker att det ger både ett aktivt och ett framåtriktat intryck
            när det gäller regeringens insatser, men jag tycker ändå inte
            att det ger tydliga svar på de frågor som jag har ställt. Jag
            är således inte riktigt nöjd med svaret.
          </note>
          <note>
            Inledningsvis vill jag säga att de svenskar som i skilda sammanhang
            gör olika insatser i Kosovo är mycket uppskattade. De gör ett
            fantastiskt arbete och är värda allt vårt stöd, som de också är
            i stort behov av. De har en mycket utsatt position och situation.
          </note>
          <note>
            Fru talman! Kosovo behöver hjälp med mycket.
          </note>
          <note>
            Utrikesministern svarade inte på frågan om regeringen kunde tänka
            sig att inbjuda representanter för de främsta partierna i Kosovo
            att t.ex. inför det stundande valet kommma hit för att studera
            och ta del av de mestadels positiva konsekvenser som demokratin
            har fått för vårt samhälle, vårt land. Jag fick inte heller något
            svar på frågan om utrikesministern vill medverka till att påverka
            även andra länder inom EU så att de inbjuder representanter för
            Kosovo att studera demokratins uppbyggnad m.m. i olika EU-länder.
          </note>
          <note>
            På frågan om att sända delegation till Kosovo för att diskutera
            frågor om demokrati och mänskliga rättigheter gavs svaret att
            biståndsministern ska resa dit i sommar. Det är i och för sig
            bra, men jag önskar att utrikesministern hade givit ett mer handfast
            svar.
          </note>
          <note>
            Fru talman! Som jag tidigare nämnt besökte jag
          </note>
          <note>
            Kosovo i augusti förra året. Det var en omskakande upplevelse
            som jag väl aldrig riktigt kommer att hämta mig ifrån. Jag mötte
            då representanter/ledare för de flesta politiska partierna. Alla,
            oavsett om det gällde LDK, det största partiet med Ibrahim Rugova
            i spetsen, eller representanter för UCK-gerillan som med FN:s
            hjälp skulle regera landet, sade att de behöver snabb humanitär
            hjälp så att människorna kan få tak över huvudena innan vintern
            kommer. Men vi behöver också hjälp med att bygga upp det demokratiska
            systemet. Kaos och anarki lurar bakom gathörnen om vi inte snabbt
            får hjälp med detta, sade man.
          </note>
          <note>
            I månadsskiftet februari/mars i år var jag i Kosovo igen, men
            den här gången tillsammans med en grupp på sex personer av vilka
            två sitter här och kommer att tala senare.
          </note>
          <note>
            Målsättningen med resan var att hålla ett seminarium om demokrati
            och hur det demokratiska systemet ser ut och fungerar här i Sverige.
            Seminariet riktade sig till politiska ledare. Såvitt jag vet var
            alla politiska partier i Kosovo representerade vid seminariet
            med ledare på mycket hög nivå, i vissa fall allra högsta. Sammanfattningsvis
            var det mycket lyckat och uppskattat. De ömsesidiga kontakterna
            var säkert av stort värde för många, även för oss svenskar. Under
            flera dagar talade man om oss på radio och i TV. Och tidningarna
            skrev om oss.
          </note>
          <note>
            Fru talman! Det kaos och den anarki som man i förra årets augusti
            ängslades för vågar jag nog säga inte längre låg och tryckte bakom
            gathörnen utan var ganska tydliga. Då kan man fråga sig: Varför
            har det blivit så, och hade det kunnat förhindras? Det skulle
            vara intressant att höra utrikesministerns svar på den frågan.
          </note>
          <note type="speaker">
            Anf. 120 BJÖRN LEIVIK (m):
          </note>
          <note>
            Fru talman! Tack för svaret. Nu har utrikesministern varit här
            några timmar, så det kanske börjar bli lite tröttsamt. Det är
            många frågor som rör sig kring
          </note>
          <note>
            Balkan. Jag ska försöka bli så kortfattad som möjligt.
          </note>
          <note>
            Jag hade hoppats att vi skulle få lite mer stöd för de tankar
            som vi har kring utökad demokratiutveckling osv. Allt det som
            beskrivs i svaret är naturligtvis mycket positivt. Vi har sett
            med egna ögon hur de olika organisatioinerna arbetar - FN, OSSE
            osv.
          </note>
          <note>
            Man kan se de grundläggande behoven, men under ytan finns det
            andra behov som inte är lika synliga. Det är just behoven av kunskap
            om, förståelse för och träning i demokrati och samverkan. Detta
            var mycket utmärkande när vi talade med politiska företrädare.
            Man hade lite förståelse för andras problem.
          </note>
          <note>
            Precis som det står i svaret har ett tjugotal partier bildats
            och man splittras. Man har inte den demokratiska traditionen.
            En av företrädarna sade - Margareta
          </note>
          <note>
            Vilkund kanske nämnde det - att ni med era demokratiska hjärnor
            kan inte förstå tusentals år av förtryck. Det finns ett mycket
            stort behov av att få diskutera de här sakerna, att se andra länders
            möjligheter och arbetssätt.
          </note>
          <note>
            Utifrån de erfarenheter som vi har fått efter besök där nere
            drar jag den slutsatsen att det bästa sättet att sedan kunna utnyttja
            de insatser som görs i form av infrastruktur och uppbyggande av
            rättsväsende är att man har ett fungerande politiskt system. Får
            man inte de erfarenheterna, där vi kan hjälpa till, kommer det
            inte att räcka till. Margareta Viklund sade att det lurar kaos
            runt hörnet. Så är det faktiskt. Det är så väldigt mycket som
            man skulle vilja göra.
          </note>
          <note>
            En liten del är att bjuda hit dem, så många som möjligt, ta en
            del av de pengar som vi nu har och som är relativt många, över
            1 miljard om jag förstått det rätt, och använda dem både för att
            få hit människor och för oss att besöka dem - kanske inte bara
            politiska företrädare utan också ungdomar och andra som är intresserade.
          </note>
          <note type="speaker">
            Anf. 121 ANNA LILLIEHÖÖK (m):
          </note>
          <note>
            Fru talman! Även jag vill tacka för svaret från utrikesministern.
            I likhet med tidigare talare tycker jag att det är ett oklanderligt
            svar. Också jag tycker att vi kunde ha fått lite mer konkreta
            besked. Även om det görs en genomgång av organisationerna på plats
            och de mål som vi naturligtvis har gemensamt och som jag tycker
            det är viktigt att fullfölja, är det inte det som är problemet.
            Det finns FN, OSSE där, och vi har vår militär där som ser till
            situationen. Det är förutsättningen för att över huvud taget kunna
            få en vettig situation. Men det behövs mer, och det är bråttom.
            Det behövs en fokusering. Det tickar verkligen. Det är den känsla
            jag fick när jag var där nere.
          </note>
          <note>
            Som utrikesministern beskriver är utbredningen av både våld och
            kriminalitet ett problem. Vad som också slår en när man är där
            är ändå den oförsonlighet som finns och som naturligtvis ligger
            i botten av den här konflikten. Hur ska man kunna gå vidare för
            att överbrygga detta?
          </note>
          <note>
            Det är naturligtvis jätteviktigt med civila institutioner. FN
            ropar faktiskt på hjälp. Man tror att FN kan klara allt, men det
            är tyvärr inte så. Man har bl.a.
          </note>
          <note>
            nämnt poliser, åklagare, domare, som behövs snart.
          </note>
          <note>
            Men att skapa legitimitet, demokrati och vägar till försoning
            är som sagt det som vi måste vara beredda att, solidariskt och
            efter allt som står i vår makt, verkligen främja. Människor, politiker
            och väljare i
          </note>
          <note>
            Kosovo måste få känna att det finns hopp och möjligheter och
            att om man samarbetar går det att nå resultat.
          </note>
          <note>
            Jag upplever att det finns en vilja att uppnå saker och ting.
            Men i den här situationen med djup splittring inom folkgrupper
            - man ska göra klart för sig att det inte bara är mellan folkgrupper
            - gäller det verkligen att deras politiker och väljare kan bli
            övertygade om att det går att bygga upp de fredliga institutionerna.
            Jag tror att vi upplevde lite grann att inte alla politiker i
            Kosovo är helt övertygade om att det här fungerar. Man har en
            erfarenhet, en lång process under 90-talet, där icke-våldslösningar
            kommit till korta och som gör att man kanske har andra erfarenheter.
            Dessutom har många politiker oklara föreställningar om vad man
            konkret kan arbeta med och uppnå och dessutom mycket små erfarenheter
            av vad som går att åstadkomma. Detta berör utrikesministern mycket
            riktigt i sitt svar, men verkligheten är ett steg värre när man
            väl upplever den än när man läser om den.
          </note>
          <note>
            Man är nästan inne i ett olösligt moment 22. Det gäller att klara
            situationen trots den omöjliga och allt överskuggande frågan om
            Kosovos status och självständighet. Det är naturligtvis olösligt
            i dagens läge.
          </note>
          <note>
            Vi har den serbiska regimen, som vi berört tidigare i debatten,
            och världspolitiken i säkerhetsrådet med
          </note>
          <note>
            Kina och Ryssland.
          </note>
          <note>
            Därför tror jag, fru talman, att det är åtgärder också i det
            mindre perspektivet och mindre formatet som är nödvändiga. De
            stora gemensamma lösningarna blir tyvärr väldigt svåra, och vi
            måste hitta andra vägar.
          </note>
          <note>
            Problemet är politiskt, och det är därför som vi har ställt vår
            interpellation om hur vi ska kunna upprätta kontakter med representanter
            för de politiska partierna i Kosovo och hur de ska kunna se att
            de går att arbeta och att också vi bättre ska kunna förstå hur
            problemen ser ut.
          </note>
          <note>
            Anf. 122 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Jag kan instämma med interpellanterna om problemen.
            Jag har också varit där och sett både hatet och förtvivlan som
            ligger i botten, osäkerheten över om några institutioner kommer
            att fungera, risken för att alla vill bygga upp egna parallella
            strukturer för att man ska ha någonting att lita på och risken
            för att förvirringen och kaoset därigenom blir större.
          </note>
          <note>
            Det finns naturligtvis också en väldigt stor risk i sådana lägen
            att det blir extremorganisationerna, de extrema riktningarna,
            som kan ta överhanden. Naturligtvis bör vi och ska göra allt vad
            som ligger i vår makt för att stödja demokratiska organisationer
            och politiska partier för att få ett legaliserat och legitimerat
            politiskt system i Kosovo.
          </note>
          <note>
            Det jag har försökt peka på i interpellationssvaret är alltså
            inte att jag inte vill ge ett stöd till politiska organisationer
            eller ett delegationsutbyte. Vi har ett regelbundet utbyte av
            delegationer. Jag nämner tre ministerbesök, men vi har ett regelbundet
            utbyte, framför allt att vi skickar delegationer till Kosovo.
          </note>
          <note>
            Det gör vi regelbundet.
          </note>
          <note>
            Jag har också försökt peka på att vi i det här läget tror att
            det bästa stöd vi kan ge är att bygga upp lite lugn och ordning,
            stödja det civila samhället, stödja det arbete som OSSE m.fl.
            gör med demokratiska organisationer. Sedan hoppas vi att vi kan
            se de partier som nu bildas stabiliseras.
          </note>
          <note>
            Det är lite vanskligt att just regeringen i det här läget skulle
            bjuda in olika grupper från Kosovo till
          </note>
          <note>
            Sverige. Då hamnar man i ett läge då man måste fråga sig vilka
            partier som inbjudas, vilka representanter ska inbjudas. Det kan
            vara bättre dels att låta partier i Sverige ha kontakter med partier
            i Kosovo och se om det kan verka, dels att vi stöder arbetet via
            organisationer och OSSE. Efter lokalvalen, när vi sett vilka partier
            som fungerar i ett system efter lokalvalen, tror jag att det kan
            vara tid att göra det som ni föreslår, bjuda in en bredare delegation
            med lokala representanter för diskussion och kontakt med motsvarande
            kommunpolitiker, regionala politiker och andra politiker i Sverige
            för att se hur det svenska systemet fungerar.
          </note>
          <note>
            Vi har precis samma vilja, men vi har bara bedömt att det i det
            här läget är bättre att stötta det civila arbetet i Kosovo. I
            nästa skede kan man också ha de direkta kontakterna med politiska
            partier i Kosovo.
          </note>
          <note type="speaker">
            Anf. 123 MARGARETA WIKLUND (kd):
          </note>
          <note>
            Fru talman! Jag delar inte riktigt utrikesministerns syn när
            det gäller tiden för insatser och när det gäller att bjuda hit
            människor, dvs. att ta en mera nära kontakt. Jag tycker faktiskt
            att den tiden nu är inne att kunna göra det. Det är klart att
            det kan finnas svårigheter att veta vem man ska inbjuda.
          </note>
          <note>
            År 1998 hade man ett s.k. demokratiskt val. Vid det tillfället
            utkristalliserades några politiska partier som ju också har tagit
            och gärna vill ta ett stort ansvar för den demokratiska processen
            men som man lite grann i det här arbetet har sopat under mattan
            på ett sätt, om jag får använda det uttrycket, och som också känner
            sig lite grann förbigångna. Det finns alltså ett embryo till en
            demokrati där och till en demokratiseringsprocess som jag tycker
            att man måste ta vara på.
          </note>
          <note>
            Den handlar egentligen om folkets vilja och vad folket tror och
            ser.
          </note>
          <note>
            Sedan har det kommit så många andra som tycker att det ska vara
            på ett visst sätt när det gäller att bygga upp demokratin. Vi
            har naturligtvis våra uppfattningar om hur det ska vara. Men i
            alla dessa situationer har man kanske ändå inte frågat människorna
            hur de ser på situationen. Visserligen ska det hållas ett val
            nu då de kan få tala om hur de vill att det ska vara när det gäller
            deras eget samhälle. Men det finns redan i dag en stark uppfattning
            om hur det ska vara. Och den uppfattningen har man inte i alla
            sammanhang, som jag ser det, tagit till vara. Detta har kommit
            fram i de diskussioner som vi har haft med olika politiker i landet.
          </note>
          <note>
            Jag tycker att det är mycket riktigt och viktigt att man hjälper
            till att bygga upp det civila samhället.
          </note>
          <note>
            Det är oerhört angeläget. Lag och ordning är nämligen det som
            framför allt behövs. Och man vill ju ha fler poliser. Men det
            är inte bara poliser som man behöver ha, utan hela rättssystemet
            behöver byggas upp. Och man framförde önskemål om att vi från
          </note>
          <note>
            Sverige skulle sända ned hela grupper med fängelsepersonal. De
            ville gärna att vi skulle skicka ett team med fängelsefolk, eftersom
            de behöver lära sig hur de ska kunna arbeta just inom dessa institutioner.
            Nu har jag framfört det budskapet. Detta var de ganska angelägna
            om.
          </note>
          <note>
            Jag tror precis som utrikesministern att vi är ganska eniga om
            att det är ett stort arbete som återstår nere i Kosovo och att
            det finns många sätt att arbeta på. Men den viktigaste utgångspunkten
            tycker jag är att man ska försöka utgå från de verkliga behoven
            och människornas egen önskan och inte bara lyssna på det som sägs
            för stunden. Man måste tränga in på djupet när man talar med människorna.
          </note>
          <note type="speaker">
            Anf. 124 BJÖRN LEIVIK (m):
          </note>
          <note>
            Fru talman! På DN Debatt den 30 april fanns det en mycket bra
            artikel, där utrikesministern är en av undertecknarna. Ni talar
            där just om civil krishantering och att man måste prioritera det.
            Utan den civila delen fungerar inte heller den militära delen.
            Vi är helt överens om detta. Och jag vill inte se detta som någon
            debatt om hur vi ska hantera dessa frågor utan mer som ett samtal
            kring hur vi på bästa sätt ska kunna nå de gemensamma mål som
            vi trots allt har. Det är väl på det sättet att det inte är någonting
            som hindrar enskilda eller partierna från att engagera sig i detta.
            Det är precis det vi har gjort.
          </note>
          <note>
            Skulle inte utrikesministern kunna ta ett initiativ för att på
            något sätt få i gång detta lite mer organiserat, så att vi både
            får personella resurser i någon form och någon form av ekonomiskt
            stöd, så att man på olika sätt kan agera från olika organisationer,
            och inte minst från de politiska partierna? Detta är ju ett oerhört
            angeläget problem, och vi bör komma i gång så fort som möjligt.
            Det är som Margareta Viklund säger, och jag tror att utrikesministern
            också håller med om detta, att man inte borde vänta. Men samtidigt
            är det svårt att veta vilka grupper som man ska bjuda in, osv.
            Jag är också medveten om detta. Men det vore väldigt bra om man
            så snabbt som möjligt försökte komma fram till något och ta initiativ
            i denna fråga.
          </note>
          <note type="speaker">
            Anf. 125 ANNA LILLIEHÖÖK (m):
          </note>
          <note>
            Fru talman! Jag kan bara instämma i Björn Leiviks inlägg när
            det gäller att det faktiskt behövs resurser för att kunna resa
            och för att kunna bjuda in människor. Vi tre hade förmånen att
            kunna ordna detta.
          </note>
          <note>
            Men det var inte helt självklart.
          </note>
          <note>
            Man får inte glömma att Kosovo är väldigt isolerat. Jag fick
            en känsla av att det även gäller dem som arbetar i FN och OSSE.
            Jag är inte säker på hur situationen är. Men när vi var där så
            kunde människorna där inte resa ut, eftersom de inte har några
            pass. Det finns nämligen ingen överenskommelse eller något befolkningsregister
            som gör det möjligt att utfärda pass. Det är alltså många konkreta
            små åtgärder som faktiskt behövs.
          </note>
          <note>
            Jag vill också ta upp det som Margareta Viklund nämnde om fängelseadministratörer
            och det som jag sade om poliser och domare. Detta är faktiskt
            ett stort problem för hela Europa att vi inte får i väg tillräckligt
            många. Jag har faktiskt ställt denna fråga flera gånger till flera
            av regeringens ministrar. Det är tyvärr många som är inblandade.
            Det är Justitiedepartementet, Försvarsdepartementet, Utrikesdepartementet
            och även Finansdepartementet, antar jag, som är inblandade för
            att få detta att fungera. Kravet känns extra tydligt när det gäller
            Försvarsdepartementet genom vår bataljon där nere. Mycket av det
            man borde göra handlar om att ta hand om civil polishantering
            och rättsväsendet.
          </note>
          <note>
            När lord Robertson var här tog även han upp denna fråga. Det
            är något konkret som också borde göras väldigt snart. Men utrikesministern
            kanske kan göra en liten påtryckning på vår justitieminister så
            att vi får tillräckligt med poliser, domare och åklagare här hemma.
            Det är naturligtvis det som är problemet både i Sverige och i
            alla andra EU-länder, och det är därför som dessa problem uppstår.
          </note>
          <note>
            Jag vill också säga att jag tycker att artikeln i DN
          </note>
          <note>
            var alldeles utmärkt. Där säger ju utrikesministern att
          </note>
          <note>
            Kosovo har varit den största utmaningen och att varken FN eller
            EU riktigt har klarat utmaningarna. Och det är ju tyvärr så.
          </note>
          <note>
            Det andra som gör mig lite orolig är att vi när vi läser om detta
            i tidningarna var och varannan dag blir problemet på något sätt
            att vi får se problemen hemma i vardagsrummet och i morgontidningen
            och att vi då också tror att någon gör någonting åt saken - någon
            i form av FN, EU eller hjälporganisationer. Någon måste ju faktiskt
            vara någon. Och jag hoppas att utrikesministern och alla vi interpellanter
            är överens om att denna någon i detta fall förhoppningsvis skulle
            kunna vara vårt land och att vi faktiskt skapar möjligheter att
            också göra dessa insatser som kanske inte är de helt övergripande,
            eftersom det är en komplicerad process, men att vi kan göra enkla
            små insatser konkret. Jag tror att det finns en hel rad saker
            som vi skulle kunna göra. Och jag hoppas att vår interpellation
            har kunnat ge lite inspiration och att vi faktiskt kan se att
            det också sker någonting.
          </note>
          <note>
            Anf. 126 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! När det gäller det civila arbetet har ju
          </note>
          <note>
            Sverige försökt att spela en mycket aktiv roll. Vi har också,
            om jag får säga det själv, från svensk sida varit väldigt bra
            på att vara tidigt på plats i Kosovo. Sverige var faktiskt det
            land som var först på plats, både med poliser och med den första
            domaren. Vi har i dag en av de största polisgrupperna - 60 poliser
            - i Kosovo.
          </note>
          <note>
            Det är i och för sig bra att Sverige har varit duktigt. Det är
            samtidigt ett problem att andra länder inte har varit det. Precis
            som ni stryker under så är det en stor brist på poliser, åklagare,
            domare och fängelsepersonal.
          </note>
          <note>
            Jag vädjade i helgen till kollegerna i de andra länderna att
            de alla ställer upp med åtminstone en domare eller åklagare såsom
            vi har gjort. I så fall skulle vi lösa det akuta problemet. Det
            skulle räcka med att man hade så många åklagare och domare för
            att lösa det akuta problemet.
          </note>
          <note>
            Jag tar också gärna till mig Björn Leiviks förslag om att se
            över om vi kan göra någonting ytterligare för att stärka dessa
            kontakter. Jag tycker nämligen att det är bra om man har kontakter
            med politiska partier och grupper i Kosovo.
          </note>
          <note>
            Det som jag, som jag tidigare sagt, är lite orolig för i dag
            är att officiellt från regeringen besluta vilka partier, vilka
            representanter, som ska bjudas in. Däremot tycker jag att det
            är väldigt bra om partier har kontakter med partier i Kosovo där
            mitt eget parti har det och där ni säkert också har det. Finns
            det något mer vi kan göra för att stötta detta ska jag gärna titta
            på det - dock utan att det därmed ska uppfattas som ett omedelbart
            löfte om pengar till det. Vi ska se vad vi kan göra för att underlätta
            det praktiska.
          </note>
          <note>
            Avslutningsvis: Vi ser att fruktansvärt stora problem fortfarande
            finns i Kosovo, precis som ni sett väldigt noga på plats. För
            att klara det handlar det om att gemensamt - det gäller då allt,
            från FN till enskilda organisationer - kunna lägga ned engagemang
            på att få det civila samhället att växa, få demokratiska organisationer
            som fungerar och få mänskliga rättigheter att respekteras. Tyvärr
            tror jag att det är ganska lång väg kvar. Desto viktigare är det
            då att vi agerar enigt.
          </note>
          <note type="speaker">
            Anf. 127 MARGARETA VIKLUND (kd):
          </note>
          <note>
            Fru talman! Det har varit en fin debatt här som gett en del löften
            och inspiration för framtiden. Jag vet att det finns väldigt mycket
            att göra men också att det finns resurser för att göra en hel
            del. För egen del tycker jag att det var mycket värdefullt att
            jag fick med mig ett par politiker som såg situationen nere i
          </note>
          <note>
            Kosovo. Jag blir riktigt glad och lycklig när jag hör dem tala
            här och förstår att det som vi var med om bar frukt - inte bara
            i ord utan också långt in i själen.
          </note>
          <note>
            De idéer som vi talat om här i dag finns nedtecknade i en rapport.
            Förra gången vi talade om Kosovo lämnade jag över en rapport.
            Jag har möjlighet att också i dag överlämna en rapport till utrikesministern.
          </note>
          <note>
            Slutligen tackar jag för debatten.
          </note>
          <note type="speaker">
            Anf. 128 ANNA LILLIEHÖÖK (m):
          </note>
          <note>
            Fru talman och utrikesministern! Jag vill slutligen försöka illustrera
            för utrikesministern hur svårt det är att få saker och ting att
            fungera. Jag kommer ihåg en gång när fru utrikesministerns regeringskollega
            försvarsministern hade varit där nere på en försvarsministerkonferens
            och hade fått många av de här problemen beskrivna för sig. Såvitt
            jag förstår försökte han via sina medarbetare att få till stånd
            ett samarbete över departementsgränserna och lösa det här.
          </note>
          <note>
            När vi ställde en fråga om detta berättade, kommer jag ihåg,
            den tjänsteman som hade försökt göra något här att han hade försökt
            ringa och hitta någon som kunde få ihop ett sådant här projekt.
            Tyvärr kunde jag bara konstatera - jag vet inte hur mycket han
            hade försökt men jag förutsätter att han hade försökt eftersom
            han sade det - att han hade försökt men faktiskt inte lyckats.
          </note>
          <note>
            Det finns kanske anledning att be även fru utrikesministern att
            se till att också på hemmaplan lite grann börja se till att man
            kan få ett gemensamt arbete för det här - alltså också hemma i
            Regeringskansliet.
          </note>
          <note>
            Överläggningen var härmed avslutad.
          </note>
          <note>
            19 § Svar på interpellation 1999/2000:362 om alkoholpolitik och
            folkhälsa
          </note>
          <note>
            Anf. 129 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Elver Jonsson har ställt ett antal frågor till mig
            om den framtida alkoholpolitiken.
          </note>
          <note>
            Sverige bedriver sedan lång tid tillbaka en restriktiv alkoholpolitik
            för att begränsa alkoholens skadeverkningar.
          </note>
          <note>
            Samhällsutvecklingen och inte minst det svenska
          </note>
          <note>
            EU-medlemskapet har i grunden påverkat förutsättningarna för
            den svenska alkoholpolitiken som gör att vi nu delvis måste hitta
            nya former för att nå målet om att begränsa alkoholens skadeverkningar.
          </note>
          <note>
            Målet ligger fast men måste i fortsättningen främst nås genom
            aktiva informationsinsatser och opinionsbildande åtgärder, särskilt
            mot vissa riskgrupper, risksituationer och storkonsumenter. Prioriterade
            områden är just sådana insatser som syftar till att förverkliga
            det som Elver Jonsson kallar för alkoholfria zoner - dvs. insatser
            som främjar en alkoholfri uppväxt, att kvinnors graviditetsperioder,
            arbetsplatserna och trafiken såväl till lands som till sjöss blir
            alkoholfria.
          </note>
          <note>
            I Regeringskansliet pågår arbetet med en ny nationell handlingsplan
            för alkoholförebyggande insatser som kommer att presenteras i
            en proposition till riksdagen under hösten 2000. Just nu kartläggs
            samhällets alla insatser på såväl central som regional och lokal
            nivå, och avsikten är att med handlingsplanen åstadkomma en nationell
            kraftsamling och mobilisering på alkoholområdet. Insatser för
            att motverka tidig alkoholdebut bland ungdomar är högprioriterat
            i detta arbete.
          </note>
          <note>
            I syfte att också engagera folkrörelserna i arbetet med den nationella
            handlingsplanen träffar jag den
          </note>
          <note>
            19 maj representanter från alla frivilligorganisationer som arbetar
            med alkoholfrågan. Avsikten är att med dem diskutera olika insatser
            som frivilligorganisationerna kan bidra med samt ge dem möjlighet
            att komma med synpunkter på innehållet i den nationella handlingsplanen.
          </note>
          <note>
            Svensk alkoholpolitik har varit framgångsrik i att begränsa alkoholkonsumtion
            och i att begränsa alkoholens skadeverkningar. De förändringar
            som nu sker innebär dock att de nationella instrument vi hittills
            använt oss av också måste kompletteras med ökade satsningar på
            internationellt samarbete och om möjligt gemensamma regler. På
            svenskt initiativ pågår ett sådant samarbete med flera länder
            i Europa. Inom EU
          </note>
          <note>
            finns ett ökat intresse och en större medvetenhet om alkoholens
            betydelse för folkhälsan och också ett större intresse för samarbete
            på EU-nivå för att begränsa alkoholens skadeverkningar. Under
            vårt ordförandeskap kommer det mest prioriterade området för mig
            att vara att lyfta fram frågorna om alkoholen och alkoholens betydelse
            för folkhälsan.
          </note>
          <note>
            Under vårt ordförandeskap genomförs på Sveriges initiativ en
            WHO-ministerkonferens på alkoholområdet - Young People and Alcohol.
            Hälso- och ungdomsministrar från 51 europeiska länder kommer att
            bjudas in för att fatta beslut om en ny WHO-
          </note>
          <note>
            deklaration om unga människor och alkohol. Under konferensen
            kommer en särskild EU-överläggning att hållas för att stärka arbetet
            inom EU på alkohol- och folkhälsoområdet. Inom EU sker nu också
            ett arbete för att ta fram ett folkhälsoprogram som syftar till
            att stärka folkhälsoarbetet inom unionen där arbetet med att minska
            alkoholens skadeverkningar är en viktig del, inte minst på de
            s.k. punktnykterhetsområdena.
          </note>
          <note>
            Någon nollvision kan det dock aldrig bli fråga om.
          </note>
          <note>
            Av debatten kan man ibland tro att det bara är vi i
          </note>
          <note>
            Sverige som har problem med alkohol och dess skadeverkningar.
            Detta är helt fel. Tyvärr är detta ett problem som vi delar med
            hela Europa. Arbetet med att minska alkoholens skadeverkningar
            måste nu ske på alla nivåer, både här hemma i Sverige och inom
          </note>
          <note>
            EU. Arbetet med en ny nationell handlingsplan för det alkoholförebyggande
            arbetet i Sverige tillsammans med en alkoholpolitisk strategi
            på Europanivå innebär att vi får en samlad strategi för hur det
            alkoholpolitiska arbetet ska bedrivas framöver. Jag inbjuder härmed
            också riksdagens samtliga partier till att aktivt och positivt
            bidra med kreativa synpunkter på det här arbetet.
          </note>
          <note type="speaker">
            Anf. 130 ELVER JONSSON (fp):
          </note>
          <note>
            Fru talman! När jag nu tackar socialministern för svaret vill
            jag omedelbart säga att jag är oerhört besviken över innehållet.
            Det är en uppgivenhet och brist på fantasi och handlingskraft
            när det gäller svensk alkoholpolitik som nu, anno 2000, signeras
            av den socialdemokratiska regeringen.
          </note>
          <note>
            Socialministern lägger inte ned någon större möda på att besvara
            de fyra konkreta frågor som jag ställde.
          </note>
          <note>
            Han redovisar dem inte tydligt i svaret, utan mer i förbigående
            berör han frågeställningarna.
          </note>
          <note>
            Som svar på min fråga om hur man begränsar skador och dödsfall
            på grund av ökat alkoholbruk blir det närmast en byråkratisk redogörelse
            över kommande konferenser och möten. Nationella handlingsplaner
            och EU-konferenser ställs i utsikt. De konkreta beskeden uteblir
            helt. Det hjälper inte att tala om
          </note>
          <note>
            "kraftsamling", "mobilisering" eller "högprioriterat".
          </note>
          <note>
            Erfarenheterna visar att det man kallar för handlingsplaner mer
            är planer än handling. Socialministerns svar och regeringens agerande
            under det senaste året bekräftar detta mer tydligt än någonsin.
          </note>
          <note>
            Jag uppskattar självfallet att socialministern bejakar mina fem
            "alkoholfria öar" som skulle utgöra en form av hälsofrämjande
            och skadefria zoner, något jag upprepat under de senaste 15 åren
            i denna kammare.
          </note>
          <note>
            Men någon nollvision i likhet med vad som gäller inom trafikområdet,
            dvs. att ingen ska allvarligt skadas eller dödas i trafiken, är
            inte socialministern beredd att applicera på det socialpolitiska
            området. Då inställer sig, socialministern, den första frågan:
            Är människor drabbade av högriskberoende och social utslagning
            mindre värda än landets trafikanter? Jag upprepar frågan för att
            den ska bli tydlig: Är människor drabbade av högriskberoende och
            social utslagning mindre värda än landets trafikanter?
          </note>
          <note>
            Socialministern förbigår med tystnad mina påståenden - som väl
            är argumenterar han ändå inte emot dem - att vetenskapliga rön
            tyder på att alkoholbruk och missbruk ligger i klassen hundratals
            miljarder kronor per år när det gäller utgifter för samhället.
            Jag har påstått att det innebär en dagskostnad för samhällsekonomin
            på uppemot 300 miljoner kronor varje dag året runt. Därtill kommer
            de skador i fråga om de s.k. mjuka värdena som det sociala och
            mänskliga lidandet medför.
          </note>
          <note>
            Mitt påstående att den svenska alkoholpolitiken utmanas instämmer
            Lars Engqvist i. Det gäller inte minst det ökande utbudet av alkohol,
            inte minst då på restaurangsidan, där den aktiva för att inte
            säga aggressiva marknadsföringen mot framför allt ungdom slår
            väldigt hårt.
          </note>
          <note>
            I linje med denna regeringens slappa hållning ligger naturligtvis
            att man utan erinran lät det helstatliga
          </note>
          <note>
            Systembolagets vd gå ut och plädera för kraftiga skattesänkningar
            på alkohol. Nu var hon tydligen lite för tidigt ute, för som väl
            var fanns det ändå en tillräckligt stark social ådra i den socialdemokratiska
            riksdagsgruppen som kunde få hejd på både socialministern och
            regeringen i övrigt när det gäller spritskattesänkningar.
          </note>
          <note>
            Uppgivenheten markeras av att både finans- och statsministern
            har uttalat att skattesänkningar på alkohol säkerligen blir en
            följd av förändringar i fråga om införselbegränsningarna. Det
            gör man trots att man så sent som i valrörelsen 1998 förnekade
            att detta skulle komma att ske under kommande valperiod. I det
            läget tiger socialministern still, och han låter nu viktiga grundpelare
            i det alkoholpolitiska byggandet rasa likt ett korthus.
          </note>
          <note>
            Nu är det service och tillgänglighet som står i första rummet.
            Krögarna och andra profithungriga näringsintressen tar över, och
            det är långt till goda socialdemokratiska traditioner då man såg
            alkoholpolitiken som en viktig insats för att säkra folkhälsa
            och välfärd.
          </note>
          <note>
            Fru talman! Jag hoppas och förutsätter att socialministern har
            mer av konkreta besked att ge än vad interpellationssvaret gav
            vid handen.
          </note>
          <note type="speaker">
            Anf. 131 GÖRAN MAGNUSSON (s):
          </note>
          <note>
            Fru talman! Dagens debatt förs i ljuset av mycket alarmerande
            siffror om de mönstrandes alkoholkonsumtion. Det är CAN:s mångåriga
            undersökningar som för 1999 visar att var femte mönstrande dricker
            sig berusad en gång i veckan eller oftare. Det är en dubblering
            jämfört med för sju år sedan. Vi är tyvärr tillbaka till samma
            dystra siffror som på 1970-talet.
          </note>
          <note>
            Lika oroande är tendensen beträffande narkotika.
          </note>
          <note>
            Andelen som prövat narkotika var 17 % år 1999 jämfört med 6 %
            sju år tidigare.
          </note>
          <note>
            Sverige står nu inför den största förändringen av alkoholpolitiken
            sedan motboken avskaffades. Den principiellt viktigaste förändringen
            är urholkningen av desintresseringsprincipen, alltså att privata
            intressenter inte ska tjäna pengar på alkoholhanteringen.
          </note>
          <note>
            Den här urholkningen startade i början av 1990-talet i samband
            med att bl.a. partihandelsmonopolet avskaffades.
          </note>
          <note>
            Innebörden av detta är att de privata vinstintressena får ett
            allt större inflytande i hanteringen. Alkoholhanteringen kommersialiseras,
            vilket märks i allt aggressivare attityder. Det som nu återstår
            av desintresseringsinstrumenten är egentligen Systembolaget, vars
            roll naturligtvis inte enbart är att upprätthålla åldersgränsen
            för inköp av alkohol.
          </note>
          <note>
            Ett vanligt resonemang i den alkoholpolitiska debatten är att
            alkoholkonsumtionen är en privatsak.
          </note>
          <note>
            Samhället ska inte lägga sig. Den som sköter sig ska inte utsättas
            för restriktioner. Alkoholpolitiken ska inriktas på dem som har
            problem. Tesen omhuldas varmt av de privata vinstintressena.
          </note>
          <note>
            Det som är farligt i denna utveckling är att människornas alkoholproblem
            också riskerar att privatiseras, att samhällets intresse och samhällets
            resurser minskar. Vid en ökande konsumtion av alkohol kommer behovet
            av vård och rehabilitering att öka.
          </note>
          <note>
            En redan tidigare hårt ansträngd sjukvård får en ökad belastning.
          </note>
          <note>
            Redan i dag konstateras i olika undersökningar att resurserna
            är otillräckliga för att tillgodose de behov som finns av vård
            och rehabilitering. Ett exempel är att antalet hemlösa blivit
            så stort att en särskilt utredning nu arbetar med frågan. Enligt
            min mening är vårdresurserna ett av de stora framtida problemen
            vid en befarad kraftig ökning av alkoholkonsumtion.
          </note>
          <note>
            Fru talman! Mot bakgrund av den resursbrist som kan förutses
            vill jag fråga socialministern om hans uppfattning om vilka ekonomiska
            resurser som kan komma att finnas tillgängliga för de här ändamålen,
            alltså vård och rehabilitering, i kommuner och landsting. Jag
            vill också återuppväcka en gammal tanke kring resurser för missbrukarvården.
            Skulle det vara möjligt att öka resurserna genom att lägga en
            särskild avgift på alkoholförsäljningen, en avgift som specialdestineras
            för just vård och rehabilitering?
          </note>
          <note>
            Jag är naturligtvis starkt medveten om trycket för att sänka
            skatten på alkohol, och därmed också alkoholpriset, men min oro
            för ökade vårdbehov och minskade resurser gör att jag vill aktualisera
            den här möjligheten. Anser socialministern att detta skulle kunna
            bidra till att säkerställa vårdresurserna?
          </note>
          <note>
            En andra fråga som jag också vill ställa gäller på vilket sätt
            tillräckliga resurser kan skapas för information och upplysning,
            vilket är ett av de verksamma instrument som nu återstår i alkoholpolitiken.
            Denna verksamhet blir i den nya alkoholpolitiska situationen utomordentligt
            viktig. Kan också information och upplysning få ökade resurser
            genom att försäljning av alkoholdrycker beläggs med en särskild
            upplysningsavgift?
          </note>
          <note>
            Anf. 132 DESIRÉE PETHRUS ENG-
          </note>
          <note type="speaker">
            STRÖM (kd):
          </note>
          <note>
            Fru talman! Elver Jonsson tar upp många viktiga frågor i sin
            interpellation, och jag skulle vilja ansluta mig till debatten.
            I samband med att Sverige fick beskedet från Europakommissionen
            att vi endast får ha kvar våra undantagsregler när det gäller
            införselbegränsningarna fram till år 2003 ställde jag en fråga
            till ministern om vilka åtgärder den svenska regeringen avser
            att vidta för att motverka ökade alkoholskador.
          </note>
          <note>
            Socialministern svarade då att regeringen arbetar på den här
            nationella handlingsplanen för alkoholförebyggande insatser och
            att den nationella handlingsplanen förutom en mer långsiktig strategi
            även skulle innehålla ett konkret åtgärdsprogram för de närmaste
            åren. Ministern svarade vidare att riksdagen ska ta ställning
            till den här handlingsplanen under våren 2001.
          </note>
          <note>
            Eftersom det nu börjar bli mer accepterat att diskutera alkoholpolitiska
            åtgärder i olika EU-länder som Frankrike och t.o.m. Danmark, som
            ju inte är kända för en restriktiv alkoholpolitik borde det vara
            möjligt att slåss för en gemensam EU-strategi på det alkholpolitiska
            området.
          </note>
          <note>
            Det gäller införselreglerna, men även prispolitiken, skattenivåerna.
            Det gäller hur vi ska komma åt smuggling och svartsprit, men också
            hur vi kan arbeta med information och upplysning för att motverka
            att t.ex. ungdomar hamnar i missbruk.
          </note>
          <note>
            I samband med att riksdagen ska ta ställning till den här nationella
            handlingsplanen under nästa vår kommer ju Sverige att vara ordförandeland
            i EU, precis som ministern har sagt här tidigare. Min fråga gäller
            detta. Ministern kommer ju att ta upp olika frågor. Det är bra.
            Men hur är det med olika regler för införselkvoter och skattesatser
            som påverkar alkoholpolitiken? Kommer ministern också att ta upp
            frågor som berör de områdena?
          </note>
          <note>
            Anf. 133 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag måste uttrycka min besvikelse över Elver Jonsson.
            Jag trodde uppriktigt sagt att
          </note>
          <note>
            Elver Jonsson skulle ha någon enda konkret idé om vad vi ska
            göra för att möta den nya situationen. Prat i kvadrat löser inte
            någon av våra utmaningar på alkoholens område.
          </note>
          <note>
            Jag har redovisat att det som nu ska ske när en del av förutsättningarna
            är förändrade, är att vi ska upprätta en nationell handlingsplan.
            Vi behöver samverka med alla folkrörelser och de politiska partierna.
            Riksdag och regering måste ta sitt ansvar för att möta en ny situation.
          </note>
          <note>
            Jag förklarade också att den tidigare planen ju var att vi skulle
            fatta beslut våren 2001, helt enkelt för att vår utgångspunkt
            var att vi inte skulle behöva ändra på något i införselreglerna
            under 2000. När vi är medvetna om att vi har tvingats till detta
            behöver vi snabba upp processen med en nationell handlingsplan.
            Den kommer att presenteras i början av hösten.
          </note>
          <note>
            Det ska alltså vara möjligt att fastställa en sådan plan redan
            under hösten år 2000 för att möta den nya situationen. Planen
            kommer alltså mycket tidigare. Men då krävs det faktiskt, Elver
            Jonsson, att alla som har kunskap på det här området bidrar med
            någon enda konkret åtgärd.
          </note>
          <note>
            Jag måste ha missuppfattat formuleringen om nollvision, för jag
            trodde att det handlade om att försöka ha nollvision när det gäller
            förekomsten av alkohol, och det blir inte möjligt.
          </note>
          <note>
            Det är fullt möjligt att vi bestämmer oss för andra ambitioner
            när det gäller skadorna. Låt oss diskutera hur vi ska formulera
            vår mål i en ny situation. Men då räcker det faktiskt inte att
            bara säga att socialministern inbjuder till konferenser. Det är
            klart att vi gör.
          </note>
          <note>
            Vi måste ju formulera en ny alkoholpolitik tillsammans med de
            övriga europeiska länderna. Vi måste diskutera den med övriga
            hälsoministrar i de europeiska länderna. Vi måste diskutera den
            i Världshälsoorganisationen och med våra organisationer på hemmaplan.
          </note>
          <note>
            Det är nu öppet för att diskutera kompletteringen av den av regeringen
            och riksdagen fastställda alkoholpolitiken. Bakgrunden är att
            vi lät Folkhälsoinstitutet presentera en nationell handlingsplan
            1995, när vi visste att förutsättningarna något förändrades i
            och med EU-medlemskapet. Vi hade då som utgångspunkt att vi inte
            skulle behöva anpassa införselreglerna i den takt som vi nu har
            fått klart för oss att vi måste göra. Men redan när den planen
            presenterades sades det att efter en femårsperiod skulle en ny
            plan presenteras som skulle ta hänsyn till nya förutsättningar.
            Det är den planen som vi nu håller på att arbeta ut.
          </note>
          <note>
            Vad det handlar om är att skärpa våra möjligheter att arbeta
            med information och upplysning. Vi behöver arbeta med detta över
            hela fältet, från skola, ungdomsorganisationer och ungdomsmiljöer
            över till att informera också de vuxna.
          </note>
          <note>
            Vi behöver se över våra restriktioner och regler vad gäller utskänkning
            exempelvis. Vi får nu ett utredningsförslag som handlar om utskänkning
            på restauranger, och det finns all anledning att skärpa reglerna
            på det området.
          </note>
          <note>
            Vi behöver diskutera att föra bort alkoholen från fler miljöer.
            Jag har nämnt trafiken till sjöss som ett sådant exempel. Det
            är rimligt att vi ställer samma krav på sjötrafiken som på landtrafiken.
          </note>
          <note>
            Jag är också beredd att diskutera andra skärpningar av vårt regelsystem
            för att markera vår restriktivitet.
          </note>
          <note>
            Det här behöver vi göra tillsammans. Då är det lite poänglöst
            att bara tala med aggressiva formuleringar. Nu behöver vi faktiskt
            en samverkan, och jag vet att Elver Jonsson har idéer och kunskaper
            på området. Välkommen i debatten!
          </note>
          <note type="speaker">
            Anf. 134 ELVER JONSSON (fp):
          </note>
          <note>
            Fru talman! Tack för det!
          </note>
          <note>
            Socialministern sade att det var prat i kvadrat från min sida,
            och jag tål det omdömet. Men värre är att också socialministern
            är en pratmakare, såtillvida att han inte ens vet vad nollvisionen
            är som regeringen har ställt sig bakom. Men nu har detta klarnat
            under debatten, så nu har vi ändå löst den frågan.
          </note>
          <note>
            Sedan frågar socialministern med gester här om vi inte vill debattera,
            samverka och formulera en ny politik. Självfallet, fru talman,
            är det mycket angeläget. Men vi får naturligtvis inte under tiden,
            socialministern, rasera det som varit bärande för svensk alkoholpolitik
            och som svenska regeringar, åtminstone i högtidstalen, har sagt
            varit framgångsrikt.
          </note>
          <note>
            Jag menar att vi inte under tiden som vi diskuterar alkoholpolitik
            ska se till att vi raserar den. Det är ungefär lika klokt som
            om vi under pågående brand skulle säga: Vi avbryter släckningen
            i avvaktan på ett nytt koncept för räddningstjänsten.
          </note>
          <note>
            Den svenska inställningen i förhandlingarna har ju varit, som
            jag har påstått, förödande passiv när det gäller vad man tidigare
            har lovat. Sverige skulle ha garanterats att få förfoga över den
            egna politiken och därmed också införselreglerna. Men här har
            man lagt sig platt till marken. Det som nu har inträffat är att
            regeringen har underkastat sig - inte EU:s ministerråd men väl
            en för sociala frågor okänslig kommissionär som socialministern
            nu gör sig till stor försvarsadvokat för - de nya förutsättningarna,
            dvs. det som denne kommissionär har förestavat. Sveriges regering
            bjöd inte spetsen i den förhandlingen.
          </note>
          <note>
            Sedan tycker jag kanske att regeringen kryper bakom det sämsta
            argumentet när man påstår att det är osäkert om man skulle ha
            fått framgång om frågan om införsel hade prövats i domstol. Jag
            har i min interpellation pekat på att det skulle ha varit rimligt
            att låta frågan gå till domstolsprövning. Den framgång som Sverige
            hade i det s.k. Franzénmålet och i prövningen av Systembolagets
            status borde ju ha gett regeringen mod att hävda en traditionell
            svensk hållning. Det skulle dessutom gett Sverige flera års rådrum.
          </note>
          <note>
            Jag påstår i min interpellation att regeringen inte bjudit EU-kommissionen
            och ministerrådet spetsen när man förhandlade.
          </note>
          <note>
            Jag erinrar mig fortfarande vad socialministern påstod här i
            en frågestund i februari, nämligen att EU
          </note>
          <note>
            måste hysa respekt för svenska önskemål med hänvisning till den
            stora majoritet i Sveriges riksdag som hävdar en restriktiv och
            social alkoholpolitik. Socialminister Engqvist sade uttryckligen
            så här: Det tänker vi upplysa kommissionen om.
          </note>
          <note>
            Vad som sedan hände föranledde mig att i interpellationen ge
            kommentaren att av denna morska deklaration blev det platt intet.
            Vid det tillfället talade socialministern också om de starka folkhälsoskäl
            som
          </note>
          <note>
            Sverige driver. Men de kom ju i förhandlingen, visade det sig,
            helt av sig.
          </note>
          <note>
            Fru talman! Självfallet ska vi diskutera nya både svårigheter
            och möjligheter och även nya omständigheter. Men under tiden får
            vi inte ge upp det som
          </note>
          <note>
            Sveriges riksdag har hävdat och som har ställts i utsikt skulle
            fortgå. Sverige skulle ju vara suveränt att avgöra om vi skulle
            ändra den typ av regler, t.ex.
          </note>
          <note>
            införselregler, som uppenbart försvårar folkhälsoarbetet. På
            den punkten tycker jag att socialministern ska ge lite tydligare
            besked i sak.
          </note>
          <note>
            Anf. 135 DESIRÉE PETHRUS ENG-
          </note>
          <note type="speaker">
            STRÖM (kd):
          </note>
          <note>
            Fru talman! Socialministern engagerade sig väldigt i Elver Jonssons
            svar. Därför tycker jag att det är märkligt att socialministern
            inte svarade på min fråga som handlade om Sverige i EU, som ministern
            själv vill lyfta frågan till, som jag uppfattar det. Jag fick
            inget svar på frågan om synen på införselregler, prispolitik och
            skattepolitik.
          </note>
          <note>
            Sverige har ju legat före EU i det alkoholpolitiska arbetet,
            som jag ser det. Ordförandeskapet nästa år kommer att ge ett gyllene
            tillfälle att lyfta fram denna viktiga fråga. Jag skulle vilja
            höra om ministern under ordförandeskapet skulle kunna tänka sig
            att arbeta med en EU-handlingsplan - man talar om den nationella
            planen - för att t.ex. sänka införselkvoterna, hävda prisinstrumentet
            och få någorlunda lika skattesatser för att minska omfattningen
            av alkoholskador och svartsprit.
          </note>
          <note>
            Vi kristdemokrater menar att det inte är läge att sänka alkoholskatten
            innan vi har en gemensam EU-
          </note>
          <note>
            strategi. Jag skulle vilja höra hur ministern ser på dessa frågor.
          </note>
          <note>
            Anf. 136 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Att jag inte svarade på Desirée
          </note>
          <note>
            Pethrus Engströms fråga och inte heller på Göran
          </note>
          <note>
            Magnussons fråga berodde helt enkelt på tidsbrist.
          </note>
          <note>
            Först detta med EU. Jo, det är faktiskt så att det pågår ett
            arbete som handlar om att i Folkhälsoprogrammet också utarbeta
            en plan på europeisk nivå.
          </note>
          <note>
            Sverige har tagit initiativet. Sex andra länder är med i arbetet.
            På tjänstemannanivå tar man nu fram ett dokument som ska processas
            i kommissionen. Det handlar om alltifrån gemensam skattepolitik,
            gemensamma åldersregler, gemensamma regler för utskänkning till
            gemensamma åtaganden när det gäller information och upplysning.
            Hur långt vi kommer på den vägen kan jag inte säga, men arbetet
            är på gång.
          </note>
          <note>
            Överraskande nog har vi mött mycket större respekt och gensvar
            från de andra länderna - där ingår Frankrike, Portugal och Spanien
            - än vad vi hade väntat oss, därför att de ser nu problemen i
            högre grad på samma sätt som vi än vad de gjorde för 10 eller
            15 år sedan. Avsikten är alltså att vi till nästa vår ska kunna
            fatta ett beslut grundat på detta arbete och därmed också föra
            in alkoholfrågorna i folkhälsoprogrammet och skaffa oss en gemensam
            hållning.
          </note>
          <note>
            Däremot är jag inte säker på att vi kan aktualisera frågan om
            gemensamma införselregler igen eller hitta ett nytt system, men
            det kan man naturligtvis mycket väl diskutera. Det är gott nog
            ifall vi får en gemensam hållning i skattefrågan, som ju faktiskt
            skulle innebära att övriga länder i så fall skulle höja skatterna
            på alkoholens område, så att vi åtminstone möts mellan vår och
            deras nivå och inte nödvändigtvis tvingas att i framtiden enbart
            anpassa vår beskattning. Jag hoppas att detta var svar på Desirée
            Pethrus Engströms fråga.
          </note>
          <note>
            Sedan delar jag Göran Magnussons uppfattning att om vi ska klara
            de framtida utmaningarna, måste vi också försäkra oss om att vi
            klarar våra åtaganden när det gäller vården. Jag är övertygad
            om att det måste finnas resurser, inte bara i missbruksvården
            utan i hela vårdsystemet, som ska kunna backa upp vår framtida
            alkoholpolitik.
          </note>
          <note>
            När det gäller i vilken mån det kommer att finnas ökade resurser
            till information kan jag bara upplysa om att redan den verksamhet
            som bedrivs nu, inför de förändringar som vi står inför, innebär
            att vi samlat från statens sida satsar nästan 140 miljoner kronor
            i olika aktiviteter som pågår. Det sker genom Folkhälsoinstitutet
            och genom stöd till idrottsrörelsen och nykterhetsrörelsen exempelvis.
            Det sker också genom projekt som den nationella ledningsgruppen
            har startat. Det pågår alltså ett arbete. Men jag menar att vi
            måste öka ambitionen ytterligare och att det måste finnas utrymme
            för ytterligare resurser. Det hoppas vi kunna redovisa i vår bedömning
            när vi redovisar handlingsplanen till hösten.
          </note>
          <note>
            Nu går jag tillbaka till Elver Jonsson. Det var inte alldeles
            lätt att förstå vad han menade med sin fråga om nollvisionen.
            Just på det här området är det ju inte alldeles säkert att man
            ska tolka det uteslutande som att vi accepterar alkoholen, men
            bara diskuterar skadorna. På trafikens område är det lite enklare
            att veta vad nollvisionen är.
          </note>
          <note>
            Jag tycker att det kan vara intressant att gemensamt, när vi
            nu har rett upp missförhållandena, diskutera hur vi ska kunna
            precisera våra ambitioner när det gäller alkoholskador. Man kan
            egentligen inte ha någon annan vision än att så snabbt som möjligt
            komma till noll - men det ska också vara en trovärdig plan för
            detta, som ska vara möjlig att genomföra.
          </note>
          <note>
            Men det får vi återkomma till.
          </note>
          <note>
            Nu går jag över till införselreglerna. Om vi ska diskutera misstag
            kan man konstatera att de som förhandlade för Sveriges del, när
            vi blev medlemmar, inte förstod i vilket läge de satte Sverige
            och svensk alkoholpolitik. Flera måste ha förstått redan från
            början att det inte skulle räcka med en ensidig deklaration från
            svensk sida, framför allt inte när kommissionen gjorde en motsvarande
            deklaration åt andra hållet som ett tillägg till avtalet.
          </note>
          <note>
            Jag har dock levt i tron att vi skulle kunna hävda vår linje.
            Men det blev alldeles tydligt i våra kontakter med kommissionen
            att vi skulle få problem att hävda vår linje, och att vi rentav
            skulle riskera att hamna i ett läge där vi inte visste vad som
            skulle gälla. Inför detta var det bättre att vi fick en överenskommelse
            - sådan som den blev.
          </note>
          <note type="speaker">
            Anf. 137 ELVER JONSSON (fp):
          </note>
          <note>
            Fru talman! Socialministern hänvisar till att det hela gäller
            tidigare förhandling. Det må så vara, men också socialministern
            sade ju att han har levt i den tron att den skulle kunna fullföljas.
            Det är en väldig skillnad mellan att hävda sin linje fortsättningsvis,
            t.o.m. in i EU:s domstol, och att passivt ge upp som nu skedde.
          </note>
          <note>
            I folkomröstningsfrågan framhölls det både från dem som är ansvariga
            i den svenska regeringen nu och i tidigare regimer att man hade
            säkrat att alkoholinförseln och den dimensionen skulle vara en
            svensk angelägenhet. Det var ett mycket viktigt argument för att
            människor med ett socialt engagemang skulle rösta ja. Jag hörde
            själv till dem som litade på detta påstående. Den dåvarande socialdemokratiska
            oppositionen instämde ju också i en sådan bedömning.
          </note>
          <note>
            Därför känns det tragiskt att man gett upp detta så lättvindigt.
          </note>
          <note>
            Det finns sociala skäl att beklaga detta, men frågan har också
            en djupt demokratisk dimension.
          </note>
          <note>
            Det finns några saker som vi inte har hunnit resonera om här.
            Det gäller t.ex. två allvarliga iakttagelser som man kan göra
            och som än så länge förbigåtts i debatten.
          </note>
          <note>
            Det ena är att Folkhälsoinstitutet har sagt att några hundra
            till kommer att avlida för tidigt därför att vi har en generösare
            införsel. Och det är inga dåliga mängder, fru talman! Det är någonstans
            runt ett kvarts eller uppemot ett halvt ton som man för personligt
            bruk ska kunna ta med sig. Det är ungefär vad det hela väger med
            emballage och allt. Det är alltså inte fråga om någon enstaka
            plastkasse. Men detta har till synes inte besvärat regeringen.
          </note>
          <note>
            Det andra är det som jag har påmint om i min interpellation.
            Jag vill be att åtminstone departementet, om inte socialministern,
            läser det en gång till. Det gäller detta allvarliga med att vi
            har en lång rad unga människor som har blivit alkoholister på
            folköl. Folköl är, fru talman, inte längre någon oskyldig måltidsdryck.
            Det är en berusningsdryck för ungdom, som är förödande.
          </note>
          <note type="speaker">
            Anf. 138 GÖRAN MAGNUSSON (s):
          </note>
          <note>
            Fru talman! Låt mig till en början kommentera frågan om införselreglerna
            något. Jag konstaterar att det undantag, eller de uttalanden,
            som gjordes i anslutning till Sveriges medlemskap i Europeiska
            unionen naturligtvis var för svagt grundade. Det har vi ju bittert
            fått erfara så här i efterhand. Det är naturligtvis bara att konstatera
            att ett mer formellt grundat undantag hade skapat bättre förutsättningar
            för de här arbetena.
          </note>
          <note>
            Låt mig också kommentera de eventuella domstolsförhandlingar
            och Systembolagsaspekten i domstolens arbete. Alla juridiska experter,
            dvs. experter på EG-rätt och EU-rätt, konstaterade före domstolens
            utslag att i detta mål hade Sverige inte en chans. Det finns förstås
            alltid svårigheter med att bedöma utgången i en domstolsförhandling.
          </note>
          <note>
            Låt mig sedan något kommentera det som socialministern sade om
            mitt resonemang kring behovet av vårdresurser. Det är naturligtvis
            bra att vi är överens om att det behövs tillräckliga resurser
            både i den direkta sjukvården och för vård och rehabilitering.
          </note>
          <note>
            Om det är så att alkoholkonsumtionen ökar på det sätt som all
            erfarenhet hittills visar så kommer det också att bli en kraftig
            ökning av behovet av vårdresurser.
          </note>
          <note>
            Jag noterar också att socialministern inte hade någon kommentar
            till den återupplivade idén om särskilda avgifter på alkoholhanteringen
            för vård- och behandlingsarbete och för informationsarbete. Men
            vi har kanske anledning att återkomma till den frågan i ett senare
            sammanhang.
          </note>
          <note>
            Anf. 139 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag tror att det finns skäl att fundera på vad det
            egentligen är som har förändrats. Om man går tillbaka och tittar
            på svensk alkoholpolitik genom årtiondena så är det klart att
            man ser att prisinstrumentet, styrt via skatterna, har spelat
            en stor roll. Det tror inte jag att vi förfogar över på samma
            sätt längre om vi ser på detta kopplat till tillgängligheten.
            I praktiken är det ju, som Elver Jonsson säger, fri införsel enligt
            EU:s regler. Mycket mer än det som man får rätt att införa kan
            man förmodligen inte bära över gränsen.
          </note>
          <note>
            Men vi förfogar ju över så mycket annat, som faktiskt inte är
            ändrat - hela vår tradition av upplysning och alla andra restriktioner
            när det gäller utskänkning. Man kan mycket väl diskutera förändrade
            och striktare regler när det gäller utskänkning, lika väl som
            att diskutera frågan om en särskild avgift. Vi kan återkomma till
            de frågorna.
          </note>
          <note>
            Nu menar jag att det gäller att uppmärksamma alla de goda traditioner
            som vi har haft i Sverige för att behålla våra mål. Det finns
            en tendens i den allmänna debatten att säga att hela den svenska
            alkoholpolitiken plötsligt har fallit ihop.
          </note>
          <note>
            Jag anser inte att det är så. Ett eller ett par väsentliga instrument
            har vi förlorat. Vi har ju också tvingats uppge en del av de tidigare
            monopolen och ha kvar detaljhandelsmonopolet. Men vi har mycket
            att av kunskaper och erfarenheter att utnyttja för det fortsatta
            arbetet. Jag är övertygad om att det kräver ökade resurser, mer
            samverkan och preciserade mål i det framtida arbetet.
          </note>
          <note>
            Jag inbjuder till en diskussion om detta, och anser att vi har
            möjligheter att använda de närmaste månaderna för att just precisera
            våra mål och se till så att vi till hösten får en reell debatt
            om en ny nationell handlingsplan.
          </note>
          <note>
            Överläggningen var härmed avslutad.
          </note>
          <note>
            20 § Svar på interpellation 1999/2000:368 om svenska läkare med
            invandrarbakgrund inom vården
          </note>
          <note>
            Anf. 140 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Nikos Papadopoulos har frågat mig vilka initiativ
            jag avser att vidta för att möjliggöra för sedan länge i Sverige
            bosatt sjukvårdspersonal med invandrarbakgrund att komplettera
            sin utländska utbildning så att den uppfyller Socialstyrelsen
            krav.
          </note>
          <note>
            Han frågar vidare om jag är beredd att verka för att svenska
            myndigheter tillsammans med olika invandrarorganisationer i Sverige
            initierar pilotprojekt i syfte att finna nya vägar att examinera
            läkare med utländsk utbildning.
          </note>
          <note>
            Jag vill börja med att säga att det är utomordentligt viktigt
            att ta till vara den resurs som invandrarna utgör inom vården.
            Behovet av sjukvårdspersonal med invandrarbakgrund kommer också
            att öka mot bakgrund av det ökande antalet vårdbehövande, framför
            allt äldre, med invandrarbakgrund.
          </note>
          <note>
            Mot bl.a. denna bakgrund har regeringen i 2000
          </note>
          <note>
            års ekonomiska vårproposition aviserat att man avser att tillföra
            100 miljoner kronor per år under perioden
          </note>
          <note>
            2001-2003 för att vidta åtgärder som ökar sysselsättningen bland
            invandrare. På hälso- och sjukvårdens område rör det sig bl.a.
            om kompletterande utbildning för invandrare med utländsk utbildning,
            t.ex. läkare och sjuksköterskor. Det handlar också om en satsning
            på vårdutbildning för arbetslösa invandrare, där AMS
          </note>
          <note>
            och huvudmännen tillsammans ska ordna utbildningar för tvåspråkig
            personal inom t.ex. äldreomsorgen.
          </note>
          <note>
            De närmare förutsättningarna för satsningarna kommer att fastställas
            i budgetpropositionen för år 2001.
          </note>
          <note>
            Sedan 1977 har Socialstyrelsen anordnat särskilda förkunskapsprov
            för vissa utomnordiska läkare som söker legitimation. Syftet med
            provet är att fastställa att den utländske läkaren besitter grundläggande
            medicinska kunskaper motsvarande innehållet i svensk läkarexamen.
            Sedan år 1988 anordnar Karolinska Institutet genom avtal med Socialstyrelsen
            nämnda prov. Provet består av en teoretisk och en praktisk del.
          </note>
          <note>
            Enligt uppgift från Socialstyrelsen frångick man år 1988 modellen
            med flervalsfrågor. Provet har därefter i stället bestått av till
            största delen frågor av kortsvarstyp. Frågorna är i huvudsak praktiskt
            kliniskt inriktade och tidigare skrivningar finns att tillgå på
            de flesta sjukhusbibliotek. Kunskapsprovet kan genomföras högst
            tre gånger. Vissa möjligheter att komplettera underkänt prov i
            ett enstaka ämne finns dock.
          </note>
          <note>
            Jag bedömer att de satsningar på invandrare inom vården som nu
            kommer att genomföras bl.a. när det gäller kompletterande utbildning
            för invandrare med utländsk sjukvårdsutbildning innebär att deras
            kompetens kommer att tas till vara effektivare än vad som sker
            för närvarande. Jag vill mot den bakgrunden avvakta effekterna
            av de nu planerade åtgärderna innan jag tar ställning till om
            ytterligare åtgärder behövs.
          </note>
          <note type="speaker">
            Anf. 141 NIKOS PAPADOPOULOS (s):
          </note>
          <note>
            Fru talman! Jag vill börja med att tacka socialministern för
            svaret. Det känns att regeringen aktivt arbetar med de frågor
            som ligger till grund för min interpellation. Det är glädjande
            att vi delar synen på behovet av aktiva insatser för att integrera
            personer med utländsk bakgrund och utbildning på den svenska arbetsmarknaden.
          </note>
          <note>
            Socialminister Lars Engqvist redovisar de generella åtgärder
            som Socialstyrelsen vidtar för att ge sjukvårdspersonal med utländsk
            utbildning svensk läkarlegitimation. Jag tror att många av dessa
            åtgärder är bra.
          </note>
          <note>
            Därutöver vill jag peka på möjligheter att ta ytterligare steg
            för att komplettera dessa insatser. Jag vet att olika grupper
            av sjukvårdspersonal med utländsk bakgrund, däribland AMAS, African
            Medical Association in Scandinavia, är intresserade av att starta
            kompletterande pilotprojekt. Det gläder mig.
          </note>
          <note>
            Jag tror att vi måste ta till vara de lokala initiativ som kommer
            från olika grupper. Vi måste vara öppna för att arbeta med olika
            metoder. Vi måste få en möjlighet att anpassa våra metoder efter
            specifika förutsättningar. Vi måste se på mångfalden och dra nytta
            av varje individs och grupps speciella kunskaper.
          </note>
          <note>
            Lokala projekt förekommer i dag runtom i Sverige. Vi kan läsa
            i tidningarna om hur fler och fler landsting vänder sig utomlands
            för att lösa läkarbristen. Landsting rekryterar läkare från Polen,
            Västtyskland, Spanien m.m. och ger dem utbildning och förutsättningar
            för att jobba i den svenska vården. Det tycker jag är bra. Man
            läser i tidningarna att importen av läkare ökar. Man kan läsa
            att läkare söks utomlands och att spanska doktorer stortrivs i
            Sverige. Det tycker jag är mycket bra. Men när dessa läkare efter
            två eller tre år, när kontraktet går ut, återvänder till sitt
            land finns problemet kvar. Det är mindre bra.
          </note>
          <note>
            Men vad gör vi med våra utbildade läkare i Sverige? Det har länge
            funnits en kritik mot att det finns omkring 500 utbildade läkare
            i Sverige med invandrarbakgrund som står utanför arbetsmarknaden.
            Enligt uppgift tar det fem sex år för en invandrad läkare att
            få svensk legitimation.
          </note>
          <note>
            Jag har besökt och träffat läkare som berättat att det inte finns
            tillräckligt med praktikplatser inom sjukvården. De önskar delta
            i projekt som kompletterar deras läkarutbildning på ett mer genomgripande
            sätt än vad som generellt sker i dag. Det måste finnas möjligheter
            att klara en svensk legitimation på mycket kortare tid än fem
            sex år.
          </note>
          <note>
            Om man kan åtgärda detta finns det goda möjligheter att, på grund
            av regeringens insatser, ta in dessa utbildade invandrarläkare
            i arbetslivet så fort som möjligt så att samhället får nytta av
            deras kompetens och så att dessa läkare, som i dag många gånger
            tvingas att arbeta som städare, taxiförare m.m., återigen med
            stolthet kan utöva det yrke de är utbildade för.
          </note>
          <note>
            Anf. 142 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Nikos Papadopoulos och jag är nog överens om det
            mesta. Det är viktigt för oss att inte bara rekrytera läkare från
            andra länder utan också ge alla som har en medicinsk kompetens
            - det gäller inte bara läkare, utan också annan sjukvårdspersonal
            -
          </note>
          <note>
            som redan finns i Sverige en möjlighet att utnyttja sin kunskap.
          </note>
          <note>
            Problemet är emellertid att det just i vården är viktigt att
            man har ett språk som fungerar. Det är viktigt att vi ser till
            att de som har en utländsk utbildning och har en utländsk läkarkompetens
            eller sjukvårdskompetens kan fungera i det svenska vårdsystemet.
            Det betyder att i allt väsentligt blir det en fråga om att komplettera
            sin språkutbildning så att man kan fungera i den svenska vårdorganisationen.
          </note>
          <note>
            I de första proven som man fick göra för att bli legitimerad
            hade man ett sätt att ställa frågorna som gjorde att det var svårt
            att förstå svaren. För varje fråga fick man ett antal alternativa
            svar som man skulle fylla i. Om man inte har en lång erfarenhet
            av det svenska språket kan man ha svårt att se vad skillnaden
            rent språkligt skulle vara mellan det ena eller det andra svaret.
          </note>
          <note>
            Nu har jag gått igenom de frågeformulär som finns i dag och försökt
            att förstå hur de fungerar. I
          </note>
          <note>
            dag har man inte den typen av frågor. I dag ska man redovisa
            svaren på ett annat sätt eller ge korta beskrivningar av olika
            vårdfall osv. I dag är nog inte det problemet särskilt stort.
          </note>
          <note>
            Det redovisas att av 800 personer som har gått igenom provet
            sedan 1988 är det bara tio som har misslyckats. Av dem som har
            gått igenom provet under de senaste tio-tolv åren är det alltså
            bara tio som har misslyckats tre gånger. Flera misslyckas första
            gången och får komplettera och gå igenom provet igen. Det är ganska
            glädjande. Det tyder på att sedan man ändrade frågeformulären
            är det öppet på ett annat sätt för dem som har den medicinska
            kunskapen.
          </note>
          <note>
            Det viktigaste för oss är att vi utnyttjar den medicinska kompetensen,
            att vi ser till att människor som har den också kan visa att de
            är kompetenta och att de snabbt kommer in i vården och kan bidra
            med sin kompetens.
          </note>
          <note>
            Nu satsas det ganska mycket resurser på att göra detta. Sjukvårdshuvudmännen
            gör det själva, det finns ett samarbete mellan Socialstyrelsen
            och sjukvårdshuvudmännen för att underlätta för invandrare med
            medicinsk kompetens att delta i systemet och vi satsar extra pengar
            under kommande år för att göra detta.
          </note>
          <note>
            Jag tror att vi är på väg att lösa det problemet. Jag tycker
            att det har varit pinsamt för oss att vi har haft alldeles för
            många som har kompetens samtidigt som vi har behövt mer arbetskraft.
            Men jag tror att vi är på väg att lösa det problemet.
          </note>
          <note type="speaker">
            Anf. 143 NIKOS PAPADOPOULOS (s):
          </note>
          <note>
            Fru talman! Jag är nöjd med det svar som fått av socialministern.
            Jag är väldigt glad för att socialministern är införstådd med
            de examenssvårigheter som har funnits.
          </note>
          <note>
            Förra året fick 341 utländska läkare svensk legitimation. Det
            stämmer. Men det var 137 av dem som kom från andra länder utanför
            EU, dvs. 33 % av hela summan. Det finns alltså svårigheter. Men
            jag känner mig optimistisk när jag får det här svaret.
          </note>
          <note>
            Fru talman! Jag har en vision som säkert delas av många. Jag
            skulle önska mig att initiativ tas för att systematiskt gå igenom
            grupper av arbetslösa med utländsk akademisk examen. Man ska se
            vad dessa personer och grupper behöver för att i Sverige kunna
            utöva de yrken som de är utbildade för. Det handlar om formell
            kompetens men också om mjuka värden som gör dessa personer attraktiva
            på den svenska arbetsmarknaden.
          </note>
          <note>
            Genomför projekt på samma sätt som projekt genomförs runtom i
            Sverige med läkare från Polen,
          </note>
          <note>
            Tyskland och Spanien. Genom att ta ett helhetsgrepp om varje
            grupp och se vilka kompletterande formella och mjuka kunskaper
            som behövs finns förutsättningar att få in betydligt fler läkare
            och sjuksköterskor på den svenska arbetsmarknaden.
          </note>
          <note>
            Det berikar den svenska vardagen med kulturell kompetens. Det
            löser en på sina håll skriande läkarbrist. Det gör att personer
            som i dag inte kan utöva sitt yrke kan känna stolthet och delaktighet
            på den svenska arbetsmarknaden.
          </note>
          <note>
            Fru talman! Det gläder mig när socialministern i sitt svar säger
            att kompletterande utbildning för invandrare med utländsk sjukvårdsutbildning
            innebär att deras kompetens kommer att tas till vara effektivare
            än vad som för närvarande sker.
          </note>
          <note>
            Jag tror att detta är mycket välkommet från invandrare med utländsk
            sjukvårdsutbildning. Det är någonting jag ser fram emot. Jag kommer
            givetvis att med spänning och intresse följa utvecklingen i frågan.
          </note>
          <note>
            Överläggningen var härmed avslutad.
          </note>
          <note>
            21 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1999/2000:119 till trafikutskottet
          </note>
          <note>
            Motion
          </note>
          <note>
            1999/2000:Fi52 till finansutskottet
          </note>
          <note>
            22 § Bordläggning
          </note>
          <note>
            Anmäldes och bordlades
          </note>
          <note>
            Näringsutskottets betänkande
          </note>
          <note>
            1999/2000:NU18 Börsintroduktion av Telia AB
          </note>
          <note>
            Finansutskottets betänkanden
          </note>
          <note>
            1999/2000:FiU25 Gruppbaserade försäkringsrörelseregler
          </note>
          <note>
            1999/2000:FiU26 Moderniserade kapitaltäckningsregler m.m.
          </note>
          <note>
            Socialutskottets betänkande
          </note>
          <note>
            1999/2000:SoU13 Psykiatrisk tvångsvård och rättspsykiatrisk vård
          </note>
          <note>
            Miljö- och jordbruksutskottets betänkanden
          </note>
          <note>
            1999/2000:MJU13 Godkännande av ett nytt protokoll m.m. till två
            marina konventioner
          </note>
          <note>
            1999/2000:MJU18 Ändring i livsmedelslagen
          </note>
          <note>
            23 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 11 maj
          </note>
          <note>
            1999/2000:919 av Tuve Skånberg (kd) till socialminister Lars
            Engqvist
          </note>
          <note>
            Sena aborter
          </note>
          <note>
            1999/2000:920 av Tuve Skånberg (kd) till socialminister Lars
            Engqvist
          </note>
          <note>
            Fetalt alkoholsyndrom
          </note>
          <note>
            1999/2000:921 av Tuve Skånberg (kd) till kulturminister Marita
            Ulvskog
          </note>
          <note>
            Visning av våld och pornografi i svensk TV
          </note>
          <note>
            1999/2000:922 av Carina Hägg (s) till statsrådet
          </note>
          <note>
            Ulrica Messing
          </note>
          <note>
            Regler för bidrag till organisationer
          </note>
          <note>
            1999/2000:923 av Håkan Juholt (s) till jordbruksminister Margareta
            Winberg
          </note>
          <note>
            Situationen för burhöns
          </note>
          <note>
            1999/2000:924 av Ulla Hoffmann (v) till statsrådet
          </note>
          <note>
            Maj-Inger Klingvall
          </note>
          <note>
            Kvinnodiskriminering i utlänningslagen
          </note>
          <note>
            den 12 maj
          </note>
          <note>
            1999/2000:925 av Magda Ayoub (kd) till statsrådet
          </note>
          <note>
            Maj-Inger Klingvall
          </note>
          <note>
            Asylsökande kvinnor
          </note>
          <note>
            1999/2000:926 av Chatrine Pålsson (kd) till statsrådet Ingegerd
            Wärnersson
          </note>
          <note>
            Rätt till tjänstgöring 75% för alla med barn under 8 år
          </note>
          <note>
            1999/2000:927 av Chatrine Pålsson (kd) till socialminister Lars
            Engqvist
          </note>
          <note>
            Barnens hälsa
          </note>
          <note>
            1999/2000:928 av Tuve Skånberg (kd) till socialminister Lars
            Engqvist
          </note>
          <note>
            CAN:s nya alkoholstatistik
          </note>
          <note>
            1999/2000:929 av Björn Rosengren (s) till näringsminister Björn
            Rosengren
          </note>
          <note>
            Halonförbudet
          </note>
          <note>
            1999/2000:930 av Johan Pehrson (fp) till statsrådet
          </note>
          <note>
            Maj-Inger Klingvall
          </note>
          <note>
            Kön och flyktingskydd i utlänningslagen
          </note>
          <note>
            1999/2000:931 av Marianne Samuelsson (mp) till utrikesminister
            Anna Lindh
          </note>
          <note>
            Miljösanering efter Balkankriget
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 16 maj.
          </note>
          <note>
            24 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 11 maj
          </note>
          <note>
            1999/2000:876 av Marianne Andersson (c) till statsrådet Maj-Inger
            Klingvall
          </note>
          <note>
            Asylsökande från Afghanistan
          </note>
          <note>
            1999/2000:887 av Carina Hägg (s) till utrikesminister Anna Lindh
          </note>
          <note>
            Dödsstraffet i Taiwan
          </note>
          <note>
            den 12 maj
          </note>
          <note>
            1999/2000:896 av Åke Carnerö (kd) till näringsminister Björn
            Rosengren
          </note>
          <note>
            Ett svenskt luftambulanssystem
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 16 maj.
          </note>
          <note>
            25 § Kammaren åtskildes kl. 15.41.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 9 § anf. 43 (delvis), av talmannen därefter t.o.m.14
            § anf. 87 (delvis), av tredje vice talmannen därefter t.o.m. 18
            § anf. 125
          </note>
          <note>
            (delvis) och av andre vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
