<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--124</head>
          <docDate when="2000-06-08">2000-06-08</docDate>
        </div>
      </front>
      <body>
        <div>
          <note>
            19.00 - 20.47
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Avsägelse
          </note>
          <note>
            Talmannen meddelade att Ulf Björklund (kd) avsagt sig uppdraget
            som ledamot i bostadsutskottet.
          </note>
          <note>
            Kammaren biföll denna avsägelse.
          </note>
          <note>
            2 § Kompletteringsval till vissa utskott och EU-
          </note>
          <note>
            nämnden
          </note>
          <note>
            Talmannen meddelade att Kristdemokraternas riksdagsgrupp på grund
            av uppkomna vakanser anmält Helena Höij som ledamot i skatteutskottet
            och som suppleant i socialförsäkringsutskottet, Ulf
          </note>
          <note>
            Björklund som suppleant i EU-nämnden efter Dan
          </note>
          <note>
            Ericsson samt Jan-Erik Ågren som suppleant i valberedningen efter
            Dan Ericsson.
          </note>
          <note>
            Talmannen förklarade valda till
          </note>
          <note>
            ledamot i skatteutskottet
          </note>
          <note>
            Helena Höij (kd)
          </note>
          <note>
            suppleant i socialförsäkringsutskottet
          </note>
          <note>
            Helena Höij (kd)
          </note>
          <note>
            suppleant i EU-nämnden
          </note>
          <note>
            Ulf Björksund (kd)
          </note>
          <note>
            suppleant i valberedningen
          </note>
          <note>
            Jan-Erik Ågren (kd)
          </note>
          <note>
            3 § Meddelande om anmälan till talarlistan
          </note>
          <note>
            Talmannen meddelade att anmälan till talarlistan för ärenden
            som skulle debatteras tisdagen den
          </note>
          <note>
            13 juni skulle ske senast fredagen den 9 juni kl. 16.00.
          </note>
          <note>
            4 § Granskning av statsrådens tjänsteutövning och regeringsärendenas
            handläggning
          </note>
          <note>
            Föredrogs konstitutionsutskottets betänkande 1999/2000:KU20
          </note>
          <note>
            Granskning av statsrådens tjänsteutövning och regeringsärendenas
            handläggning.
          </note>
          <note>
            Inledning (allmänna synpunkter)
          </note>
          <note type="speaker">
            Anf. 1 PER UNCKEL (m):
          </note>
          <note>
            Fru talman! Konstitutionsutskottet ber härmed att få överlämna
            resultatet av sin årliga granskning till riksdagens kammare för
            dess bedömning.
          </note>
          <note>
            Konstitutionsutskottets uppgift är att granska hur regeringen
            sköter sina ålägganden. En ledtråd för utskottet är att hävda
            rätten, författningen och sanningen.
          </note>
          <note>
            Den granskning utskottet har gjort i år är omfattande och i inte
            så liten utsträckning kritisk. Om somt är hela utskottet ense,
            om somt är vi oense. Det utskottet redovisar i sitt digra betänkande
            - det som kammaren har att ta ställning till - men inte minst
            allt det underlagsmaterial som utskottet samtidigt bifogar sitt
            betänkande är värt läsning för den som är intresserad av att försöka
            bedöma hur regeringsmakten utövas och i vilken utsträckning regeringen
            följer de principer i sin maktutövning som först och främst vårt
            lands författning lägger fast.
          </note>
          <note>
            En viktig fråga finns dessutom inte med i den granskning som
            utskottet nu redovisar, nämligen regeringens ansvar för statsministerns
            så omtalade resa till Sydafrika. Här fortsätter granskningen för
            att vi så långt det står i vår makt ska försöka klarlägga vad
            som faktiskt har inträffat. Det är vår plikt att söka sanningen.
            Framtiden får utvisa hur långt det är möjligt att i detta hänseende
            komma.
          </note>
          <note>
            Det som redovisas nu och som ska debatteras i dag är emellertid
            mycket nog, Sydafrikaresan förutan.
          </note>
          <note>
            Det handlar om regeringens förhållande till riksdagen och dess
            utrikesnämnd. Det handlar om regeringens hantering av den s.k.
            utnämningsmakten, dvs. vilka som ska få vara chefer i våra statliga
            myndigheter.
          </note>
          <note>
            Det handlar särskilt om en av de utnämningar som har omtalats
            mycket under det senaste året, nämligen förordnande av chef för
            Riksrevisionsverket. Det handlar om regeringens diarieföring av
            brev - till synes möjligen en liten fråga, men ändå aktualiserande
            en av de viktigare principerna i vår författning, nämligen öppenheten
            och därmed möjligheter för medborgarna att ta del av den offentliga
            maktens utövning. Det handlar om upphandlingen av tjänster som
            staten är skyldig att göra enligt lagen om offentlig upphandling.
            Det handlar om orsakerna till sammanbrottet vad beträffar Telia-Telenor-avtalet.
            Det handlar om regeringens samarbete - åtminstone än så länge,
            får man möjligen tillägga - med Vänstern och
          </note>
          <note>
            Miljöpartiet.
          </note>
          <note>
            Vart och ett av dessa ämnen och flera härutöver som utskottet
            också har granskat ger skäl till reflexioner om hur regeringsmakten
            sköts. Senare debatter under dagen får belysa dessa frågor mera
            i detalj.
          </note>
          <note>
            I denna inledande diskussion finns det enligt min mening snarast
            skäl att se till om det finns någon eller några iakttagelser som
            förenar det som utskottet har haft att säga om merparten av de
            ärenden vi har haft anledning att granska. Låt mig ägna resten
            av detta anförande åt att förmedla mina intryck och mina övergripande
            slutsatser när granskningen ses i dess helhet snarare än i dess
            delar.
          </note>
          <note>
            Det finns nämligen enligt min uppfattning ett slags regeringsmaktens
            arrogans som går som en röd tråd genom flertalet av de frågor
            som utskottet i dag redovisar. Låt mig exemplifiera vad jag menar
            genom att se till några av de viktigare ärenden som utskottet
            i dag redovisar för kammaren.
          </note>
          <note>
            Se för det första på Österrikefrågan och Utrikesnämnden. Regeringen
            är enligt författningen skyldig att samråda med Utrikesnämnden
            inför viktigare utrikespolitiska ställningstaganden. Tvivelsutan
            är sanktionerna gentemot Österrike ett exempel på sådant viktigare
            ställningstagande. T.o.m. företrädare för regeringen har inför
            utskottet medgivit att det är så. Desto mera förvånad blir man
            när företrädare för samma regering samtidigt medger att man inte
            ens övervägt att kalla den utrikesnämnd som är forumet för sådant
            samråd till överläggningar.
          </note>
          <note>
            Alternativt har det hävdats, kuriöst nog samtidigt som man påpekar
            att man inte ens övervägt det, att det inte fanns tid för att
            göra det man inte hade kommit på att man bort göra. Inför utskottet
            har det samtidigt visat sig att andra regeringar visst har funnit
            tid
          </note>
          <note>
            - sådan tid att det varit möjligt att genomföra det som den svenska
            grundlagen säger att en svensk regering är skyldig till.
          </note>
          <note>
            Det kan möjligen framstå som en petitess att kräva att andra
            ska få delta i ställningstaganden kring viktiga utrikespolitiska
            frågor. Samtidigt är Utrikesnämnden ett organ som har tillkommit
            för att medge den reflexion, den eftertanke och det intag av olika
            idéer som stora ställningstaganden kräver. Så här i efterhand
            har det dessutom visat sig att eftertanke före beslutet i detta
            fall var mer än rimligt att efterfråga.
          </note>
          <note>
            Men som sagt: Regeringen kom inte ens på tanken att detta var
            en fråga som den borde ha underställt också andra partier i de
            i författningen angivna organen.
          </note>
          <note>
            Se för det andra, fru talman, på hanteringen av chefen för Riksrevisionsverket!
            Låt oss för en stund åkalla minnet av vad som hände för nästan
            ett år sedan. Det var en lång sommar. I tidningar och i samtal
            utanför tidningarna illustrerades en långbänk som får andra att
            framstå som oljade blixten när chefen för RRV skulle förordnas
            fr.o.m. den 1 oktober i höstas. Det var oändliga samtal, delvis
            inför öppen ridå, och det var finansministerns vid det här laget
            smått världsberömda enstaviga presskonferens.
          </note>
          <note>
            Hela denna fråga skulle möjligen ha kunnat läggas till handlingarna
            som ett olycksfall i arbetet om det inte hade varit för det faktum
            att chefskapet för RRV
          </note>
          <note>
            är av en alldeles speciell karaktär, som några av oss har haft
            anledning att skriva i ett särskilt yttrande till utskottets bedömning.
            Riksrevisionsverket ska ju tillsammans med bl.a. konstitutionsutskottet
            granska hur väl tingen sköts av makten. Därför är det maktens
            uppgift att säkerställa att ingen skugga ska kunna falla på den
            nödvändiga självständighet som verket har att leva efter.
          </note>
          <note>
            Utskottet påpekar för sin del enigt att det inte fanns skäl att
            dra det här i långbänk på det sätt som regeringen gjorde vid förordnandet
            av Inga-Britt
          </note>
          <note>
            Ahlenius, som det blev till slut, ett par dagar före full tid.
            Ett enigt utskott påpekar dessutom att finansministern gjorde
            fel som inte diarieförde två viktiga brev, som hade varit betydelsefulla
            för den offentliga debatten i frågan, i tid. Enkelt uttryckt:
            Statsråd har inte rätt att gömma brev i madrassen.
          </note>
          <note>
            Se, fru talman, för det tredje på upphandlingen av tjänster!
            Det kan låta lite tekniskt och knöligt för den som inte har haft
            anledning att ägna sig åt det själv.
          </note>
          <note>
            Den enkla principen är emellertid att staten, när den beställer
            tjänster, ska fråga flera för att få fram det bästa priset och
            den högsta kvaliteten. Det ska främja konkurrensen och därmed
            statens rättmätiga skötsel av de medel som staten har till sitt
            förfogande.
          </note>
          <note>
            Ett enigt utskott påpekar att det på denna punkt finns allvarliga
            brister på flera håll inom regeringen.
          </note>
          <note>
            Det är så allvarliga brister att utskottet i ett fall inte ens
            har kunnat utröna vem det är som är ansvarig för bristen. Det
            påminner om det gamla uttalandet om att det stundtals förefaller
            som om makten är någon annanstans.
          </note>
          <note>
            Att frågan om upphandling har sitt allvar säger sig självt, inte
            minst därför att regeringen är ett föredöme, eller i varje fall
            borde vara det, för andra. Hur i hela friden ska man kunna räkna
            med att andra ska sköta sina ålägganden väl om regeringen inte
            gör det?
          </note>
          <note>
            Utskottets eniga kritik på denna punkt är mer än berättigad.
          </note>
          <note>
            Se, fru talman, på Telia-Telenor-affären! I denna fråga är situationen
            den att många av oss skulle kunna säga: Vad var det vi sade? Många
            av oss varnade innan detta avtal slutfördes för att en affär mellan
          </note>
          <note>
            Telia och Telenor, i synnerhet på de villkor som då redovisades,
            inte hade förutsättningar att bli framgångsrik. Likväl sade naturligtvis
            alla vi som var emot affären från början att det, när den väl
            var genomförd, var vår förhoppning att den skulle kunna fullföljas
            med ett för båda de ingående företagen och folken lyckligt slut.
            Så blev det nu inte.
          </note>
          <note>
            Utskottet har genom flera förhör klarlagt i vilken utsträckning
            regeringen skötte sina åligganden i enlighet med de avtal som
            träffades på ett sätt som gav förutsättningar för framgång. Utskottet
            är inte enigt i sin bedömning, men både majoriteten och minoriteten
            understryker att mera kunde ha gjorts. Vi som är mera kritiska
            till regeringen i detta hänseende säger oss att regeringen genom
            näringsminister Björn Rosengren helt enkelt nonchalerade att hantera
            problem som låg i öppen dager redan när avtalet slöts och som
            sedan briserade i sammanbrottet för affären åtta månader senare.
            Björn Rosengrens uttalande om Norge, ovetande om TV-kameror som
            inte var avstängda, står som ett slags symbol för hur hela Telia-Telenoraffären
            sköttes.
          </note>
          <note>
            Se till sist, fru talman, på utnämningsmakten, dvs.
          </note>
          <note>
            hur regeringen har utnämnt statliga chefer! I denna fråga har
            företrädarna för mitt parti, Moderaterna, funnit anledning att
            vara särskilt kritiska i våra observationer. När det gäller statliga
            chefer och chefstillsättningar förefaller detta i allt större
            utsträckning bli en fråga som närmast för tanken till partipolitiska
            förläningar. Det handlar om vänner och bekanta som har gjort regeringspartiet
            stora tjänster. Inför utskottet medger t.o.m. statsministern att
            det ligger något naturligt i att det blir socialdemokrater och
            i någon mån, har det visat sig, centerpartister som uppfyller
            de krav på förtjänst och skicklighet som grundlagen stipulerar
            för denna typ av tjänster.
          </note>
          <note>
            Förlåt uttrycket, fru talman, men jag tycker att det är politiskt
            skandalöst att hantera utnämningsmakten på detta sätt. Det är
            politiskt skandalöst att göra det, men det är också djupt oroande
            inför framtiden med tanke på den svenska förvaltningstradition
            som bygger på att endast statsdepartementens ledningar är tillsatta
            på politiska grunder medan cheferna i vår förvaltning är tillsatta
            på andra meriter. Jag vägrar helt enkelt att tro att grundlagens
            bestämmelser om förtjänst och skicklighet är särskilt applicerbara
            bara på vissa typer av politiska företrädare.
          </note>
          <note>
            Fru talman! Som jag började med att säga är vi i utskottet naturligtvis
            inte eniga om allt. Vi är eniga om underlagsmaterialet för de
            reflexioner och bedömningar som man kan göra från olika utgångspunkter.
            Att oenighet då och då uppstår om slutsatserna är inget konstigt.
            Det är ändå viktigare att det finns underlag för andra att göra
            sina egna bedömningar om de frågor som utskottet har behandlat.
            Det material som utskottet överlämnar till kammaren i dag blir
            därmed en rik källa att ösa ur för den som på egen hand vill bilda
            sig en egen uppfattning om hur regeringsmakten har utvecklats
            och hur den står i förhållande till de principer som vårt folkstyre
            anger för maktens utövning.
          </note>
          <note>
            Det är viktigt för vårt folk därför att det ger underlag för
            ett öppet och demokratiskt samtal om grunderna för Sveriges utveckling,
            men det är också viktigt för den regering som utskottet har granskat.
          </note>
          <note>
            Här finns vägledning för den som vill ta åt sig av kritiken för
            en bättre tingens ordning, så att det blir lite mindre makt och
            lite mer ödmjukhet inför folkstyrets krav.
          </note>
          <note>
            Fru talman! Utskottets granskning anbefalles till läsning, till
            reflexion och till efterföljd.
          </note>
          <note type="speaker">
            Anf. 2 GÖRAN MAGNUSSON (s):
          </note>
          <note>
            Fru talman! Kammarledamöter! Det är frestande att omedelbart
            begära replik på Per Unckel. Jag ska dock hålla mig till den planering
            som utskottet har och som jag har rättat mig efter.
          </note>
          <note>
            Jag börjar med att konstatera att KU:s granskning av statsråden
            har en mer än 200-årig tradition i den svenska riksdagen. Den
            här uppgiften behölls vid den stora författningsreformen 1974.
            Man kan också säga att granskningen genom åren - jag har läst
            mig till ett långt perspektiv - har haft varierande intensitet
            och varierande kvalitet. Under de senaste decennierna har, enligt
            min mening, kvaliteten i arbetet och också engagemanget höjts
            avsevärt.
          </note>
          <note>
            Att det är riksdagsledamöter som utför granskningen kritiseras
            då och då. Jag vill hävda att detta ligger väl i linje med den
            nuvarande författningens princip om folksuveränitet - den princip
            som bär upp den svenska konstitutionen. I inledningen av kapitlet
            om statsskickets grunder står att "All offentlig makt i
          </note>
          <note>
            Sverige utgår från folket." För att undvika missförstånd, som
            jag har utsatts för i annat sammanhang, vill jag här också citera
            ytterligare en bit ur inledningen, nämligen där det står att "Den
            offentliga makten utövas under lagarna." Självfallet är det också
            en viktig princip.
          </note>
          <note>
            Det är just lagenligheten i regeringens beslutsfattande som KU
            granskar. I regeringsformen uttrycks det så här: "Konstitutionsutskottet
            skall granska statsrådens tjänsteutövning och regeringsärendenas
            handläggning."
          </note>
          <note>
            Viktiga inslag i kontrollen av den offentliga makten i Sverige
            är öppenheten i förvaltningen, - se där en koppling till diarieföringen
            av inkommande handlingar - meddelarfriheten och yttrandefriheten.
            Därigenom ges varje medborgare möjlighet att delta i kontrollen.
          </note>
          <note>
            De riksdagsledamöter som anförtrotts uppdraget att sitta i konstitutionsutskottet
            har ett stort granskningsansvar. Alla ledamöter av riksdagen har
            rätt att hos KU påtala önskemål om granskning, men kan också genom
            frågor och interpellationer i kammaren direkt till statsråden
            delta i granskningen av regeringsmakten.
          </note>
          <note>
            KU:s granskning ifrågasätts då och då, ibland också av en eller
            annan riksdagsledamot. Temat är då att granskningen är värdelös
            därför att den utförs av riksdagsledamöter: Det blir ändå bara
            partipolitik.
          </note>
          <note>
            Här borde experter kopplas in är budskapet. Jag delar inte den
            uppfattningen. KU:s granskning i nuvarande former fyller en väsentlig
            uppgift i det offentliga livet i Sverige.
          </note>
          <note>
            Fru talman! Man kan också säga att granskning och kontroll är
            på modet just nu. Honnörsorden är oberoende, professionalism och
            expertis. Särskilt oberoende är ett inneord. Man frågar sig emellertid
            lätt: Oberoende av vem och av vad? Och man frågar sig också vad
            som är den egentliga granskningsuppgiften. Att döma vem som har
            rätt eller fel i politiska frågor ska inte göras av oberoende
            experter. Den uppgiften är väljarens suveränitet och den utför
            han eller hon på valdagen.
          </note>
          <note>
            För KU är det angeläget att hålla fast vid att granskningen är
            konstitutionell. För den politiska granskningen finns andra instrument
            i riksdagen och ytterst avdöms de i politiken i de allmänna valen.
          </note>
          <note>
            Att granskning och revision har trätt i förgrunden under de senaste
            åren är kanske inte så konstigt. Jag kan se två skäl, utöver det
            självklara att makt alltid ska granskas. Jag talar här alltså
            om den offentliga makten. Den privata makten i samhället, som
            är baserad på pengar och inflytande på annat sätt, är inte lika
            lättgranskad.
          </note>
          <note>
            Det finns alltså två skäl utöver dem som jag har nämnt tidigare:
          </note>
          <note>
            1. I tider med sämre resurser blir det angelägnare att se till
            att skattemedlen används effektivt.
          </note>
          <note>
            Väljaren ifrågasätter också mera numera, vilket är bra.
          </note>
          <note>
            2. Senare års uppmärksamhet kring vad som kallats politikerskandaler
            har självfallet ökat motivet för granskning. Det är också bra,
            både för politikerna och för politiken.
          </note>
          <note>
            Det kan också vara värt att i det sammanhanget notera att pressen
            spelat en stor roll för att klarlägga och blottlägga dessa förhållanden,
            ibland en större roll än de som satts att granska verksamheten.
            Det kan också vara ett memento för dem.
          </note>
          <note>
            En viktig del av riksdagens kontrollmakt är förstås revisionen.
            Den utreds nu inom riksdagen, och förslag om förändringar är att
            vänta. Det är därvid angeläget att förändringarna genomförs på
            ett sådant sätt att förutsättningarna för KU:s granskningsarbete
            inte rubbas.
          </note>
          <note>
            KU:s granskning är i mycket liten grad reglerad i regeringsformen.
            Därför vilar ett stort ansvar på utskottet och dess ledamöter
            för att upprätthålla kvaliteten i arbetet. Utskottet för också
            löpande samtal om arbetets uppläggning och eventuella regler,
            men vi vill samtidigt slå vakt om enkelheten och flexibiliteten
            i arbetet.
          </note>
          <note>
            Fru talman! I debatten om KU:s granskning dyker då och då också
            upp förslag om att utskottet ska utrustas med ett effektivare
            medel i sitt arbete. Man tänker i första hand på att de som utfrågas
            inför utskottet ska tala under sanningsförsäkran, alltså ha en
            plikt att tala sanning. Min utgångspunkt är förstås att de som
            kommer till utskottet talar om vad de vet om saken. Det är för
            övrigt endast statsråd i sittande regering som är skyldiga att
            ställa upp inför utskottet. Alla andra kan välja att inte medverka.
            Det förekommer också ibland.
          </note>
          <note>
            En utveckling som innebär att utskottet blir mer likt en domstol
            är enligt min mening inte önskvärd.
          </note>
          <note>
            Domstolar ska förbehållas brottslighet. Om sanningsplikt införs
            väcks också frågan om skyldighet att inställa sig, vilket i sin
            tur reser frågan om sådana rättsmedel som tvångshämtning eller
            vite vid vägran att inställa sig. Det här riskerar att allvarligt
            fjärma utskottets granskning från vad som från början var avsikten
            - att riksdagen skulle utöva en konstitutionell granskning av
            regeringsmakten.
          </note>
          <note>
            Enligt min mening ska etiken i politiken och i förvaltningen
            vara av sådan dignitet att de faktiska omständigheterna i ett
            granskningsärende blir uppenbarade utan att utskottet utrustas
            med särskilda tvångsmedel.
          </note>
          <note>
            Fru talman! Utskottet presenterar i dag för riksdagen det granskningsbetänkande
            som är resultatet av de anmälningar som har kommit till utskottet.
          </note>
          <note>
            Det granskningsärende som gäller vissa delar av
          </note>
          <note>
            Sydafrikasatsningen har blivit förskjutet i tiden och kommer
            att redovisas senare för riksdagen.
          </note>
          <note>
            Vissa av anmälningarna har väckt särskilt stor uppmärksamhet
            och de ska senare under den här dagen bli föremål för särskilda
            debatter. Jag avser inte att föregripa de debatterna.
          </note>
          <note>
            Vissa anmälningar är ur konstitutionell synpunkt inte särskilt
            välgrundade. De får emellertid ibland stor medial uppmärksamhet
            just vid anmälningstillfället.
          </note>
          <note>
            Det är väl kanske poängen med anmälan. När utskottets noggranna
            utredning långt senare redovisas uppmärksammas den knappast alls.
            Årets skörd av anmälningar kring statsrådsuttalanden av varjehanda
            slag ger bra exempel på detta.
          </note>
          <note>
            För den som är intresserad av regeringsformens regler för hur
            regeringar bildas erbjuder detta betänkande intressant läsning.
            Utskottet gör en genomgång av de tio regeringsbildningar som har
            ägt rum sedan
          </note>
          <note>
            1974, då den nuvarande författningen beslutades.
          </note>
          <note>
            Även åtta misstroendeförklaringar under samma tid redovisas.
            Slutsatsen är att reglerna har kunnat tilllämpas på ett bra sätt,
            att Sverige kunnat regeras.
          </note>
          <note>
            Värt är att notera att sedan 1970 och fram till nu har Sverige
            haft majoritetsregeringar endast vid två tillfällen, nämligen
            1976-1978 och 1979-1981. Alltså under 4 av sammanlagt 30 år.
          </note>
          <note>
            Grunden för denna genomgång av regeringsbildningarna är en anmälan
            från moderat håll om att regeringen efter valnederlaget 1998 inte
            avgick. Utskottet konstaterar att detta inte krävs enligt regeringsformen.
            Något uttalande görs inte av utskottet med anledning av denna
            anmälan, som också omfattat granskning av regeringens samverkan
            med Vänsterpartiet och Miljöpartiet.
          </note>
          <note>
            Fru talman! Jag vill konstatera att utskottet kunnat enas i det
            alldeles övervägande antalet ärenden. Det är bra för utskottets
            och granskningens anseende. I
          </note>
          <note>
            några ärenden finns reservationer eller särskilda yttranden.
            Det är nog oundvikligt i allt granskningsarbete att de som granskar
            kommer till olika bedömningar.
          </note>
          <note>
            I Telia-Telenor-affären innebär det att vi tolkar innebörden
            av avtalet på olika sätt. Reservanterna uttalar kritik mot att
            Björn Rosengren inte såg till att fusionen fullföljdes, den fusion
            som reservanterna reserverat sig mot i riksdagen.
          </note>
          <note>
            Det är väl kanske bra att man kan ha det perspektivet på granskningsarbetet,
            att man alltså tycker att det var fel att det arbete som man egentligen
            inte ville ha inte fullföljde.
          </note>
          <note>
            Då kan jag något ägna mig åt att också kommentera det som utskottets
            ordförande, ibland som ordförande, ibland kanske mer som gruppledare
            för Moderata samlingspartiet och som reservant i utskottet, har
            tagit upp när det gäller de sakliga frågor som finns i det här
            sammanhanget.
          </note>
          <note>
            Jag vill då poängtera att utskottet inte står bakom en formulering
            som innebär att det här betänkandet präglas av regeringsmaktens
            arrogans. Det är inte utskottets uppfattning.
          </note>
          <note>
            Jag vill också, utan att föregripa de kommande debatterna, konstatera
            att i själva huvudfrågan om
          </note>
          <note>
            Österrike, nämligen huruvida ärendet var av det slaget att Utrikesnämnden
            borde inkallas, råder ingen oenighet. Vi är överens om att ärendet
            borde har föredragits i Utrikesnämnden, men på grund av den ventil
            som finns i konstitutionen för tidsskäl har vi gjort olikartade
            slutliga bedömningar.
          </note>
          <note>
            När det gäller andra frågor som t.ex. Riksrevisionsverket och
            upphandling kan jag konstatera att utskottets ordförande inte
            bara har redovisat utskottets uppfattning utan då och då gått
            utöver vad som kan återfinnas i utskottets betänkande som nu anmälts
            till riksdagen.
          </note>
          <note>
            Näst sist, fru talman, konstaterar jag att utskottet inte heller
            har granskat Björn Rosengrens uttalande om Norge. Det har inte
            anmälts, och det har inte heller funnits anledning att på utskottets
            initiativ granska det. Det återfinns inga referenser till de uttalandena
            i det utskottsmaterial som har presenterats här.
          </note>
          <note>
            Till sist, fru talman, yrkar jag på godkännande av den anmälan
            som utskottet gör och avslag på de eventuella bifallsyrkanden
            till anmälningar i de reservationer som finns redovisade.
          </note>
          <note type="speaker">
            Anf. 3 PER UNCKEL (m) replik:
          </note>
          <note>
            Fru talman! Jag ska begränsa mig till två kommentarer.
          </note>
          <note>
            Den första är att jag naturligtvis inte begär att Göran Magnusson
            som företrädare för regeringspartiet ska skriva under på min karakteristik
            att iakttagelserna för tanken till en regeringsmaktens arrogans.
            Men det är likväl min iakttagelse att det förhåller sig så.
          </note>
          <note>
            Utskottets uppgift har inte varit att granska sin egen granskning
            i den meningen att ur denna plocka fram de genomgripande slutsatser
            man skulle kunna dra.
          </note>
          <note>
            Det är uppgiften för riksdagens kammare när vi nu summerar vad
            granskningen har lett fram till.
          </note>
          <note>
            Det är min starka känsla att ur dessa iakttagelser utskottet
            gör i delar, växer ett intryck av en regering som inte fullt ut
            behärskas av den känslighet, den ödmjukhet, inför regeringsmakten
            som, enligt min mening, bör vara den vägledande principen. Jag
            exemplifierade med Utrikesnämnden, jag exemplifierade med Telia-Telenor,
            jag exemplifierade med utnämningsmakten, som alla pekar i samma
            riktning, dvs. en regering som i för hög utsträckning har uppfattat
            sig vara en del av själva makten. Jag vill varna för en sådan
            utveckling, fru talman, för jag tror inte att den är bra för det
            vitala folkstyret.
          </note>
          <note>
            Min andra kommentar gäller sanningsförsäkran, som utskottets
            vice ordförande valde att ta upp. Jag har ingen färdig uppfattning
            i denna fråga, men uppfattar det som ett mycket påtagligt problem
            att det ärende som utskottet inte har kunnat färdigbehandla inför
            dagens debatt beror på att helt och hållet motstridiga utsagor
            står mot varandra. Om man kommer fram till den slutgiltiga konklusionen
            att någon har talat osanning inför riksdagens utskott, och att
            det i dag inte kan uteslutas att denne någon kan vara ledamot
            av Sveriges regering, har inte bara utskottet utan hela vår författning
            ett mycket uppenbart problem där man inte bara kan säga att detta
            problem inte kan lösas genom att sanningsförsäkran utfärdas. Man
            måste kunna få fram sanningen om vad som har hänt.
          </note>
          <note>
            Om det är möjligt att krypa undan sanningen har författningen
            en brist.
          </note>
          <note type="speaker">
            Anf. 4 GÖRAN MAGNUSSON (s) replik:
          </note>
          <note>
            Fru talman! Jag ska inte frånta Per Unckel rätten att ha en värdering
            av regeringen. Däremot behöver jag inte instämma i den bara för
            att vi är ledamöter av samma utskott. Jag tog upp frågan därför
            att utskottets ordförande inledde den övergripande delen av debatten,
            och det kan möjligen vara svårt att skilja på rollerna som utskottets
            ordförande och utskottet som sådant, där vi bör samla oss kring
            mer objektiva ställningstaganden, och rollen som gruppledare för
            Moderata samlingspartiet. De värderingar av regeringen som utskottets
            ordförande gjorde sig till tolk för återfinns inte i utskottets
            betänkande. Det är en värdering som har lagts fram här i riksdagen.
            Det var det jag ville poängtera.
          </note>
          <note>
            Jag kan naturligtvis säga att Per Unckel upplever regeringen,
            jag upplever också regeringen, vi upplever samma regering, men
            vi upplever den på olika sätt. Det är väl inte alldeles uteslutet
            att det också kan vara ett av de resonemang som kan föras om de
            delar av Sydafrikafrågan som vi granskar, nämligen att de som
            har deltagit har upplevt och tolkat situationen på olika sätt
            utan att de för den skull har en felaktig inställning. Jag kan
            inte dela uppfattningen att det mest intressanta är att det skulle
            vara någon ur regeringen som inte talar sanning. Det kan också
            vara andra som har varit inför utskottet som inte riktigt har
            hållit sig till sanningen - om vi nu ska borra i detta.
          </note>
          <note>
            Fru talman! Får jag också säga någonting om upphandlingen. Jag
            vill poängtera, utan att falla till enkel partipolemik, att det
            inte är första gången som utskottet kritiserar regeringar för
            upphandlingsfrågor, vilket Per Unckel väl torde känna till.
          </note>
          <note type="speaker">
            Anf. 5 PER UNCKEL (m) replik:
          </note>
          <note>
            Fru talman! Utan att gå in på en diskussion om frågan om Sydafrika
            - den granskningen är inte färdig, vi vet inte vad slutsatserna
            kommer att bli, och ärendet får anstå till dess utskottet är färdigt
            - vill jag i det här sammanhanget fortsätta meningsutbytet något
            kring behovet av att få veta hur det förhåller sig.
          </note>
          <note>
            Jag har aktat mig noga under hela Sydafrikadiskussionerna för
            att ha någon uppfattning om vem som talar sanning och vem som
            inte gör det. Jag vet inte svaret. Jag vet bara att det finns
            ett litet antal människor inblandade i de utfrågningar som utskottet
            har haft där det är omöjligt att alla talar sanning. Det går inte!
            Jag har uttryckt det så att ja och nej inte kan vara sant samtidigt.
            Jag vet inte om denne som inte talar sanning är landets statsminister
            eller om det är någon annan av dem vi har frågat. Men blott det
            faktum att vi står inför en situation där det är uppenbart att
            någon inte talar sanning är allvarlig nog, oavsett om det är ett
            statsråd eller om det är någon annan.
          </note>
          <note>
            Den iakttagelsen gör i sig att man i en allvarlig författningsdiskussion
            inte kan vifta undan kravet på att något kanske behöver göras
            för att säkerställa att sanningen kommer fram. Om riksdagens konstitutionsutskott
            ska kunna utöva sitt ansvar måste vi veta att det som sägs är
            sanningen. Hur ska utskottet annars kunna göra en bedömning av
            slutsatserna av det som har skett?
          </note>
          <note>
            Jag går inte längre än detta just nu. Men jag lovar,
          </note>
          <note>
            Göran Magnusson, att jag kommer att återkomma till denna fråga
            om det visar sig i att utskottet i Sydafrikaärendet inte kan klarlägga
            vad som faktiskt har skett.
          </note>
          <note type="speaker">
            Anf. 6 GÖRAN MAGNUSSON (s) replik:
          </note>
          <note>
            Fru talman! Jag ser naturligtvis lika allvarligt på själva sakförhållandet
            som utskottets ordförande Per
          </note>
          <note>
            Unckel gör. Det är naturligtvis precis som jag sade i mitt anförande,
            nämligen att min utgångspunkt när vi får skriftlig material till
            utskottet eller när någon utfrågas inför utskottet är att de som
            kommer till utskottet talar om vad de vet om saken.
          </note>
          <note>
            Men att omedelbart säga i den här frågan, och möjligen finns
            det ytterligare frågor där utskottets slutsats måste baseras på
            en bedömning där man inte riktigt kan veta, att vi måste införa
            en sanningsförsäkran eller en sanningsplikt - det finns olika
            former för detta - leder till att utskottets arbete kan få en
            helt annan karaktär och att det inte räcker med denna sanningsplikt.
          </note>
          <note>
            Precis som jag tidigare sagt är min uppfattning om den etik som
            ska gälla i politiken, i administrationen eller i förvaltningen
            att det ska bli uppenbarat för utskottet vad som faktiskt förevarit
            i olika ärenden.
          </note>
          <note>
            För att anknyta till en alldeles aktuell debatt från
          </note>
          <note>
            TV i morse kan jag berätta att en reporter konstaterade att man
            hade frågat Göran Persson om förhållandet till ett annat statsråd
            - alla känner till vad det handlar om. Göran Persson hade då klarat
            ut hur det var enligt hans uppfattning, varpå reportern omedelbart
            säger:
          </note>
          <note>
            Ja, men du kan ju inte veta hur det är. För att du ska veta hur
            det är måste du följa med in och själv se.
          </note>
          <note>
            Om man har den relativa uppfattningen om folks uttalanden blir
            det till sist en ohållbar situation. Då uppstår snart frågan:
            Vem kontrollerar dem som kontrollerar och ska det till ytterligare
            kontrollapparater i detta sammanhang? Jag tror att utskottet ska
            vara mycket försiktigt med att initiera diskussioner och, framför
            allt, förslag som innebär att det blir mer domstolsliknande förhållanden
            i utskottet.
          </note>
          <note type="speaker">
            Anf. 7 KENNETH KVIST (v):
          </note>
          <note>
            Fru talman! Den här granskningen är en vital del av den svenska
            demokratin. Det visar ju också att vi redan har fått en vital
            polemik kring vissa frågor i granskningen. Det är inte alltid
            helt okomplicerat hur man lägger bedömningarna. Jag återkommer
            senare till detta.
          </note>
          <note>
            KU:s granskning är tillsammans med riksdagsrevisorernas arbete
            vad vi kan kalla för riksdagens lag eller regelmässiga kontrollmakt
            visavi regeringen. Vi ska alltså se hur regeringen har verkat
            under författningen. Dessutom har riksdagen den politiska kontrollen
            via frågor och interpellationer och via granskning och motionsskrivande
            med anledning av olika regeringsförslag samt granskning av dessa
            förslag i utskottsarbetet. Sedan är det folkets sak att bedöma
            huruvida riksdagen utför sina åligganden på ett tillfredsställande
            sätt.
          </note>
          <note>
            Granskningsverksamheten, som den nu ser ut och som Göran Magnusson
            förtjänstfullt redogjort för i dess allmänna form, utgår från
            vad som kan kallas för en folksuveränitetstanke, dvs. att det
            är inför väljarna ansvariga och av väljarna avsättbara personer
            som svarar för granskningen av regeringsmakten. Det är utomordentligt
            viktigt att denna granskning av en del av den offentliga makten
            utförs med noggrannhet och stort allvar.
          </note>
          <note>
            All offentlig makt, dvs. all makt som påverkar samhällsutvecklingen,
            utgår inte från regeringen. Det vore kanske önskvärt om vi någon
            gång i framtiden fick ett förhållande där en lika omfattande och
            inträngande demokratisk kontroll kunde genomföras av storföretagens
            bolagsstyrelser och näringslivets toppar som den vi utsätter regeringen
            för. Det är en tanke som vi kanske ska återkomma till i annat
            sammanhang.
          </note>
          <note>
            Det har ibland anförts kritik mot den här granskningen. Som alternativ
            förs fram att en ämbetsmannagranskning, en författningsdomstol
            eller liknande skulle så att säga vara att föredra. Men det är
            att åsidosätta det politiska systemet. Det är att göra att vissa
            personer genom sin speciella utbildning, yrke eller liknande sattes
            som kontrollörer över de av folket valda representanterna i politiken.
            Detta är en i grunden elitistisk tanke.
          </note>
          <note>
            Politiska frågor, hanteringen av statens medel och hur staten
            uppträder gentemot medborgare och övriga invånare har sina inskränkt
            formella sidor men är nästan alltid delar i processer där värderingar
            också finns med.
          </note>
          <note>
            Det finns inga över samhällets sociala och politiska motsättningar
            stående personer som är helt oberoende av samhällets sociala och
            politiska liv; detta är illusioner. Även om vi i Sverige har en
            god ämbetsmannatradition som föreskriver oväld och opartiskhet
            och att man i allmänhet förtjänstfullt lever upp till detta måste
            det vara inför väljarna ansvariga och av väljarna avsättbara personer
            som drar de nödvändiga slutsatserna och drar upp gränserna om
            så att säga rättstillämpningens inriktning, den allmänna inriktningen.
          </note>
          <note>
            Utskottet har vid årets granskning - även om polemiken kanske
            låter annorlunda - varit hyggligt enigt. Detta är det, tror jag,
            viktigt att slå fast. Det visar att det har gått att få fram bra
            slutsatser på de områden som vi har granskat. Endast fyra reservationer
            är knutna till det här ärendet. Till sin karaktär -
          </note>
          <note>
            om jag ska karakterisera reservationerna - har de svårt att hitta
            egentliga konstitutionella frågeställningar. Det är snarare värderingsmässiga
            och politiserande frågeställningar som kommer in.
          </note>
          <note>
            Liksom Göran Magnusson reagerar jag på vad utskottets ordförande
            säger om vilka slutsatser som kan dras av detta eller vilka slutsatser
            som dras när det gäller reservationerna - att det skulle vara
            fråga om en sorts regeringsmaktens arrogans. Det målas upp en
            bild av att det förekommer en arrogans i den nuvarande regeringen.
            Det är en allmän bild som på något sätt är den gängse bild som
            ska präglas. Men det är kanske lättvindigt att flirta med den.
            Om vi granskar utskottsordförandens exemplifieringar finner vi
            att det egentligen inte handlar särskilt mycket om arrogans. Han
            tar upp frågan om Utrikesnämnden och
          </note>
          <note>
            Österrike. Mats Einarsson kommer senare att utveckla hur vi ser
            på granskningen av den frågan.
          </note>
          <note>
            Men där är problemet snarare den nya situation som Sverige ställs
            inför som medlem av EU, där det är nödvändigt att beslutsprocessen
            i vissa situationer är väldigt snabb. Detta är inte uttryck för
            arrogans utan för ett problem som en ny situation skapar för den
            svenska politiken.
          </note>
          <note>
            Man måste naturligtvis tänka över samrådsförfarandet och hur
            man i det politiska systemet ska handla. Regeringen ska ju representera
            Sverige och gör det i dessa sammanhang, men ibland ställs man
            inför situationer där man på kort tid måste ge ett snabbt svar
            om den svenska positionen.
          </note>
          <note>
            Denna fråga har vi ännu inte löst på ett riktigt bra sätt, och
            utskottsmajoriteten benämner det också i betänkandet som ett problem
            vi måste tänka på. Men jag tror inte att man bör förfalla till
            att säga att någonting som har orsakats av denna problematik är
            ett uttryck för arrogans.
          </note>
          <note>
            Den andra frågan som Per Unckel anför som uttryck för regeringens
            arrogans gäller omförordnandet av chefen för Riksrevisionsverket.
            Här kan man ju göra en helt motsatt bedömning. Regeringen tog
            egentligen alldeles för mycket hänsyn till personliga krav och
            önskemål. Därför fattade man beslutet för sent. Man kunde ha fattat
            beslutet om vilken person man ville se som chef för detta verk
            mycket tidigare.
          </note>
          <note>
            Det är ju regeringens verk, och därför äger regeringen frågan
            om tillsättning av personer. Man kunde ha fattat beslut utan detta
            hänsynstagande till personliga önskemål.
          </note>
          <note>
            Detta var inte nödvändigt, men regeringen agerade ju här med
            en viss beslutsvånda. Det skulle jag nog vilja beteckna som motsatsen
            till arrogans.
          </note>
          <note>
            Också frågan om tjänsteupphandling är ett dåligt exempel på arrogans
            hos regeringen. Lagen om offentlig upphandling är något komplicerad.
            Det är utomordentligt viktigt att upphandlingar sker och att det
            blir en lika behandling av de företag som existerar på marknaden.
            De ska ha samma möjligheter att få sälja sina tjänster till staten
            när staten behöver varor eller tjänster.
          </note>
          <note>
            Men lagen om offentlig upphandling är inte lätt att tillämpa
            - det har vi nog kunnat konstatera. Vi kan också se att regeringen
            själv har tillsatt arbetsgrupper som ska försöka granska hur arbetet
            har gått och vad man kan göra för att förbättra och förstärka
            sina rutiner.
          </note>
          <note>
            Visserligen uttalar utskottet på den här punkten en samfälld
            kritik, men upphandlingsbrister har ju, som
          </note>
          <note>
            Göran Magnusson påpekade, också förekommit hos andra regeringar.
            Därmed skulle alla svenska regeringar plötsligt betraktas som
            arroganta eftersom de inte har levt upp till bokstaven i lagen
            om offentlig upphandling vid olika tidpunkter. I annat fall förfaller
          </note>
          <note>
            Unckels uttalande till att vara allmänt politikergnäll, vilket
            kanske inte är värdigt en ordförande i KU.
          </note>
          <note>
            Likadant är det när det gäller Telia och Telenor.
          </note>
          <note>
            Vi ska återkomma och diskutera det senare. Visst - vi har inte
            granskat Björn Rosengrens famösa uttalande om karakteristiken
            av den norska staten. Men man kan inte säga att det är ett uttryck
            för arrogans när regeringen hävdar svenska intressen i en konflikt
            med en annan stat i en affär. Att regeringen hävdar att affärsmässiga
            principer ska ligga till grund för affären är ju en politisk uppfattning.
          </note>
          <note>
            Den borgerliga reservationen är, vilket jag ska visa senare under
            debatten, egentligen ganska obegriplig. Den utgår från värderingar
            och är ett politiserande aktstycke och inte ett konstitutionellt
            aktstycke.
          </note>
          <note>
            Samma sak gäller egentligen utnämningsmakten.
          </note>
          <note>
            Som Mats Einarsson senare kommer att visa var de höga statliga
            tjänsterna förr i världen ett överklassreservat. Går vi lite längre
            tillbaka var de ett adelsprivilegium. Men nu är det ofta folk
            som åtminstone har en varierad social bakgrund. En del beskriver
            det som att de har gjort en klassresa innan de kommer dit. De
            representerar t.ex. bonderörelsen eller arbetarrörelsen och har
            sina rötter där.
          </note>
          <note>
            Detta retar naturligtvis Moderata samlingspartiet, som ju inte
            kan befria sig från att vara överklassens parti. Men det är inte
            uttryck för någon arrogans att regeringen utser folk. Man får
            verkligen leva med frågan om man lever upp till det som står i
            den moderata reservationen, nämligen att stödpartier har fått
            många utnämningar. Det är framför allt Centerpartiet som har fått
            det och varit ett stödparti. Vi andra är samarbetspartier.
          </note>
          <note>
            Men om detta skulle vara skäl att avsätta alla generaldirektörer,
            så kan jag tänka mig att det blir problem i ett framtida borgerligt
            regeringssamarbete.
          </note>
          <note>
            Men det får väl lösas på den borgerliga kanten.
          </note>
          <note>
            Det är alltså, fru talman, viktigt att vi håller tungan rätt
            i mun när vi diskuterar granskningen och inte i onödan skärper
            den polemiska tonen. Granskningen i sig har ett utomordentligt
            värde - riksdagen kan visa på när fel begås och tala om vilka
            gränser och regler som gäller. Det är egentligen tråkigt att regeringen
            inte är företrädd här och sitter på plats och lyssnar och tar
            emot de synpunkter som kommer fram i granskningsdiskussionen.
          </note>
          <note>
            Fru talman! Jag har varit med i några granskningsdebatter. Det
            är konstigt, men man glömmer alltid något. Årets granskning har
            blivit ganska bra, och det är inte minst tack vare den utomordentligt
            skickliga personal som konstitutionsutskottet har till hjälp.
            Jag har blivit den som har fått påpeka detta vid flera tillfällen,
            och jag får väl ta det som en god tradition att jag återigen får
            rikta ett tack till utskottets personal. Den har gjort att denna
            sakliga och kvalitativt goda produkt som detta betänkande utgör
            har kommit till stånd. Jag yrkar på godkännande av utskottets
            anmälan i betänkandet och avslag på alla reservationer.
          </note>
          <note>
            I detta anförande instämde Göran Magnusson (s).
          </note>
          <note type="speaker">
            Anf. 8 PER UNCKEL (m) replik:
          </note>
          <note>
            Fru talman! Jag hade väl kanske inte räknat med att Kenneth Kvist
            skulle dra samma principiella slutsatser av granskningsbetänkandet
            som jag gör. Av det sista ärendet som utskottet har redovisat
            framgår det att det finns ett nära samarbete mellan socialdemokratin
            och Vänsterpartiet. Det känns i Kenneth Kvists inlägg som att
            detta samarbete går igen också i kammaren i dag.
          </note>
          <note>
            Det var uppenbarligen känsligt, det här med arrogansen. Ett annat
            sätt att uttrycka samma sak är att säga att ett intryck tränger
            sig på av en regering som är sig själv nog. Jag säger inte detta
            för att söka polemisk strid utan för att varna. När en regering
            börjar bli sig själv nog och inte uppvisar den känslighet som
            en regering på parlamentarisk bas bör uppvisa, då rör man sig
            ut mot en farlig zon av maktutövningen.
          </note>
          <note>
            Jag kan använda ett par av de exempel som Kenneth Kvist anförde
            i motsatt riktning. Det främsta är
          </note>
          <note>
            Österrikefrågan. Visst kan man beskriva det som att situationen
            var ny. Men en regering som är känslig funderar inför en ny situation
            en, två, tre och fyra gånger på vad denna nya situation i så fall
            kräver.
          </note>
          <note>
            En regering som förstår att man ska samråda med andra enligt
            grundlagen säger: Hur ska vi nu hantera detta för att kunna hantera
            den nya situationen? Den meddelar inte att man över huvud taget
            inte tänkte på saken. Här ligger beviset för arrogansen i öppen
            dag.
          </note>
          <note>
            När denna bastion inte längre höll, säger man att tiden inte
            räckte till trots att det inför utskottet har visats att andra
            länder hann med mer än den svenska.
          </note>
          <note>
            Förstå detta, Kenneth Kvist, och ta varning och berätta för samverkanspartierna
            vilka slutsatser varningen bör leda till.
          </note>
          <note type="speaker">
            Anf. 9 KENNETH KVIST (v) replik:
          </note>
          <note>
            Fru talman! Vi bör hyfsa debatten något. Det var inte någon företrädare
            för regeringen som sade att man inte tänkte på saken. Det var
            en tjänsteman i
          </note>
          <note>
            Regeringskansliet som tog som självkritik att man borde ha påpekat
            detta för regeringen, men faktiskt inte tänkte på det.
          </note>
          <note>
            Varför gjorde man inte det? Jo, därför att man upplevde att det
            var väldigt knappt om tid och att
          </note>
          <note>
            Sverige snabbt måste positionera sig till ett förslag från Portugals
            statsminister. Man skulle kunna bli det enda EU-land, förutom
            Österrike, som inte var med på vagnen. Denna politiska bedömning
            fick ske snabbt och ett uttalande göras fort utan att man hann
            med detta.
          </note>
          <note>
            Detta är en situation som vi måste problematisera och som vi
            inte behöver vulgarisera.
          </note>
          <note>
            Jag reagerar mot talet om arrogans. Det finns säkert maktfullkomlighet
            både här och där i maktens korridorer var de än finns. Det ska
            vi naturligtvis granska. Men det är så lättköpt. Man målar upp
            en bild av den nuvarande regeringen, nämligen att den skulle präglas
            av att vara sig själv nog och vara arrogant, och stryker den bilden
            medhårs.
          </note>
          <note>
            Om vi läser vårt betänkande och reservationerna finns det inget
            belägg för något så starkt omdöme.
          </note>
          <note>
            Det är viktigt att konstatera.
          </note>
          <note type="speaker">
            Anf. 10 PER UNCKEL (m) replik:
          </note>
          <note>
            Fru talman! Kenneth Kvist måste ha tappat minnet något i fråga
            om hur statsråden har sett på Österrikeaffären. Utrikesministern
            har inför vårt gemensamma utskott medgivit att man inte tänkte
            på att kalla Utrikesnämnden. Här ligger själva nyckelfrågan. En
            regering som inte ens inser sina författningsmässiga förpliktelser
            är på det sluttande planet. Denna regering behöver upplysas av
            ett utskott som vårt att här gäller det att hålla sig till lag
            och författning och spela enligt de regler som vi har varit ense
            om ska gälla för demokratins utövande i vårt land.
          </note>
          <note>
            Det andra exemplet, som jag inte hann med i min förra replik,
            gäller utnämningsmakten.
          </note>
          <note>
            Landets statsminister medger inför utskottet att det är naturligt
            att förtjänst och skicklighet vid tillsättning av statliga ämbeten
            i högre utsträckning kommer att kunna appliceras på socialdemokrater
            och centerpartister än på andra. Det medger statsministern.
          </note>
          <note>
            Det ger mig skäl att understryka att detta också är uttryck för
            en regering som har tappat perspektiven på vad den svenska författningen
            säger om vår förvaltningstradition.
          </note>
          <note>
            Kenneth Kvist påpekar att vi har rört oss bort ifrån ett adelsprivilegium
            vid tillsättningen av statliga tjänster. Ser inte Kenneth Kvist
            att statsministerns uttalande leder fram till ett nytt adelsprivilegium,
            men i partipolitikens hägn?
          </note>
          <note>
            Vi ska varken ha adel eller partipolitik. Vi ska ha det författningen
            säger, nämligen de bästa männen och kvinnorna som kan sköta de
            ämbeten som den svenska staten behöver ha tillsatta.
          </note>
          <note>
            Man ser inte det som står i blixtbelysning i utskottets handlingar
            - här riktar jag mig även till Kenneth Kvist. Man ser inte de
            problem som maktutövningen uppenbarligen just nu rymmer inom sig.
          </note>
          <note type="speaker">
            Anf. 11 KENNETH KVIST (v) replik:
          </note>
          <note>
            Fru talman! Om man ska diskutera frågan om utnämning realistiskt
            är det ju så att regeringen äger att utnämna, och den ska göra
            det efter förtjänst och skicklighet. Det finns inget fall där
            man konkret kan belägga att man inte har tagit hänsyn till förtjänst
            och skicklighet.
          </note>
          <note>
            När det finns många personer i landet som har likartad förtjänst
            och skicklighet kan det smyga sig in en politisk värdering. Det
            är inte bra, men det kan det göra. Det tror jag inte är unikt.
            Det skulle vara mycket intressant att se, där den politiska färgen
            är noterbar, hur det var under det borgerliga regeringsinnehavets
            tid. Nu går det inte att se eftersom det är en stor politisk spridning
            på de människor som utsetts till de tjänster som ligger under
            utnämningsmakten. Jag tror att samma kritik som möjligtvis skulle
            kunna riktas nu, kanske skulle ha kunnat riktas då.
          </note>
          <note>
            Det är problematiskt, och öppenheten vid utnämningar skulle kanske
            kunna vara större. Icke desto mindre är det, enligt vår grundlag,
            regeringen som styr riket. Regeringen har under sig verk som ska
            vara självständiga. Riksrevisionsverket är inget undantag, utan
            har samma position som övriga verk. Det är då naturligt att regeringen
            har en utnämningsmakt. Så måste det vara. Det är ju egentligen
            bara därigenom som regeringen styr riket.
          </note>
          <note>
            Jag tror inte att man kan säga på någon saklig grund att det
            är värre eller mer av politiskt gynnande av de egna nu än det
            har varit under tidigare regeringar.
          </note>
          <note type="speaker">
            Anf. 12 INGVAR SVENSSON (kd):
          </note>
          <note>
            Fru talman! Jag ska börja med ett citat ur Grönköpings Veckoblad:
            Sanningen har sin givna plats även i politiken, men den får givetvis
            icke drivas så långt att den motverkar våra mer övergripande syften.
          </note>
          <note>
            Den som står för det här citatet är stadsrådet Joel
          </note>
          <note>
            Eriksson i Grönköping. Det publicerades för något år sedan.
          </note>
          <note>
            Under vårens utfrågningar inför konstitutionsutskottet har man
            ibland fått en känsla av att de där övergripande syftena varit
            lite väl mycket närvarande.
          </note>
          <note>
            Inom det politiska livet är det inte ovanligt att vi träffar
            på en del människor som är beredda att säga vad som helst för
            att åstadkomma en effekt. I likhet med Carl Hammarén kan vi i
            bästa fall möjligen, möjligen hoppas på att det skulle kunna omfatta
            även sanningen.
          </note>
          <note>
            Men man får försöka vara glad i alla fall. Allt som sagts i KU-utfrågningarna
            har ju inte varit lögn, även om en del tycks sakna sjukdomsinsikt
            i ämnet, så att säga.
          </note>
          <note>
            Fru talman! Salig drottning Kristina hade troligen rätt när hon
            medicinerade i frågan: Man bör säga sanningen, men alla sanningar
            böra icke sägas.
          </note>
          <note>
            Det är väl en instruktionsskyldighet som alla nyblivna politiker
            och även tjänstemän borde utsättas för från sina äldre kamrater.
            Möjligen skulle man också kunna tänka sig att vi alla fortlöpande
            höll oss underrättade om detta, för att nu citera något ur regeringsformen.
            Vi kan ju ha tappat bort den tidigare instruktionen på vägen.
            Det kanske är lika lätt att göra det som att glömma bort att diarieföra
            brev.
          </note>
          <note>
            Fru talman! Sanningen är ju faktiskt inte något som kan upphandlas
            på vilket sätt som helst. Den finns ju där helt enkelt, helt oberoende
            av lagen om offentlig upphandling.
          </note>
          <note>
            Fru talman! Konstitutionsutskottet är ingen sanningskommission.
            När utskottet samlar material för att få bakgrund till regeringens
            olika ageranden kan ibland allmänheten bibringas uppfattningen
            att vi har uppgiften att reda ut alla motstridiga påståenden som
            framförs i det material vi får in eller i de utfrågningar vi gör.
          </note>
          <note>
            Men så är inte fallet. Det är bara de påståenden som har relevans
            för vår granskning av regeringen som vi egentligen är intresserade
            av, eller för att vara helt korrekt - borde vara intresserade
            av. Det gäller alltså huruvida de kan peka på hur regeringen har
            agerat i förhållande till grundlagarna och i förhållande till
            övrigt regelverk.
          </note>
          <note>
            Fru talman! Om det t.ex. är så att en minister säger till en
            verkschef att vederbörande saknar sjukdomsinsikt, och de två har
            olika uppfattningar om i vilket sammanhang påståendet framförs
            så är det föga troligt att det ligger inom KU:s granskningsuppgift
            att reda ut sammanhanget. Möjligen skulle man i marginalen förstås
            kunna fundera omkring att om en minister hävdar att någon saknar
            sjukdomsinsikt så kan det kanske tyckas lite märkligt att samma
            minister anser att den tilltalade ändå har den förtjänst och skicklighet
            som regeringsformen föreskriver. Men det är mer i marginalen.
          </note>
          <note>
            Fru talman! Konstitutionsutskottet framstår ibland i den allmänna
            debatten som ett digitalt forum, dvs.
          </note>
          <note>
            ett där det bara finns ettor och nollor. Det är vi som har rätt
            och de andra som har fel, så att säga. Det är min uppfattning
            att så är det faktiskt inte.
          </note>
          <note>
            Visst, vi är alla människor. När jag för ca 30 år sedan läste
            lite socialpsykologi så fick jag lära mig en del om selektiv perception.
            Vi selekterar informationen som möter oss utifrån det grundläggande
            synsätt som vi tidigt lagt oss till med. Och det konstitutionella
            felet - ursäkta vitsen - har vi alla. Vi i oppositionen söker
            förstås extra medvetet eller omedvetet efter fel på regeringen,
            och de som stöttar regeringen har lite mer överseende med eventuella
            felsteg. Men även när vi skiljer oss åt i slutsatserna har vi
            oftast gjort en grundlig gemensam analys.
          </note>
          <note>
            Fru talman! Vid presskonferensen när vi presenterade det betänkande
            som vi i dag diskuterar sade jag att det finns ett seriöst och
            konstruktivt samtalsklimat i utskottet och att detta präglade
            vårens betänkande.
          </note>
          <note>
            Och jag menar det. Så är det. Jag tror att det är väldigt bra
            för utskottets anseende som granskare av regeringen. Detta har
            ju även andra varit inne på tidigare.
          </note>
          <note>
            Jag hoppas, fru talman, att det klimatet kan hållas vid liv i
            fortsättningen också. Jag hoppas också att det grönköpingska stadsrådet
            Joel Erikssons synpunkter på sanningens förhållande till de övergripande
            syftena i framtiden också kommer på skam.
          </note>
          <note>
            Fru talman! Kammaren är ju ett retorikens forum.
          </note>
          <note>
            I debatten i dag kommer vi nog att få se ett antal debattsåpbubblor,
            som förmodligen inte kommer att få något retorikpris. Men detta
            förtar inte den samlade bedömningen av utskottets arbete att det
            blir så i debatten.
          </note>
          <note>
            Fru talman! Vi har enats om flera kritiska synpunkter på olika
            ageranden på regeringssidan.
          </note>
          <note>
            Finansministern tycks ha saknat insikt - alltså vanlig insikt
            - om hur det egentligen ligger till med tryckfrihetsförordning
            och sekretesslag när det gäller diarieföring av brev. Visst, till
            hans försvar kan sägas att han var ny som minister. Men han var
            sannerligen inte ny i politiken, och även landstingsråd och verkschefer
            måste ju följa reglerna om diarieföring för att offentlighetsprincipen
            ska kunna upprätthållas.
          </note>
          <note>
            Utskottet är också enigt i sina skrivningar om att utnämningarna
            av t.ex. verkschefer måste ske inom rimlig tid mellan utnämning
            och tillträde. Vi noterar speciellt när det gäller förordnandet
            av chef för Riksrevisionsverket att dröjsmålet var obefogat.
          </note>
          <note>
            Fru talman! Den upphandling som regeringen gör av externa tjänster
            har kritiserats för ofullständigheter i vissa granskade fall -
            även detta i full enighet.
          </note>
          <note>
            Utskottet har också granskat statsrådens uttalanden i vissa sammanhang
            och vi påpekar och upprepar att det finns anledning till restriktivitet
            med uttalanden som kan tolkas som ingrepp i myndigheternas verksamhet.
          </note>
          <note>
            Fru talman! Kristdemokraterna står bakom enbart två reservationer
            som fogats till betänkandet. Det gäller dels Österrikefrågan och
            Utrikesnämnden, dels icke-instruktionerna i Telia-Telenor-affären.
            Till dem återkommer vi i särskilda debatter. Men det är intressant
            att notera att grunden för denna vår kritik i båda fallen bygger
            på passivitet från regeringens sida - helt enkelt brist på handlingskraft.
          </note>
          <note>
            Fru talman! KU:s granskning av regeringen får ju inte några rättsliga
            effekter även om vi framför kritik på några punkter. Vår granskning
            är egentligen ett fortlöpande led i den offentliga debatten kring
            hur regeringen sköter sitt uppdrag utifrån de begränsningar som
            grundlagarna anger och det regelverk som vi har för regeringens
            agerande. En väl genomförd KU-
          </note>
          <note>
            granskning är den bästa preventiva åtgärden för att regeringen
            ska vilja agera på ett korrekt sätt i förhållande till regelverket.
            Konstitutionsutskottet har alltså
          </note>
          <note>
            - oavsett vad dess kritiker säger - en viktig och betydelsefull
            uppgift i sin granskning av regeringen. Det är också en viktig
            del i det tillitsskapande arbete som är nödvändigt för en fungerande
            demokrati.
          </note>
          <note>
            Fru talman! Jag vill instämma i Kenneth Kvists beröm av kansliets
            arbete. Det är ofta väldigt tungt och jobbigt, och med mycket
            övertid. Jag vill också passa på att tacka för att vi har ett
            väl fungerande presidium i utskottet.
          </note>
          <note type="speaker">
            Anf. 13 ÅSA TORSTENSSON (c):
          </note>
          <note>
            Fru talman! Kontrollmakten är fundamental för att demokratin
            ska fungera väl. Utgångspunkten är att alla offentliga beslutsfattare
            som utövar makt ska kontrolleras.
          </note>
          <note>
            Konstitutionsutskottets uppgift är att granska statsrådens tjänsteutövning
            och regeringsärendenas handläggning. Utgångspunkten är att alla
            som utövar offentlig makt ska kontrolleras. Det är viktigt med
            en löpande granskning som upprepas år efter år.
          </note>
          <note>
            Jag tycker att denna granskning är ett mål i sig, utan att det
            därmed är ett mål att finna felaktigheter som leder till kritik
            mot ansvarigt statsråd.
          </note>
          <note>
            Det är ett värde i sig att den som utövar makt och har makt att
            besluta också vet att besluten och tjänsteutövningen granskas.
            Granskningen i sig är ett viktigt demokratiskt instrument som
            måste hanteras med mycket stor respekt och varsamhet.
          </note>
          <note>
            Det sägs ofta att detta hänger på om vi som granskare kan hålla
            fast vid granskningens konstitutionella karaktär. Det innebär
            att vi som ledamöter i KU ska hålla politiska värderingar vid
            sidan om.
          </note>
          <note>
            Jag måste också konstatera, efter några år i konstitutionsutskottet,
            att det naturligtvis är mycket begärt att inte komma fram till
            olika ståndpunkter på grund av just olika politiska tillhörigheter.
            Men trots allt, utan att ha så stor erfarenhet av granskningsärendena,
            så måste jag som representant för Centerpartiet säga att jag har
            en stor respekt för det öppna förhållande som hela utskottet har
            gentemot den regeringsmakt som vi är satta att granska.
          </note>
          <note>
            Fru talman! All offentlig makt utgår ifrån folket, och riksdagen
            är dess främsta företrädare. Riksdagens företrädare i konstitutionsutskottet
            har till uppgift att granska makten, men ej att vara domstol.
            Den granskning som konstitutionsutskottet är satt att genomföra
            är till för att förebygga missbruk av makt.
          </note>
          <note>
            En bra genomförd granskning har till uppgift att utveckla demokratin
            och försöka utveckla dess arbetsformer samt att vara uppmärksam
            på att det konkreta maktutövandet också förändras över tid.
          </note>
          <note>
            Därför är dagens debatt en viktig del i uppdraget att ständigt
            återvinna de demokratiska värdena och ständigt göra nya och överraskande
            granskningar av den makt som är beroende av folkets vilja.
          </note>
          <note>
            I dagens granskning återfinns ett flertal ärenden som från utskottets
            sida har granskats men ej markerats som något konstitutionellt
            avvikande eller anmärkningsvärt. Jag vill påstå att det är lika
            viktigt att på detta sätt avgöra och redovisa att makten har rätt
            att både hantera och agera på eget mandat, utan att det för den
            skull är konstitutionellt fel - trots att det politiskt kan vara
            mycket anmärkningsvärt.
          </note>
          <note>
            Jag vill dock påpeka att för att granskningen ska vara och bli
            effektiv krävs en mångfald av granskare.
          </note>
          <note>
            Som centerpartist vill jag säga att mångfalden av medier är mycket
            viktig, och antagligen det avgörande för att granskningen ska
            bli effektiv och också nå resultat.
          </note>
          <note>
            Dagens granskning visar också vikten av att granskningen faktiskt
            får ha sin tid. Ibland kan det vara av värde att ärenden t.o.m.
            ligger till sig. Jag måste i ärlighetens namn säga att det är
            en åsikt som jag har tagit till mig efter den här hanteringen.
            Det är svårt att avgöra vid själva anmälningsförfarandet vilket
            ärende som i slutändan är konstitutionellt viktigt.
          </note>
          <note>
            Årets granskning innehåller ett flertal ärenden som medialt fått
            en oerhört stor uppmärksamhet, men vars konstitutionella karaktär
            ändrat sig under utskottets hantering och utfrågning. Så har t.ex.
            skett vad gäller regeringens utövande av utnämningsmakten och
            ansvar för chefstillsättningar.
          </note>
          <note>
            Fru talman! Även om ärendena inte ska debatteras i inledningen
            vill jag ändå lyfta fram några ärenden utifrån Centerpartiets
            ställningstaganden. Det gäller regeringens skyldighet att överlägga
            med Utrikesnämnden som också fått en annan karaktär än vad själva
            mediedebatten inledningsvis stod för.
          </note>
          <note>
            Fru talman! Vi i Centerpartiet anser att granskningens första
            ärende om regeringens skyldighet att överlägga med Utrikesnämnden
            i ett långsiktigt demokratiskt perspektiv kanske är det viktigaste
            ärendet som vi i dag hanterar. Jag ska inte fördjupa mig i ärendet,
            men det är ett exempel på det jag inledningsvis sade, nämligen
            att maktens arbetsformer ständigt ändras över tiden. Därmed är
            en löpande och återkommande granskning väldigt avgörande för att
            kunna få den här belysningen.
          </note>
          <note>
            Anmälaren ifrågasätter om inte regeringens handlande borde ha
            föregåtts av överläggningar i
          </note>
          <note>
            Utrikesnämnden. Ärendet visar hur det svenska medlemskapet i
            EU ställer stora krav på nya arbetsformer. Vi måste vara uppmärksamma
            på att ärenden med stämpeln brådskande, som i fallet Österrike,
            inte får innebära att man bortser från krav på överläggningar
            med Utrikesnämnden.
          </note>
          <note>
            Ärendets anmälan visar vikten av att just finna arbetsformer
            så att EU-medlemskapet inte blir ett redskap eller en ursäkt för
            att bortse från svenska konstitutionella krav. Vi i Centerpartiet
            anser inte att brådskan var nödvändig och inte heller att statsministern
            och utrikesministern med rätta kan hänvisa till kravet på snabbhet
            och att det var många länder inblandade i det här fallet. De involverade
            statsråden, som faktiskt ansåg att ärendet var av större utrikespolitisk
            vikt, borde ha varit mycket uppmärksamma på kravet på överläggningar
            med övriga svenska partier.
          </note>
          <note>
            Jag återkommer i detta ärende senare då ärendet i sig har flera
            dimensioner som Centerpartiet politiskt har tagit hänsyn till.
            Centerpartiet har i detta ärende ställt sig bakom den reservationsskrivning
            som anger att statsråden Göran Persson och Anna Lindh har underlåtit
            att i tid hålla Utrikesnämnden underrättad och att detta inte
            kan vara förenligt med bestämmelserna i regeringsformen.
          </note>
          <note>
            Ett ärende som förekommit i mediedebatten under lång tid och
            nästan haft karaktär av TV-drama är ärendet om näringsminister
            Rosengrens tjänsteutövning i samband med Telia-Telenor-affären
            och om regeringens hantering av samarbetet äventyrat stora belopp
            av skattebetalarnas pengar. Här anser Centerpartiet att majoritetens
            ställningstagande inte gått tillräckligt långt. Centerpartiet
            ställer sig därmed bakom den reservationsskrivning som anger att
            regeringen måste anses haft skyldighet att tillse att avtalet
            fullföljdes.
          </note>
          <note>
            Fru talman! Även om debatten inledningsvis har haft ett annat
            tonläge, tycker jag att KU:s granskning på ett bra sätt visar
            en enighet i de flesta bedömningar. Det är bra. Det finns dock
            några avvikande ståndpunkter där Centerpartiet ansett att majoritetsskrivningen
            inte gått tillräckligt långt.
          </note>
          <note>
            Fru talman! För de intresserade vill jag uppmärksamma att KU:s
            granskningsbedömning på ett mycket rakt och öppet sätt har kritiska
            formuleringar även om
          </note>
          <note>
            Centerpartiet ibland har kommit till en annan slutsats och därmed
            valt en annan formulering. Jag tror att det är värdefullt för
            konstitutionsutskottets fortsatta arbete. Det har ju ett antal
            talare sagt tidigare också.
          </note>
          <note type="speaker">
            Anf. 14 HELENA BARGHOLTZ (fp):
          </note>
          <note>
            Fru talman! Konstitutionsutskottets granskning -
          </note>
          <note>
            konstitutionellt värn eller politiskt redskap? Det är titeln
            på en intressant uppsats som lades fram 1998
          </note>
          <note>
            vid statsvetenskapliga institutionen vid Uppsala universitet.
            Författaren heter Lars Davidsson.
          </note>
          <note>
            I mitt inledningsanförande vill jag ta upp hans synpunkter på
            de senaste årens KU-granskningar innan jag översiktligt kommer
            in på några av de frågor som är föremål för årets granskning.
          </note>
          <note>
            Författaren har studerat olika aspekter på KU:s granskning under
            20 år med början riksmötet 1975/76
          </note>
          <note>
            och fram t.o.m. riksmötet 1995/96. Hans syfte har varit att försöka
            klarlägga om granskningen främst varit konstitutionell och juridisk
            eller politisk till sin natur.
          </note>
          <note>
            KU:s granskning består ju av två delar. Det handlar dels om initiativet
            till granskningen, dels om genomförandet av granskningen. De här
            båda komponenterna behandlar han var för sig, eftersom det i realiteten
            rör sig om två skilda fenomen. Det gäller dels riksdagsledamöternas
            benägenhet att använda anmälningsförfarandet för politiska syften,
            dels utskottsledamöternas benägenhet att lägga politiska aspekter
            på granskningen av konstitutionaliteten i agerandet hos dem som
            är föremål för granskningen.
          </note>
          <note>
            Anmälningarna till KU får ju ofta uppmärksamhet i massmedierna.
            Det här avspeglas ofta i att anmälningarna är knutna till dagspolitiska
            händelser. Så är det också i samband med årets granskningar.
          </note>
          <note>
            Anmälningarna lämnas in under hela riksdagsåret och är alltså
            knutna till det ärende de berör, men granskningens resultat presenteras
            bara en gång om året. Författaren menar att detta medför att anmälningarna
            är tacksamma politiska instrument - det kostar ju ingenting att
            lämna i en anmälan. Det ger publicitet för anmälaren och negativ
            publicitet för den anmälda. Resultatet, i de fall det inte visar
            sig överensstämma med anmälarens anklagelser, riskerar inte heller
            att få lika stort genomslag som anmälan får, eftersom resultatet
            publiceras långt efter det att ärendet har förlorat sin koppling
            till dagspolitiken.
          </note>
          <note>
            Av uppsatsen framgår också att effektiviteten i anmälningarna
            är mycket låg, dvs. det är ovanligt att ett ärende leder till
            kritik mot den som granskas. Det kan ju med andra ord verka tämligen
            improduktivt att använda anmälningarna med tanke på att de ska
            leda till kritik som skadar statsrådet eller regeringen politiskt.
          </note>
          <note>
            Andelen eniga frianden under den studerade perioden var i förhållande
            till den totala ärendemängden hög, och så är det ju också i år.
          </note>
          <note>
            Men jag tycker att det är intressant att författaren också konstaterar
            att trots de ymnigt förekommande politiska anmälningarna bemödar
            sig anmälaren i den övervägande delen av fallen att försöka göra
            någon form av konstitutionell koppling.
          </note>
          <note>
            När det sedan gäller den andra delen av granskningen - den som
            handlar om genomförandet, dvs.
          </note>
          <note>
            den uppgift som vi KU-ledamöter har - drar författaren, utifrån
            data i sin studie, den slutsatsen att KU:s granskning av statsrådens
            tjänsteutövning kan klassificeras som i huvudsak konstitutionell
            snarare än politisk.
          </note>
          <note>
            Det största måttet på om granskningen varit opolitisk och konstitutionellt
            inriktad har varit graden av enighet i utskottets granskningsbetänkanden,
            menar författaren. Resonemanget bakom detta är att så snart en
            part vill blanda in politiska överväganden i betänkandet kommer
            enigheten att försvinna, eftersom utskottet är parlamentariskt
            sammansatt och således består av en samling politiska motståndare.
            Men till detta kan ju komma fall där utskottets ledamöter gjort
            en konstitutionell bedömning av ärendet och kommit till olika
            slutsatser.
          </note>
          <note>
            Sammanfattningsvis menar författaren att KU utför en i huvudsak
            opolitisk granskning. Han ger alltså utskottet ett gott G eller
            kanske t.o.m. ett VG.
          </note>
          <note>
            Han ifrågasätter om enigheten skulle bli radikalt större om utskottets
            uppgifter skulle övertas av jurister. Det är ju någonting som
            har framförts vid olika tillfällen.
          </note>
          <note>
            Fru talman! Den här uppsatsen gör enligt min mening en bra analys
            och beskrivning av KU:s granskning under en viktig tioårsperiod
            med regeringar av olika politiska kulörer. Det är skälet till
            att jag inför den fortsatta granskningsdebatten i dag vill rapportera
            om studiens slutsatser till mina kolleger i riksdagen.
          </note>
          <note>
            Fru talman! Förra årets granskningsdebatt kom ju mest att handla
            om det ärende som rörde regeringens agerande vid Europadomstolens
            prövning av målet mellan Torgny Gustafsson och svenska staten.
            Vi var många ledamöter som med rätta var upprörda över det sätt
            som ärendet har hanterats av facket och regeringen. Den granskningsdebatt
            vi håller i dag kan tyvärr inte omfatta det som blir årets största
            och svåraste granskningsuppgift, nämligen den som handlar om statsministerns
            Sydafrikasatsning.
          </note>
          <note>
            Men det finns ändå andra stora frågor att behandla i dag. Jag
            vill först peka på Telia-Telenor-affären, där
          </note>
          <note>
            Folkpartiledaren Lars Lejonborg står som anmälare.
          </note>
          <note>
            Den här frågan har föranlett en lång och intensiv debatt i utskottet
            där meningarna går mycket tydligt isär mellan de borgerliga å
            ena sidan och s, v och mp å andra sidan. Vi från den borgerliga
            kanten anser att
          </note>
          <note>
            Björn Rosengren inte har uppfyllt sitt ansvar som statsråd och
            chef för Näringsdepartementet när det gäller att vårda aktieägaravtalet.
            Han förtjänar därför kritik för sitt sätt att sköta, eller snarare
            att inte sköta
          </note>
          <note>
            Telia-Telenor-affären. Jag kommer att utveckla det närmare när
            den frågan kommer upp.
          </note>
          <note>
            Folkpartiet delar en reservation med moderaterna när det gäller
            kulturminister Marita Ulvskogs handläggning av frågan om subventioner
            för digitalavkodare. Frågan gäller om statliga medel används på
            ett sätt som står i strid med KU:s tidigare uttalande om detta.
          </note>
          <note>
            Jag vill också nämna den borgerliga reservationen rörande regeringens
            skyldighet att överlägga med
          </note>
          <note>
            Utrikesnämnden. Statsministerns och utrikesministerns sätt att
            helt nonchalera, ja inte ens tänka på kontakterna med ledamöterna
            i Utrikesnämnden eller ens partiledarna i den här viktiga frågan
            om EU:s bojkott av Österrike är verkligen upprörande.
          </note>
          <note>
            Jag utvecklar senare i debatten min kritik i de här frågorna.
            Jag står naturligtvis bakom samtliga Folkpartireservationer, men
            nöjer mig med att yrka på godkännande av anmälan i reservationerna
            1 och 4.
          </note>
          <note>
            I detta anförande instämde Åke Sandström (c).
          </note>
          <note type="speaker">
            Anf. 15 KENNETH KVIST (v) replik:
          </note>
          <note>
            Fru talman! Det var en påpasslig och intressant redovisning som
            Helena Bargholtz gjorde av den akademiska uppsatsen från Uppsala.
          </note>
          <note>
            Det är viktigt att anmälningarna till konstitutionsutskottet
            inte är politikens förlängning - man förlorar en politisk fråga
            och sedan anmäler man den till KU
          </note>
          <note>
            därför att man vill fortsätta och skapa massmediala poänger.
            Det har säkert förekommit.
          </note>
          <note>
            Samtidigt vill jag betona att det är oerhört viktigt att ledamöter
            tillsammans är vaksamma och naturligtvis anmäler så mycket som
            möjligt, gärna fler än de regelmässigt ca 30 anmälningar som KU
            får. Men då måste man tänka på att det ändå ska ha en konstitutionell
            substans.
          </note>
          <note>
            Jag tänkte på detta med politiserande anmälningar. Telia-Telenor-affären
            karakteriserade Helena
          </note>
          <note>
            Bargholtz själv i utfrågningen med orden: Detta är anmält därför
            att det är vår absoluta övertygelse att det politiska systemet
            i princip inte är lämpat för att utöva företagsledning och företagsägande.
            Bakgrunden till Folkpartiets anmälning av Telia-Telenorärendet
            är deras politiska ståndpunkt och synpunkter på staten som företagare.
            Den är egentligen inte en konstitutionell anmälan utan just precis
            en sådan där politikens förlängning som Helena Bargholtz förtjänstfullt
            drog fram och visade förekommer när det gäller anmälningar.
          </note>
          <note type="speaker">
            Anf. 16 HELENA BARGHOLTZ (fp) replik:
          </note>
          <note>
            Fru talman! Jag vill konstatera att riktigt rätt citerar inte
            Kenneth Kvist mig. Jag har själv tittat på det här, och jag kommer
            att utveckla det när vi kommer till det ärendet. Som mycket klart
            framgår av anmälan om granskning handlar det om att veta hur det
            här har gått till och ansvaret för detta, och det är en politisk
            fråga. Att det sedan också finns med att vi inte gillar det här
            är självklart. Men jag vill framhålla att det inte är grunden
            för anmälan. När detta beslut var fattat av riksdagens majoritet
            var det självklart från den borgerliga sidan att det här måste
            skötas på ett konstitutionellt riktigt sätt.
          </note>
          <note type="speaker">
            Anf. 17 KENNETH KVIST (v) replik:
          </note>
          <note>
            Fru talman! Vi ska väl inte kriarätta varandra.
          </note>
          <note>
            Men om jag läser innantill och citerar alldeles exakt så sade
            Helena Bargholtz: "Ett av skälen till att Folkpartiet vill ha
            denna KU-prövning är vår absoluta övertygelse om att det politiska
            systemet i princip inte är lämpat för att utöva företagsledning
            och företagsägande."
          </note>
          <note>
            Det må vara Folkpartiets åsikt och den ska naturligtvis Folkpartiet
            föra fram i politiska debatter om principerna för statligt företagandes
            för- eller nackdelar. Det är Folkpartiet opåtalt.
          </note>
          <note>
            Men detta är ju en värdering. Gällande regelverk gör ju statligt
            företagande möjligt. Gällande regelverk, gällande riksdagsbeslut
            är ju sådana att staten faktiskt har en företagsamhet, har företag,
            är ägare till företag och måste utöva sin funktion som ägare.
            Då kan man liksom inte grunda en anmälan på det skälet att man
            ogillar denna politik att staten är ägare till företag. Då har
            man gjort en politisk anmälan och en anmälan som är dåligt konstitutionellt
            funtad.
          </note>
          <note type="speaker">
            Anf. 18 HELENA BARGHOLTZ (fp) replik:
          </note>
          <note>
            Fru talman! När man tittar på anmälan som den är formulerad handlar
            det bl.a. om att man vill få klarhet i ansvarsfrågan kring hur
            det här ärendet har hanterats. Det är det som är det viktiga.
          </note>
          <note type="speaker">
            Anf. 19 PER LAGER (mp):
          </note>
          <note>
            Fru talman! Årets granskning av statsrådens tjänsteutövning och
            regeringsärendenas handläggning har omfattat ett 30-tal ärenden.
            Flera av dessa har inte föranlett något särskilt uttalande av
            utskottet. I andra ärenden har utskottet kunnat ena sig och i
            några förekommer varianter och något mildare kritik från majoriteten
            där den inte ansett att det har gått att kritisera från konstitutionella
            utgångspunkter men där ändå just sådan kritik lämnats av reservanter.
          </note>
          <note>
            I de flesta ärendena råder alltså ett slags samsyn och konstruktiva
            påpekanden som jag menar är väldigt viktigt för oss ledamöter
            i KU när det gäller granskningsbetänkanden - lyckade försök att
            höja granskningen över partipolitikens ståndpunkter. Några fall
            där blockreservationer förekommer är nog, menar jag, exempel på
            något av ett misslyckande i det här avseendet.
          </note>
          <note>
            Det särskilda med KU:s granskningsbetänkande är att vi överlämnar
            det färdigt till riksdagen som formellt egentligen bara tar emot
            eller inte i det rådande skick det är. Men för att få offentlighet
            kring hur vi i
          </note>
          <note>
            KU resonerat i de olika frågorna hanteras granskningen som om
            den vore ett vanligt betänkande med reservationer, debatt, beslut
            och voteringar. Kammarbehandlingen av granskningsbetänkandet är
            i sig en fråga för diskussion.
          </note>
          <note>
            När frågor, fru talman, blir massmedialt heta skapas lätt en
            attackerande och en försvarande sida. Jag själv och Miljöpartiet
            som inte tillhör något politiskt höger- eller vänsterblock kan
            därför i granskningen ta ställning utan särskild lojalitetshänsyn
            till de andra partierna. Det har jag också gjort efter bästa förmåga
            under vårt arbete. Min strävan har varit att enbart försöka se
            till saken och till vårt ansvar. Med tanke på att jag i den rollen
            ibland blivit vågmästare har det inneburit en tredje ståndpunkt
            som kunnat vinna gehör hos majoriteten och sedan vävts in i den
            utskottstext som har blivit majoritetens. Jag har alltså lagt
            mig vinn om att också undvika att dra politiska poänger eftersom
            jag anser att vår huvuduppgift i KU
          </note>
          <note>
            när det gäller granskningen är att göra bedömningar så fria som
            möjligt från just partipolitiken.
          </note>
          <note>
            Fru talman! Konstitutionsutskottets granskningsansvar är grundläggande
            och av stor betydelse för vårt parlamentariska styrelseskick.
            Det är vi alla överens om, och vi arbetar alla i den andan. Därför
            är det också viktigt att vårt arbete håller en hög kvalitet, inte
            minst i de offentliga utfrågningarna.
          </note>
          <note>
            Det har då och då hänt - jag tror att vi alla är skyldiga till
            det - att vi borrat djupare i frågor än som är relevant. Vi hamnar
            på sidospår som leder fel, och vi bromsar kanske inte i tid. Ibland
            upptäcker vi nya huvudspår, som anmälande riksdagsledamot inte
            har tänkt på och som i stället leder oss rätt. Utskotten har möjligheter
            i detta avseende och utnyttjar dem också.
          </note>
          <note>
            Med detta vill jag säga att vi ständigt behöver ställa under
            debatt det sätt på vilket vi genomför vårt arbete och ska tillåta
            oss en hög grad av självkritik.
          </note>
          <note>
            Utskottet är ingen domstol. De som vi frågar ut svarar inte under
            sanningsförsäkran, och vi har inga sanktionsinstrument. Däremot
            ska vi visa på bristerna i regeringens handläggning och effektivitet
            och därmed också på bristerna i demokratin. Det är vår uppgift.
          </note>
          <note>
            Även om vi vid granskningen inte kan konstatera felaktigt handlande
            ur konstitutionell synpunkt och av den anledningen inte kan föra
            fram kritik, kommer utskottet ofta fram till att regeringen hade
            kunnat handla på ett annat och mer förutseende, helt enkelt mer
            kompetent sätt. Det rör sig ofta om brister i planeringen och
            kanske i ledningens helhetssyn. Politiskt tunnelseende och ad
            hoc-lösningar gör regerandet mindre effektivt och mer sårbart
            vad gäller kvaliteten.
          </note>
          <note>
            Det här visar granskningen, och även om det alltså inte är ett
            regelbrott som begås, finns det givetvis ett politiskt pris i
            en annan ända.
          </note>
          <note>
            Det anmälningsärende som vuxit sig störst under vårens granskning
            handlar om Sydafrikasatsningen, och det ärendet har vi tyvärr
            inte hunnit bli färdiga med. För min egen del har just den frågan,
            eftersom
          </note>
          <note>
            Miljöpartiet gjorde anmälningen, framstått som särskilt viktig
            och intressant, men den får vi återkomma till när granskningen
            har avslutats.
          </note>
          <note>
            Den brist inom Regeringskansliet som tydligt framstått i flera
            ärenden och som utskottet enat kritiserar rör upphandlingsförfarandet
            och hur väl lagen om offentlig upphandling följts. Den kritiken
            borde nu snabbt leda fram till ändrade rutiner, som säkrar goda
            marginaler och framstår som ett föredöme för andra myndigheter.
            Jag är övertygad om att upphandlingsfrågorna även i fortsättningen
            kommer att sättas under lupp av förtroendevalda och av samhället
            i övrigt.
          </note>
          <note>
            Fru talman! Vad gäller de övriga ärendena återkommer jag under
            respektive debattavsnitt. Jag väljer medvetet att inte gå upp
            i de ärenden där utskottet varit helt överens eller som kunnat
            läggas till handlingarna utan något särskilt uttalande. I stället
            kommer jag att välja de frågor där jag anser att ytterligare belysning
            kan vara av värde. Jag har inte haft anledning att reservera mig
            i något av granskningsfallen, och det beror på att jag anser att
            olika varianter av berättigad kritik har förts fram där det har
            varit befogat och att jag inte står bakom reservanternas särskrivningar.
          </note>
          <note>
            I övrigt, fru talman, anser jag att regeringen borde vara representerad
            under granskningsdebatten här i kammaren.
          </note>
          <note type="speaker">
            Anf. 20 KENNETH KVIST (v) replik:
          </note>
          <note>
            Fru talman! Jag uppskattar mycket Per Lagers arbete i konstitutionsutskottet.
            Han bidrar med sin lågmälda och eftertänksamma argumentationsteknik
            verksamt till utskottets arbete. Men jag blir en liten aning förtörnad
            när han gör gällande att oförmågan att skilja mellan höger och
            vänster i politiken skulle göra Miljöpartiet särskilt skickat
            för granskningsarbetet. Jag tycker att det är närmast en oförskämdhet
            mot konstitutionsutskottets övriga ledamöter.
          </note>
          <note>
            Visserligen utgår granskningen säkert ibland från lite olika
            syn på statsförvaltningen och på utövandet regeringsmakten, vilket
            är naturligt, men jag tror att vi från alla partier ändå utgår
            från att vi ska granska att regeringen verkligen arbetar under
            lagarna. Därvidlag sticker inget parti ut mer eller mindre än
            något annat, även om vi ser exempel på partipolitiserande reservationer
            o.d. i betänkandet.
          </note>
          <note type="speaker">
            Anf. 21 PER LAGER (mp) replik:
          </note>
          <note>
            Fru talman! Jag vill givetvis inte alls framstå som en person
            som är mer lämplig än alla de andra i KU
          </note>
          <note>
            för det arbete som vi bedriver där. Däremot påpekade jag att
            Miljöpartiets ställning i den svenska politiken gör att vi står
            fria från det ena och det andra politiska blocket, i den här granskningen
            och i många andra frågor. Det gör det lättare för mig som ledamot
            i KU
          </note>
          <note>
            att försöka hålla linjen ren. Vad jag framförde var att jag inte
            har några särskilda lojalitetshänsyn.
          </note>
          <note type="speaker">
            Anf. 22 KENNETH KVIST (v) replik:
          </note>
          <note>
            Fru talman! Den enda lojalitetshänsyn som vi i
          </note>
          <note>
            Vänsterpartiet har i KU gäller att regeringen ska arbeta enligt
            författning och enligt lagar och förordningar. Det är den lojalitet
            som vi känner. Vi har inga lojalitetsband därför att vi i likhet
            med Miljöpartiet råkar samarbeta med regeringen. Det har inte
            heller den socialdemokratiska gruppen i KU. Den står bakom kritiska
            skrivningar på en rad punkter mot den egna regeringen eftersom
            man vårdar sig om författningen.
          </note>
          <note>
            Jag tror inte att man ska inbilla sig att man inte har politiska
            värderingar därför att man menar sig stå mellan de s.k. blocken.
            Sådana värderingar har Miljöpartiet precis som alla andra partier,
            och det är inte vare sig mer eller mindre väl skickat än de att
            försöka utöva en saklig granskning inom konstitutionsutskottet.
          </note>
          <note type="speaker">
            Anf. 23 PER LAGER (mp) replik:
          </note>
          <note>
            Fru talman och Kenneth Kvist! Jag tror att vi alla strävar efter
            denna sakliga belysning och efter att hålla oss helt fria från
            de partipolitiska lojaliteterna.
          </note>
          <note>
            Men i de heta frågorna, där det blir en stor medial uppmärksamhet,
            är det väldigt lätt att hamna i en höger- eller vänsterfåra, där
            det i de här fallen handlar om attack och försvar. Man kan se
            hur partierna lätt faller ut så just i de här svåra fallen.
          </note>
          <note>
            I de flesta fall klarar vi detta, men i de svåra fallen framträder
            lätt den här vänster-höger-skalan, och blocktänkandet blir synligt.
          </note>
          <note type="speaker">
            Anf. 24 GÖRAN MAGNUSSON (s) replik:
          </note>
          <note>
            Fru talman! Per Lager för ett resonemang om
          </note>
          <note>
            Miljöpartiets ovanförstående i förhållande till blockpolitiken.
            Jag tillhör de politiker som tycker att den stenhårda blockpolitiken
            rent allmänt i den svenska politiken har varit en olycka och ett
            bekymmer i många sammanhang. Det känns för mig som socialdemokratisk
            gruppledare i konstitutionsutskottet särskilt angeläget att markera
            att jag inte har den uppfattningen att vi är nedgrävda i respektive
            politiska fåror.
          </note>
          <note>
            Det är inte så att Per Lager befinner sig ovanför dessa påstådda
            skyttegravar och efter moget övervägande utifrån de värderingar
            som Miljöpartiet kan ha i politiken kliver ned i den ena eller
            andra skyttegraven för att avgöra vem som har majoritet.
          </note>
          <note>
            Det är inte det intryck och den uppfattning man ska ha av arbetet
            i konstitutionsutskottet. Där har vi att utifrån trohet eller
            lojalitet till konstitutionen granska det som statsråden har fattat
            beslut om och det sätt på vilket de agerat. Jag tycker inte att
            det ska bli ett bestående intryck av den här debatten att Miljöpartiet
            är det parti som avgör tvisterna.
          </note>
          <note>
            Fru talman! Sedan vill jag gärna uttala uppskattande ord till
            Per Lager och Per Lagers arbete i konstitutionsutskottet. Det
            formulerades väl av Kenneth
          </note>
          <note>
            Kvist. Det är ett lågmält och eftertänksamt arbete och bidrag
            till debatten i KU. Jag vill gärna säga att jag har uppskattat
            det mycket under de två år som vi haft tillfälle att arbeta tillsammans
            i KU.
          </note>
          <note type="speaker">
            Anf. 25 PER LAGER (mp) replik:
          </note>
          <note>
            Fru talman! Det låter som att jag ska avgå från
          </note>
          <note>
            KU, men det tänker jag inte göra.
          </note>
          <note>
            När man drar växlar på den kritik jag har när det gäller de svåra
            bedömningarna måste de växlarna stå i proportion till ärendena
            och ärendemängden. I vissa fall uppfattar jag, och jag tror många
            med mig, att det till syvende och sist handlar om att försvara
            eller att attackera. Trots den höga ambitionen att hålla en strikt
            granskande neutral roll blir det lätt detta, och det är förståeligt.
            Vi är ju politiker och från olika partier. Det är självklart.
          </note>
          <note>
            Jag vill inte alls på något sätt säga att jag kan flyta ovanför.
            Däremot påpekade jag att i just de här fallen har jag haft det
            lite lättare som politiker, uppfattar jag det, eftersom jag inte
            känt någon särskild lojalitet mot någon höger- eller vänstersida
            i politiken. Det har varit lättare. Det har inte varit att sitta
            över eller att flyta över. Det har varit en behagligare situation
            att fatta beslut i.
          </note>
          <note type="speaker">
            Anf. 26 GÖRAN MAGNUSSON (s) replik:
          </note>
          <note>
            Fru talman! Jag vill bara understryka att även om vi tillhör
            olika politiska partier - och jag tillhör samma parti som innehar
            regeringsmakten - är inte min utgångspunkt för arbetet i konstitutionsutskottet
            att vara en försvarsadvokat för regeringen i varje fråga.
          </note>
          <note>
            Mitt intryck är inte att det i utskottets direkta arbete är så
            att vi har den utgångspunkten.
          </note>
          <note>
            Min utgångspunkt i arbetet är, att om det har gjorts fel ur konstitutionell
            synpunkt ska naturligtvis kritik uttalas. Det är inte på det sättet
            att man till varje pris ska försöka se till att undvika kritik
            när kritik är motiverad. Men man ska naturligtvis också till varje
            pris försöka att undvika att uttala kritik när kritik inte är
            motiverad.
          </note>
          <note>
            Det är väl där som jag tycker att Per Lager ger ett intryck av
            att det skulle vara partipolitiken eller blockpolitiken som är
            utgångspunkten för arbetet.
          </note>
          <note>
            Min lojalitet som ledamot i konstitutionsutskottet är att författningens
            regler och stadganden ska följas och att man ska uttala kritik
            i den mån som det är berättigat utifrån de värderingar som faller
            av detta.
          </note>
          <note>
            Sedan vill jag återigen gärna understryka att jag tycker att
            vi har haft ett konstruktivt och bra samarbete i konstitutionsutskottet.
            Det är väl mycket möjligt att detta konstruktiva och bra samarbete
            gynnades av att vi inte granskade den s.k. Inga-Britt Ahleniusaffären
            när den stod som hetast på rubrikerna i tidningarna utan lät den
            sjunka undan något. Vi fick analysera och komma fram till att
            vi kunde ha en hyggligt gemensam bedömning av också den frågan,
            som framstod som förfärligt partipolitisk under hösten förra året.
          </note>
          <note type="speaker">
            Anf. 27 PER LAGER (mp) replik:
          </note>
          <note>
            Fru talman! Jag har full respekt och aktning för de kolleger
            som jag har i konstitutionsutskottet, och inte minst Göran Magnusson.
            Vad Göran Magnusson här säger är inte det som jag säger. Göran
            Magnusson talar om vad arbetet präglas av och att vi i alla fall
            osv. Men jag säger att det finns enstaka heta fall där problemen
            blir väldigt stora.
          </note>
          <note>
            Det är detta jag vill nämna. Det ingår i min självkritik av det
            utskott jag sitter i. Vi måste vara varse och uppmärksamma på
            just den fara som vi alla vet måste finnas i ett konstitutionsutskott
            med alla partier representerade. Det finns alltid en fara, och
            den måste vi vara uppmärksamma på.
          </note>
          <note>
            I huvudsak har jag samma kritiska hållning som
          </note>
          <note>
            Göran Magnusson i hela detta betänkande. Där skiljer vi oss inte
            åt. Jag har också haft förmånen att i min del kunna påverka just
            den kritiken. Det är jag tacksam för, och jag är nöjd med betänkandet
            som det ser ut i sin helhet.
          </note>
          <note type="speaker">
            Anf. 28 KENNETH KVIST (v):
          </note>
          <note>
            Fru talman! Jag måste föra den här diskussionen med Per Lager
            till punkt. Om man säger att man har särskilda möjligheter att
            ta ställning därför att man inte kan skilja på höger och vänster
            i politiken är det konstigt att inte detta på något sätt uttrycker
            sig konkret i betänkandet. Här har vi kunnat konstatera att objektiva
            Lager är överens med utskottet i alla konstateranden, och därmed
            är utskottsmajoritetens uppfattning den objektiva sanningen. Jag
            vill kanske inte gå så långt att jag konstaterar detta, men så
            är fallet.
          </note>
          <note>
            Jag tror inte att vi ska ägna oss åt att värdera hur lätt eller
            svårt det är för olika partier att komma fram till olika ståndpunkter
            eller bevekelsegrunder för ståndpunkterna. De står där de står,
            så att säga. Där har partierna samma ansvarsfulla inställning
            allihop.
          </note>
          <note>
            Även när vi gör skilda bedömningar vet vi att frågorna är komplexa
            och att det ibland finns anledning till skilda bedömningar. Även
            när vi har polemik ligger det i sakens natur att den ibland kan
            vara lite skarp och lite uppiggande, vilket inte skadar utan är
            bra.
          </note>
          <note>
            Det är viktigt att ha detta klart för sig. Det finns inget parti
            som är mer oväldigt än andra. Jag tycker att det är en oförskämdhet
            mot riksdagen att säga det.
          </note>
          <note type="speaker">
            Anf. 29 PER LAGER (mp) replik:
          </note>
          <note>
            Fru talman! Jag tycker inte att jag har gjort mig skyldig till
            någon oförskämdhet. Vad jag gjorde var att tala om min egen situation
            i utskottet. De politiska realiteter som vi har i detta samhälle,
            i denna riksdag och i alla våra utskott känner alla till.
          </note>
          <note>
            Min mening var givetvis inte att tala om att den ena är mer oväldig
            än den andre. Jag påpekade tvärtom att jag har full respekt för
            allas integritet och tycker att utskottet har levt upp till den
            på ett bra sätt.
          </note>
          <note>
            Jag vill också här be Kenneth Kvist att hålla proportionerna
            på rätt nivå när det gäller den här frågan.
          </note>
          <note type="speaker">
            Anf. 30 KENNETH KVIST (v) replik:
          </note>
          <note>
            Herr talman! Jag kan bara konstatera att Per Lager nu börjar
            att backa från det han påpekade i sitt huvudanförande. Jag räknar
            väl inte med att han kommer att backa hela vägen utan får vara
            nöjd med att vi i alla fall har nått hit i detta meningsutbyte.
          </note>
          <note type="speaker">
            Anf. 31 PER LAGER (mp) replik:
          </note>
          <note>
            Herr talman! Det är väl, som i några av våra ärenden, en fråga
            om tolkning. Jag uppfattar inte alls att jag backar. Tvärtom stryker
            jag under vad det egentligen handlar om, ingenting annat.
          </note>
          <note type="speaker">
            Anf. 32 PER UNCKEL (m) replik:
          </note>
          <note>
            Herr talman! Jag drar mig något för att lägga mig i uppgörelsen
            om relationerna inom den samlade vänstern. Ändå känner jag ett
            visst behov av att upplysa om att en spade är en spade också i
            denna debatt.
          </note>
          <note>
            Per Lager må framställa sig själv som någonting annat än vad
            han är. Gudskelov har utskottet redan i det betänkande vi nu diskuterar
            beskrivit situationen såsom den faktiskt förhåller sig, nämligen
            genom den del som handlar om samverkan mellan Miljöpartiet,
          </note>
          <note>
            Vänsterpartiet och Socialdemokraterna. Det finns ett digert aktstycke
            att läsa för den som är intresserad av att få närmare klarhet
            i var Per Lager hör hemma.
          </note>
          <note>
            Som en ytterligare upplysning kan jag bara nämna att i alla de
            situationer där agnarna ska skiljas från vetet har Per Lager ramlat
            ned på vänstersidan i svensk politik. Jag hade gärna välkomnat
            ett miljöparti med den karaktär som Per Lager beskriver.
          </note>
          <note>
            Verkligheten talar emellertid ett annat språk.
          </note>
          <note type="speaker">
            Anf. 33 PER LAGER (mp) replik:
          </note>
          <note>
            Herr talman! Per Unckel talar om samarbetet i svensk politik
            mellan Vänstern, Socialdemokraterna och Miljöpartiet. Det är ju
            en helt annan sak än det som sker i KU, nämligen inom specifika
            områden.
          </note>
          <note>
            Per Unckel vet mycket väl hur det samarbetet ser ut.
          </note>
          <note>
            Det förekommer inte i andra frågor än dem som vi har bestämt
            från början. KU:s arbete ingår absolut inte i denna form av samarbete.
            Det vet Per Unckel mycket väl.
          </note>
          <note type="speaker">
            Anf. 34 PER UNCKEL (m) replik:
          </note>
          <note>
            Herr talman! Så förhåller det sig naturligtvis om man ser till
            de ingångna överenskommelserna. Det var därför som jag hänvisade
            till den gjorda erfarenheten. Om det hade varit så som Per Lager
            gärna beskriver det - och som jag rasande gärna skulle ha velat
            se Miljöpartiet - nämligen som ett parti som tog ställning helt
            och hållet oberoende, som tittade på sak utan att bekymra sig
            om på vilken sida av staketet man hamnade, skulle resultatet i
            Miljöpartiets ställningstagande i utskottet möjligen ha blivit
            något annorlunda.
          </note>
          <note>
            I samtliga de fall där Per Lager har haft möjlighet att välja
            sida har han, föga förvånande men likväl beklagligt, valt att
            höra hemma till vänster.
          </note>
          <note type="speaker">
            Anf. 35 PER LAGER (mp) replik:
          </note>
          <note>
            Herr talman! Det här är en sidodebatt i debatten, men oerhört
            intressant. Det är självklart att jag inte har valt sida. Vi har
            fört en diskussion i KU. Det vet ordföranden mycket väl. Vi har
            diskuterat skrivningar. Det har visat sig att jag i alla dessa
            fall har kunnat dela majoritetens uppfattning. Det betyder inte
            att jag, om jag skulle vara mer miljöpartistisk enligt Per
          </note>
          <note>
            Unckel, skulle hitta den borgerliga reservationssidan i de fall
            där det har varit reservanter. Så är det ju inte.
          </note>
          <note>
            Jag har faktiskt funnit att majoritetstexten har varit den adekvata,
            den riktiga, den relevanta. Då finns det ingen anledning att gå
            någon annanstans.
          </note>
          <note type="speaker">
            Anf. 36 PER UNCKEL (m) replik:
          </note>
          <note>
            Herr talman! Nej, det är kanske så, dvs. att när Per
          </note>
          <note>
            Lager till slut har tagit ställning så har han tagit ställning
            med utgångspunkt från de övergripande hänsyn som Miljöpartiet
            har tagit när man har gått in i ett samarbete med regeringspartiet
            och Vänsterpartiet.
          </note>
          <note>
            Jag beklagar det.
          </note>
          <note>
            Jag tror att det skulle vara bra med ett miljöparti som, liksom
            många andra miljöpartier ute i Europa, var något mer obundet när
            det handlar om var man hör hemma på det politiska spelfältet.
            Så har det inte blivit i Sverige. Vi har noterat att det förhåller
            sig så.
          </note>
          <note>
            Men det stämmer till lite mera ödmjukhet när Per
          </note>
          <note>
            Lager i den här debatten säger att han, men bara han, är den
            som kan ta ställning oberoende av några hänsyn i riksdagens konstitutionsutskott.
            Riktigt så ser möjligen inte verkligheten ut.
          </note>
          <note type="speaker">
            Anf. 37 GÖRAN MAGNUSSON (s):
          </note>
          <note>
            Herr talman! Jag har bara några små kommentarer kring den senaste
            debatten.
          </note>
          <note>
            Det är en intressant och viktig fråga som diskuteras utifrån
            hur arbetet i KU går till, men jag kan inte avstå från att nu
            konstatera att utskottets ordförande
          </note>
          <note>
            Per Unckel gärna slår vakt om blockpolitiken i sig -
          </note>
          <note>
            och som väl för Moderaterna är vägen till regeringsmakten. Jag
            har försökt markera att vi i varje fall inte i utskottet ska ägna
            oss åt att marschera upp i olika block och på det sättet betona
            partipolitiken hårt, utan ska se det mera utifrån vad författningen
            kräver.
          </note>
          <note>
            När det sedan gäller Per Unckels klagomål på att
          </note>
          <note>
            Per Lager och Miljöpartiet inte har kunnat stödja de reservationer
            som Per Unckel står för, utgår han från att därmed är det blockpolitik
            eller därmed är det något felaktigt. Det kan ju faktiskt vara
            så som Per
          </note>
          <note>
            Lager säger, att han har prövat frågorna och det har blivit så
            i det här fallet. Det har väl förekommit att det har blivit på
            annat sätt i något annat fall, men det är inte riktigt korrekt
            att påstå att det skulle vara en felaktig uppfattning bara därför
            att Per Lager och
          </note>
          <note>
            Miljöpartiet har landat i en majoritet tillsammans med socialdemokrater
            och vänsterpartister.
          </note>
          <note>
            Jag vill gärna återigen understryka att Miljöpartiet inte intar
            en ställning i konstitutionsutskottet att man utifrån sina värderingar
            avgör vad som är rätt eller fel. Jag utgår från att alla partier
            anstränger sig till det yttersta för att hålla sig till vad som
            kan vara objektivt och korrekt när det gäller vilka värderingar
            och uppfattningar man har i konstitutionsutskottet.
          </note>
          <note type="speaker">
            Anf. 38 PER UNCKEL (m):
          </note>
          <note>
            Herr talman! Min avsikt var inte att göra en värdering av Miljöpartiets
            riktiga eller felaktiga beteende.
          </note>
          <note>
            Det får Miljöpartiet göra självt och ytterst väljarna på valdagen.
          </note>
          <note>
            Det enda syftet med mitt anförande var att understryka det jag
            började med att säga, nämligen att en spade är en spade. När vi
            tittar på hur verkligheten ser ut är det så att Miljöpartiet har
            funnit att vänstersidan har rätt. Jag har inte sagt någonting
            annat än att jag visserligen beklagar det, därför att jag tror
            att Miljöpartiet i svensk politik skulle göra större nytta med
            en mera fristående hållning. Men jag har funnit det logiskt med
            tanke på det utskottet självt har redovisat, nämligen att Miljöpartiet
            befinner sig i ett intimt, nära samarbete med de båda vänsterpartierna
            i svensk politik.
          </note>
          <note>
            Så ser spaden ut, och det finns väl ingen anledning att hymla
            om detta. Det är det samarbete som ni har ingått och det samarbete
            som också avsätter sina politiska konsekvenser.
          </note>
          <note type="speaker">
            Anf. 39 GÖRAN MAGNUSSON (s):
          </note>
          <note>
            Herr talman! Även om jag uppfattade att repliken närmast riktade
            sig till Per Lager ska jag göra ytterligare någon kommentar.
          </note>
          <note>
            Det behöver ju inte vara fel vare sig på den vänstra sidans ståndpunkter
            eller att Per Lager har landat på detta. Vad konstitutionsutskottets
            ordförande nu talar om är ett önskemål från Moderata samlingspartiet
            att Miljöpartiet ska befinna sig utanför de block som vi traditionellt
            har haft i Sverige och att det därmed ska vara möjligt att locka
            in Miljöpartiet i det ena eller andra blocket - förhoppningsvis
            locka över det till ett högerblock, eller vad man nu vill kalla
            det.
          </note>
          <note>
            Det är Per Unckel obetaget att resonera på det sättet, men då
            handlar det om politiken i största allmänhet.
          </note>
          <note>
            Det är det som Per Unckel säger, nämligen att det vore bra med
            ett miljöparti som inte finns vare sig åt vänster eller åt höger.
            Jag vet inte varför det skulle vara så bra.
          </note>
          <note>
            Min utgångspunkt i det sammanhanget är att jag är mycket skeptisk
            till den hårda blockpolitik som har präglat svensk politik under
            80- och 90-talen, och för all del också 70-talet. Jag tror att
            det inte har varit till nytta för nationen. Därför menar jag att
            det är angeläget att se till saken och vad som behövs vid varje
            tillfälle och att man kan bilda regeringar och majoriteter från
            de utgångspunkterna.
          </note>
          <note>
            Jag ser alltså inte någon anledning att hävda att det principiellt
            skulle vara bra med ett miljöparti eller ett annat parti som befinner
            sig någon annanstans än på den politiska skalan.
          </note>
          <note>
            Jag vill också gärna återigen säga att arbetet i utskottet inte
            heller ska präglas av vänster och höger.
          </note>
          <note>
            Det är inte rätt för den som har majoritet, utan frågorna ska
            prövas sakligt och objektivt i utskottet.
          </note>
          <note>
            Regeringens skyldighet att överlägga med Utrikesnämnden (avsnitt
            1.1)
          </note>
          <note type="speaker">
            Anf. 40 NILS FREDRIK AURELIUS (m):
          </note>
          <note>
            Herr talman! Det granskningsärende som vi nu kommer till handlar
            om huruvida statsministern och utrikesministern följt grundlagen
            när de underlät att informera eller samråda med Utrikesnämnden
            innan man gjorde ett långtgående ställningstagande om svenska
            sanktioner mot Österrike.
          </note>
          <note>
            Uppdraget att sköta utrikespolitiken åvilar förstås i första
            hand regeringen, men utrikespolitikens betydelse motiverar att
            riksdagen får en vidsträckt insyn, vilket också är klart markerat
            i regeringsformen. Då är inte minst Utrikesnämnden viktig i sammanhanget.
          </note>
          <note>
            Där ingår talmannen och nio ledamöter som riksdagen väljer, och
            statschefen är ordförande.
          </note>
          <note>
            Det är viktigt att riksdagen i bl.a. detta sammanhang klart markerar
            att de andra former för samråd om utrikespolitik som också finns,
            t.ex. partiledaröverläggningar, bara kan komplettera men aldrig
            ersätta regeringens information till och samråd med
          </note>
          <note>
            Utrikesnämnden. Den tämligen starka ställning som
          </note>
          <note>
            Utrikesnämnden har, trots att nämnden bara är ett samrådsorgan,
            är förstås ett uttryck för den strävan efter samsyn i fråga om
            utrikespolitiken som länge präglat Sverige.
          </note>
          <note>
            Nu till det aktuella ärendet. Bakgrunden är som bekant att valet
            i Österrike i oktober 1999 resulterade i att FPÖ, österrikiska
            Frihetspartiet med Jörg Haider som ledare, blev näst största parti.
            De traditionella samverkanspartierna, det konservativa ÖVP och
            det socialdemokratiska SPÖ, fick efter valutslaget svårt att bilda
            regering, vilket de annars varit vana vid att göra. Den 21 januari
            kollapsade förhandlingarna dem emellan, och den 25 januari inleddes
            förhandlingar om ett regeringssamarbete mellan FPÖ och ÖVP.
          </note>
          <note>
            Måndagen de 30 januari gjorde så Portugal, som har presidentskapet
            för EU, ett uttalande på 14 medlemsstaters vägnar, vari förklarades
            att om Österrike fick en regering där Frihetspartiet ingår kommer
            regeringarna i de 14 staterna inte att godta några bilaterala
            officiella kontakter eller främja sådana på politisk nivå med
            Österrike. Man skulle inte heller stödja några österrikiska kandidater
            till internationella poster och endast ta emot ambassadörer på
            teknisk nivå, som det heter.
          </note>
          <note>
            Alla bedömare som konstitutionsutskottet har utfrågat har hållit
            med om att det uttalande som gjordes var en händelse av större
            vikt. 14 regeringschefer i
          </note>
          <note>
            Europa uttalade sig å sina länders vägnar, efter att ha talat
            med varandra bl.a. i telefon. Det vanliga regelverket i Europa,
            med å ena sidan Europarådet och domstolen i Strasbourg och å andra
            sidan EU:s regler som bl.a. framgår i Amsterdamfördraget för försvar
            av mänskliga rättigheter och för åtgärder mot diskriminering och
            annat, brydde man sig inte alls om i detta fall. Det behövdes
            inte, för formellt var det så att länderna agerade unilateralt.
            Sverige vidtar alltså ensidiga åtgärder mot Österrike. Därmed
            är det också klart att de vanliga reglerna för hur utrikespolitiken
            ska skötas i Sverige måste gälla också för detta ärende.
          </note>
          <note>
            Reglerna finns i regeringsformens 10 kap. Bestämmelserna i 6
            § i detta kapital föreskriver två sker.
          </note>
          <note>
            Dels ska regeringen fortlöpande hålla Utrikesnämnden underrättad
            om de utrikespolitiska förhållanden som kan få betydelse för riket,
            dels ska regeringen överlägga med Utrikesnämnden före avgörandet
            av utrikesärenden av större vikt, om detta kan ske. Det finns
            alltså två krav. Observera att kravet att nämnden fortlöpande
            ska hållas informerad gäller utan förbehåll.
          </note>
          <note>
            Frågan är då varför man inte tog någon som helst kontakt med
            ledamöterna i Utrikesnämnden. Några olika förklaringar har avgivits.
            Tidigt sade statsministern i ett tidningsuttalande - om han nu
            är rätt citerad, han har i varje fall inte dementerat det direkt
          </note>
          <note>
            - att han trodde att alla var överens om att ta avstånd från
            Frihetspartiet och att det därför inte behövdes något samråd.
            I efterhand har dock egentligen ingen sagt att man kan låta bli
            att informera eller samråda med Utrikesnämnden om en viktig fråga
            bara med motiveringen att man tror att alla är överens, och uttalandet
            mot Österrike var en viktig fråga.
          </note>
          <note>
            För övrigt har man hänvisat till brådska - allt hände så snabbt
            att det inte fanns tid, har det sagts.
          </note>
          <note>
            När det gäller frågan om ett uttalande angående åtgärder mot
            Österrike aktualiserades faktiskt frågan om hur övriga medlemsstater
            i EU skulle reagera på regeringsbildningen i vart fall under torsdagen
            den
          </note>
          <note>
            27 januari. Det var då den belgiske premiärministern föreslog
            en gemensam reaktion av de 14 EU-
          </note>
          <note>
            länderna. Jag tycker att det därmed är klart att det har funnits
            en möjlighet att underrätta Utrikesnämnden om de diskussioner
            som pågick. Det hade också funnits en möjlighet att ta kontakt
            under exempelvis söndagen den 30 januari enligt vad såväl utrikesministern
            som statsministern sagt under utfrågningarna.
          </note>
          <note>
            Det intryck som inte minst utfrågningarna gav var att varken
            statsministern, utrikesministern eller någon annan faktiskt tänkte
            på att Utrikesnämnden borde informeras. Jag citerar ur protokollet
            från utfrågningen av utrikesministern:
          </note>
          <note>
            "Nils Fredrik Aurelius: Diskuterades frågan om att informera
            Utrikesnämnden över huvud taget mellan statsministern och utrikesministern
            eller utrikesrådet?
          </note>
          <note>
            Anna Lindh: Nej, det gjordes det inte. Det föll oss över huvud
            taget inte in."
          </note>
          <note>
            Jag vet inte om vi ska kalla det för maktens arrogans. Vi kanske
            snarare i detta fall ska tala om en obetänksamhetens arrogans.
            Maktens obetänksamhet är kanske en ännu bättre formulering. Man
            borde faktiskt ha tänkt på att Utrikesnämnden är ett viktigt organ
            för riksdagens konstakter med regeringen i utrikesfrågor. Intrycket
            av att Utrikesnämnden helt enkelt glömdes bort förstärks av att
            initiativet att sammankalla Utrikesnämnden - i efterhand alltså
            -
          </note>
          <note>
            inte togs av regeringen utan av oppositionsledaren.
          </note>
          <note>
            Enligt en tidningsuppgift, som statsministern inte heller dementerade
            under utfrågningen, uttalade statsministern att man får sammankalla
            Utrikesnämnden om någon begär det. Han ansåg det inte som en självklarhet
            att han borde sammankalla Utrikesnämnden för att informera.
          </note>
          <note>
            Till det som är uppseendeväckande i den här frågan är vidare
            att det inte finns någon som helst dokumentation från regeringens
            beslutsprocess. Återigen skyller man på tidspressen. Ytterligare
            en sak som framstår som märklig är att beredningstvånget frångås
            utan att statsministern eller utrikesministern tycks reflektera
            över det. Utrikesministern sade rent av på en fråga från Björn
            von der Esch att hon inte hade möjlighet och "inte heller behov
            av att konsultera sakkunskapen på UD". Beredningskravet är annars
            reglerat i regeringsformen, bl.a. i regeringsformen
          </note>
          <note>
            7:2.
          </note>
          <note>
            Ingen dokumentation, ingen riktig bedömning, ingen tanke på att
            inkalla Utrikesnämnden förrän efteråt. Läser man vad majoriteten
            i KU skriver kan man visserligen utan att anstränga sig alltför
            mycket hitta vissa inslag av kritiska formuleringar, även om jag
            måste anse att skrivningarna är alltför undfallande, bl.a. genom
            att det i detta sammanhang magiska ordet kritik undviks.
          </note>
          <note>
            Det allvarligaste med detta ärende är förstås om vi ser början
            på en ny praxis där regeringscheferna i olika EU-länder, efter
            att ha rådfrågat varandra men kanske inte så många andra, börjar
            vidta utrikespolitiska åtgärder och därmed bortser från alla normala
            krav som vi har i Sverige exempelvis på samråd, information, dokumentation
            och beredning. För Sveriges del är det viktigt att vi betonar
            just det som står i regeringsformen om regeringens skyldighet
            att informera och samråda med riksdagen om utrikespolitiken.
          </note>
          <note>
            Herr talman! En av konstitutionsutskottets uppgifter är att granska
            att regeringen handlar i enlighet med våra grundlagar. Den fråga
            vi har försökt utreda i detta ärende är om statsministern och
            utrikesministern har följt reglerna om information och samråd
            med
          </note>
          <note>
            Utrikesnämnden. Vi har alltså inte fördjupat oss i frågan om
            Sverige borde eller inte borde agera med anledning av valutslaget
            i Österrike och den nya regeringen. Vi har inte fördjupat oss
            i frågan huruvida försämrade diplomatiska relationer med Österrike
            är ett bra eller dåligt sätt att motverka Frihetspartiet.
          </note>
          <note>
            Den saken ankommer inte på KU att diskutera. Däremot finns det
            ett organ, ett institut, där detta borde ha diskuterats. Det är
            Utrikesnämnden. Detta framgår klart av regeringsformen. Eftersom
            ledamöterna i
          </note>
          <note>
            Utrikesnämnden varken fick information eller någon möjlighet
            att framföra synpunkter förrän efteråt kan enligt min mening statsministern
            och utrikesministern inte undgå kritik.
          </note>
          <note type="speaker">
            Anf. 41 BJÖRN VON DER ESCH (kd):
          </note>
          <note>
            Herr talman! Detta blir i vissa stycken en upprepning. Vårt parti
            har samma uppfattning som den föregående talaren.
          </note>
          <note>
            När vi den 1 februari kunde läsa i tidningarna här i Sverige
            att vårt land hade beslutat att avbryta de diplomatiska förbindelserna
            med Österrike var det mycket uppseendeväckande. Något liknande
            hade aldrig hänt tidigare. Att Sveriges utrikespolitik mot en
            vänligt sinnad europeisk nation kunde förändras över en natt var
            någonting helt nytt.
          </note>
          <note>
            Som vi har hört är det inte konstitutionsutskottets uppgift att
            granska de politiska bevekelsegrunder som regeringen hade - och
            möjligen fortfarande har - för sitt utrikespolitiska agerande
            gentemot Österrike.
          </note>
          <note>
            Däremot är det konstitutionsutskottets skyldighet att granska
            hur statsråden har utövat sin tjänst och hur de har handlagt regeringsärendena.
            Med andra ord: Det gäller att undersöka om statsråden följt gällande
            lagar och förordningar i sitt regeringsarbete. För att kunna göra
            det har konstitutionsutskottet rätt att få ut protokoll och handlingar
            som berör de ärenden som ska granskas. Detta står i regeringsformen.
          </note>
          <note>
            Redan här tvingas man konstatera att i detta exceptionella utrikesärende
            har varken statsminister, utrikesminister eller någon av de i
            ärendet utfrågade personerna kunnat presentera ett enda protokoll,
            någon anteckning eller handling i övrigt som dokumenterar vad
            som uppges ha förevarit. Konstitutionsutskottet har därför i allt
            väsentligt varit hänvisat till medieuppgifter, ett fax från Portugal
            och de muntliga uppgifter som lämnades under utfrågningarna.
          </note>
          <note>
            Den i grundlagen föreskrivna rätten för KU att få ta del av protokoll
            och handlingar i ett ärende som detta är således de facto satt
            ur spel. Statsministerns förklaring - "Vi ringer varandra, och
            vi pratar informellt." - kan inte och får inte legitimera att
            statsministerns personliga bedömning tillåts avgöra om grundlagens
            krav behöver uppfyllas eller inte.
          </note>
          <note>
            Grundlagen föreskriver därutöver att regeringen fortlöpande ska
            hålla Utrikesnämnden underrättad om de utrikespolitiska förhållanden
            som kan få betydelse för riket. Innan ett utrikesärende av större
            vikt avgörs ska dessutom överläggningar ske med nämnden, om så
            kan ske.
          </note>
          <note>
            Vad har då hänt?
          </note>
          <note>
            Enligt uppgift från Statsrådsberedningen diskuterades förslaget
            om ett gemensamt uttalande angående
          </note>
          <note>
            Österrike från de 14 EU-medlemsstaterna första gången mellan
            Portugals premiärminister och vår statsminister per telefon söndagskvällen
            den 30 januari då statsministern befann sig på ett hotell i Aten.
          </note>
          <note>
            Vid utfrågning i KU har statsministern verifierat detta och uppgett
            att han med någon timmes marginal skulle ta ställning, vilket
            han betraktade som okontroversiellt i sak. Skälet till att beslutet
            fattades på söndagskvällen var: "Vi skulle inte ensamma i Europa
            kunna solidarisera oss med den högerextremism som har kommit till
            uttryck i Österrike."
          </note>
          <note>
            Denna drastiska motivering för att fatta ett skyndsamt beslut
            framstår som ogrundad vid utvärdering av de uppgifter som KU har
            fått från Finland. Den anmärkningsvärt snäva tidsmarginal som
            statsministern uppger stod till förfogande gällde uppenbarligen
            inte för vårt grannland. Men, som sagt, möjligheterna att kontrollera
            statsministerns uppgifter genom skriftlig dokumentation har varit
            obefintliga.
          </note>
          <note>
            Såsom framgår av vad tidigare sagts ger inte grundlagen utrymme
            för att underlåta att hålla Utrikesnämnden fortlöpande underrättad
            i frågor av denna art. Även här har således grundlagens bestämmelser
            åsidosatts. Till saken hör att statsministerns omedelbara förklaring
            till det sätt på vilket Österrikefrågan handlagts var: "Jag har
            hela tiden trott att det var en självklar gemensam uppfattning
            i Sverige att vi drar en gräns mot högerextremism." - dvs. om
            alla är överens om en åtgärd spelar det ingen roll att den är
            grundlagsstridig.
          </note>
          <note>
            Först sedan sannolikt någon juridiskt sakkunnig påtalat denna
            fatala innebörd i statsministerns första förklaring ändrades denna
            förklaring efter hemkomsten till: "Jag har absolut inte brutit
            mot grundlagen.
          </note>
          <note>
            Det fanns inte tid för en utrikesnämnd före aktionen mot Österrike."
          </note>
          <note>
            Statsministern uppger att han före sitt beslut samrått med utrikesministern.
            Någon som helst dokumentation från detta samråd har inte företetts.
            Utrikesministern uppger på fråga att hon varken hade möjlighet
            eller behov av att konsultera sakkunskap på
          </note>
          <note>
            UD, ett konstaterande som eftertryckligen motsagts av det efterföljande
            händelseförloppet. Varken omfattning eller innehåll av det uppgivna
            samrådet har
          </note>
          <note>
            KU emellertid kunnat fastställa.
          </note>
          <note>
            Eftersom tiden medgav samråd mellan statsministern och utrikesministern
            framstår det som uppenbart att tiden även skulle ha möjliggjort
            att Utrikesnämndens ledamöter informerades, något som ju inte
            hade krävt att den sammankallades.
          </note>
          <note>
            De skäl som statsministern anfört som förklaring till att den
            i grundlagen föreskrivna informationen uteblivit är irrelevanta
            efterhandskonstruktioner. Det bekräftas av statsministerns medgivande
            att han över huvud taget inte tänkte på att ringa till partiledarna.
          </note>
          <note>
            Det verkliga skälet till att Utrikesnämnden hölls totalt ovetande
            om aktionen mot Österrike är alltså att inga som helst försök
            gjordes att kontakta nämnden.
          </note>
          <note>
            Som framgår av utfrågningarna berodde det på att ingen tänkte
            på vad grundlagen föreskriver angående information till Utrikesnämnden.
          </note>
          <note>
            Det kan således konstateras att statsministerns förklaringar
            till att grundlagen inte följdes i Österrikeärendet var ursprungligen
            att det förutsattes finnas ett politiskt samförstånd i sakfrågan.
            Därefter angav han tidsbrist vara skälet medan det slutligen i
            utfrågningarna visade sig att orsaken var ren glömska.
          </note>
          <note>
            Ingen av dessa tre förklaringar kan tillåtas legitimera de åsidosättanden
            av grundlagens bestämmelser i regeringsformen 10:6 som skett i
            Österrikeärendet.
          </note>
          <note>
            Trots det har konstitutionsutskottets majoritet inte funnit skäl
            att rikta kritik mot statsministerns eller utrikesministerns handlande
            i detta ärende. Vilka signaler skickar Sveriges riksdag därmed
            till landets medborgare?
          </note>
          <note>
            Alla vet att medborgare som brutit mot lagen - det må gälla fortkörning,
            försenad skatteinbetalning eller bristande deklaration - slipper
            inte ifrån påföljd genom att skylla på glömska, god tro eller
            tidsbrist. Det har riksdagen bestämt, samma riksdag som inte ens
            uttalar kritik när landets högsta politiker använder dessa skäl
            som försvar för att de själva åsidosatt grundlagen.
          </note>
          <note>
            Att verkställande direktören i ett enmansföretag egenmäktigt
            kan fatta viktiga beslut är lika självklart som att landets statsminister
            inte kan göra det utan att passera gränsen för sina befogenheter.
          </note>
          <note>
            Sammanfattningsvis har Österrikeärendet handlagts av statsministern
            högst personligen på ett sätt som inte endast saknar stöd i grundlagen
            utan som står i direkt strid med den. Avsaknaden av dokumentation
            har omöjliggjort önskvärd kontroll och komplettering av de muntliga
            uppgifter som lämnats under utfrågningarna. Detta exceptionella
            avsteg från praxis i svensk utrikespolitik är ytterst betänkligt.
          </note>
          <note>
            Än betänkligare är emellertid att konstitutionsutskottets majoritet
            inte finner anledning att rikta kritik mot statsministern för
            hans agerande. Konstitutionsutskottet accepterar därmed i detta
            viktiga ärende att det inte är grundlagen utan statsministern
            som bestämmer riksdagens inflytande på utrikespolitiken -
          </note>
          <note>
            ett, som jag menar, farligt steg bort från demokratin.
          </note>
          <note>
            Herr talman! Jag yrkar på godkännande av anmälan i Österrikeärendet,
            reservation nr 1.
          </note>
          <note type="speaker">
            Anf. 42 ÅSA TORSTENSSON (c):
          </note>
          <note>
            Herr talman! Som jag sade i mitt inledningsanförande anser Centerpartiet
            att ärendet som handlar om regeringens skyldighet att överlägga
            med Utrikesnämnden i frågan om ett uttalande angående åtgärder
            gentemot Österrike är bland de viktigaste frågor som detta granskningsbetänkande
            har att hantera.
          </note>
          <note>
            Bestämmelserna i regeringsformen 10:6 föreskriver att regeringen
            fortlöpande ska underrätta om de utrikespolitiska ärenden som
            är av större vikt. Statsministern och utrikesministern ansåg i
            utfrågningarna att ärendet var av större vikt och därför borde
            varit aktuellt för Utrikesnämnden, men att det var ett brådskande
            ärende som inte gav möjlighet till överläggning eller samråd.
          </note>
          <note>
            Dessutom angavs från statsministerns sida att det var ett ärende
            som man utgick ifrån att det rådde stor enighet om och att man
            tolkade det som att det på något sätt minskade vikten av att sammankalla
            Utrikesnämnden.
          </note>
          <note>
            Centerpartiet vill dock i detta sammanhang noga poängtera att
            Centerpartiet står bakom regeringens agerande i sakfrågan. Men
            det är viktigt att särskilja det politiska innehållet gentemot
            uppdraget att i viktiga utrikespolitiska ärenden vara mycket uppmärksam
            på kravet på överläggning med Utrikesnämnden.
          </note>
          <note>
            Centerpartiet anser, liksom de övriga reservanterna i reservationsskrivning
            nr 1, att det fanns tid i direkt anslutning till det gemensamma
            14-
          </note>
          <note>
            länderbeslutet söndagen den 30 januari. Dessutom anser Centerpartiet
            att det fanns möjlighet att nå partiledarna under söndagskvällen.
            Vi i Centerpartiet är förvånade över att utrikesministerns uttrycker
            det som så att man inte ens tänkte på det. Vi vill dock poängtera,
            liksom majoriteten, att detta inte ska eller får ersätta det i
            konstitutionen angivna kravet på överläggning i Utrikesnämnden,
            enligt bestämmelsen i regeringsformen. Men vi anser att denna
            tid hade funnits. Att inte ens tanken fanns hos ansvarigt statsråd
            visar på vilket sätt både statsministern och utrikesministern
            faktiskt bortsåg från den svenska konstitutionen, då det fanns
            ett ärende med stämpeln
          </note>
          <note>
            "brådska" på.
          </note>
          <note>
            Jag upprepar att detta ärende troligen visar på hur t.ex. det
            svenska EU-medlemskapet tvingar fram nya arbetsformer som är mer
            flexibla och ibland, enligt statsministern, mer informella än
            vad som tidigare varit aktuellt. Det gör att de nya mellanstatliga
            relationerna faktiskt ställer krav på att man från svensk regerings
            sida noga överväger hur ärenden som kräver nationell handläggning
            hanteras, så att den svenska konstitutionens krav inte åsidosätts
            med argument som: brådska krävde detta.
          </note>
          <note>
            Därför anser Centerpartiet att statsministern och utrikesministern
            inte kan undgå kritik, just på grund av att man inte har följt
            bestämmelserna i regeringsformen, alltså inte på grund av det
            sakpolitiska agerandet, vilket Centerpartiet och Folkpartiet också
            markerat i ett särskilt yttrande.
          </note>
          <note>
            Herr talman! Jag vill läsa upp det särskilda yttrandet, så att
            det anges i protokollet. Vi anför följande:
          </note>
          <note>
            Vi har i fråga om formerna för beslutet om sanktioner mot Österrike
            anslutit oss till de övriga borgerliga partiernas bedömning. Åtminstone
            partiledarna borde ha underrättats. I sakfrågan instämmer Folkpartiet
            och Centerpartiet i att det var naturligt att Sverige anslöt sig
            till den aktion som ett antal övriga EU-
          </note>
          <note>
            länder föreslog.
          </note>
          <note>
            Härmed yrkar Centerpartiet på godkännande av anmälan i reservation
            nr 1.
          </note>
          <note type="speaker">
            Anf. 43 HELENA BARGHOLTZ (fp):
          </note>
          <note>
            Herr talman! Att tänka efter före är en god regel.
          </note>
          <note>
            Det borde statsministern, utrikesministern och ambassadör Petersson
            ha gjort när de fick telefonsamtalet.
          </note>
          <note>
            Vi har ju fått höra något som har upprört oss mycket, nämligen
            att man över huvud taget inte tänkte på vare sig Utrikesnämnden
            eller ens partiledarna när den här frågan kom upp. Man var så
            säker på att den här frågan skulle man klara upp själva.
          </note>
          <note>
            Björn von der Esch och Åsa Torstensson har mycket vältaligt utvecklat
            den borgerliga reservationen och skälen till kritiken. Precis
            som Åsa Torstensson är vi från Folkpartiet i sak beredda att ställa
            upp på de olika EU-ländernas bojkott mot Österrike. Men vi beklagar
            väldigt mycket att det skedde under en så stor brådska, och antagligen
            en onödig brådska, därför att det har ju visat sig att man från
            finskt håll bedömde att man hade längre tid på sig att ta ställning
            i frågan. Kanske hade Göran Persson, om han hade orkat, hunnit
            eller tänkt på det, kunnat lyfta luren och ringa till de övriga
            partiledarna för att resonera om den här frågan och fått höra
            om det verkligen var fullt så bråttom som det förespeglades honom.
          </note>
          <note>
            Jag har i mitt inledningsanförande yrkat på godkännande av anmälan
            i reservation 1, och det vidhåller jag.
          </note>
          <note>
            Anf. 44 BARBRO HIETALA NORD-
          </note>
          <note>
            LUND (s):
          </note>
          <note>
            Herr talman! Den konstitutionella utgångspunkten för granskningen
            av frågan om regeringens skyldighet att överlägga med Utrikesnämnden
            är bestämmelserna i regeringsformen 10 kap. 6 §.
          </note>
          <note>
            Regeringsformen reglerar regeringens förhållande till Utrikesnämnden.
            Regeringen ska fortlöpande hålla Utrikesnämnden underrättad om
            utrikespolitiska förhållanden som kan ha betydelse för riket och
            överlägga med nämnden när så erfordras.
          </note>
          <note>
            I alla utrikespolitiska ärenden ska regeringen före avgörandet
            överlägga med nämnden, om så kan ske, är bestämmelsen formulerad.
            I förarbetena till regeringsformen tolkas uttrycket om så kan
            ske i fall där överläggning inte hinns med på grund av ärendets
            brådskande natur.
          </note>
          <note>
            Måndagen den 31 januari i år gjorde regeringarna i 14 medlemsländer
            i EU ett uttalande där man förklarade: Om Österrike får en regering
            där det högerextremistiska FPÖ ingår, kommer regeringarna inte
            att främja eller godta några officiella kontakter på politisk
            nivå.
          </note>
          <note>
            Förslaget om att göra ett gemensamt uttalande angående Österrike
            diskuterades för första gången vid ett telefonsamtal mellan Portugals
            premiärminister och statsminister Göran Persson den 30 januari
            vid
          </note>
          <note>
            19-20-tiden på kvällen. Frågan måste hanteras med stor skyndsamhet.
            Sverige kunde säga ja till att vara med på aktionen eller ställa
            sig vid sidan om övriga
          </note>
          <note>
            13 medlemsländer och därmed stå ensamt mot Österrike. I den situation
            som förelåg på kvällen den
          </note>
          <note>
            30 januari, sannolikt då med 14 eniga EU-stater med regeringar
            av olika politisk hemvist, var det statsministerns och utrikesministerns
            bedömning att anta att innehållet i det gemensamma uttalandet
            inte var kontroversiellt i ett svenskt inrikespolitiskt perspektiv.
          </note>
          <note>
            Herr talman! De utfrågningar som utskottet har gjort i det här
            ärendet, av utrikesrådet Sven-Olof
          </note>
          <note>
            Petersson, av statssekreterare Lars Danielsson, av utrikesminister
            Anna Lindh och av statsminister Göran Persson, styrker alla den
            bild som jag har beskrivit.
          </note>
          <note>
            I normala fall, det är alla eniga om, var detta ett ärende som
            skulle ha genererat överläggningar med
          </note>
          <note>
            Utrikesnämnden. Men på grund av tidsbrist var det inte möjligt.
            Utskottsmajoritetens slutsats är att statsråden hade grund för
            sin bedömning. En överläggning med Utrikesnämnden hanns helt enkelt
            inte med före avgörandet att ställa sig bakom det gemensamma åtagandet
            att vidta politiska åtgärder mot Österrikes nya regering.
          </note>
          <note>
            Utskottet är enigt om att regeringen måste uppmärksamma de problem
            som en brådskande och informell beredning av samordnade utrikespolitiska
            ställningstaganden innebär. Detta gäller särskilt med tanke på
            samarbetet inom den europeiska unionen.
          </note>
          <note>
            Det är också angeläget enligt utskottets mening att sådana ställningstaganden
            dokumenteras. Det är viktigt att påpeka att regeringen endast
            på mycket goda grunder kan underlåta att överlägga med Utrikesnämnden
            i ärenden av större vikt. I det här betänkandet framhåller utskottet
            att även om ärendet är brådskande kan det många gånger finnas
            möjligheter att i någon form åstadkomma överläggningar med nämnden.
          </note>
          <note>
            Herr talman! I Österrikeärendet har vi i granskningsarbetet,
            bl.a. i utfrågningarna förstås, kommit att diskutera själva saken,
            dvs. uttalandet, markeringen mot att Jörg Haiders högerextrema
            parti deltar i regeringsbildandet i ett EU-land. Än mer har vi
            dock diskuterat formen, formen för hur det gick till, eftersom
            det är vår konstitutionella uppgift.
          </note>
          <note>
            En utgångspunkt för oss har varit att uttalandet i sig var förenligt
            med svenska intressen, och att det i den meningen också var att
            betrakta som tämligen okontroversiellt. Reservanterna har, som
            vi också har hört, lagt tyngdpunkten i sin kritik på att Utrikesnämnden
            kunde, borde och skulle ha underrättats.
          </note>
          <note>
            I denna fråga har reservanterna som vi nyss hörde, i det här
            fallet Folkpartiet och Centerpartiet, funnits sig föranlåtna att
            tillfoga ett särskilt yttrande om att det är just formerna för
            beslutet som man kritiserar. I
          </note>
          <note>
            sakfrågan är Folkpartiet och Centerpartiet eniga med oss om att
            det var naturligt att Sverige anslöt sig till den föreslagna aktionen.
          </note>
          <note>
            Herr talman! Frågan infinner sig onekligen inför det här särskilda
            yttrandet: Menar Folkpartiet och
          </note>
          <note>
            Centern med sitt yttrande att de inte litar på att Moderaterna
            och Kristdemokraterna, som är sällskap i reservationen, sympatiserar
            med åtgärden som sådan?
          </note>
          <note>
            Herr talman! Jag yrkar på godkännande av utskottets anmälan i
            betänkandets punkt 1 och avslag på reservationen. För klarhets
            skull, herr talman, vill jag säga att yrkandet även omfattar frågan
            om information i Utrikesnämnden om svenska insatser i Kosovo.
          </note>
          <note>
            I granskningen av den delen är utskottet helt enigt.
          </note>
          <note type="speaker">
            Anf. 45 NILS FREDRIK AURELIUS (m) replik:
          </note>
          <note>
            Herr talman! Låt mig först säga att i den officiella grundlagskommentaren,
            Holmberg/Stjernquist, till det här lagrummet, alltså regeringsformen
            10:6, detta apropå det här med "om så kan ske", nämns inte ordet
            brådska. Det står: såvida detta inte är omöjligt av särskilda
            skäl. Brådska nämns inte explicit, vilket man möjligen kunde få
            intrycket att Barbro Hietala
          </note>
          <note>
            Nordlund menade.
          </note>
          <note>
            När det gäller brådskan kan man säga att i en utvecklad och alltmer
            teknisk värld sker många beslut snabbare än förr. Men det är faktiskt
            så att också kommunikationstekniken utvecklas. Man behöver inte
            skicka meddelanden på en löddrig springare som förr, utan man
            kan använda en löddrig telefon eller fax. Det finns faktiskt datakommunikation
            också, som kunde ha använts.
          </note>
          <note>
            Möjligheterna för exempelvis statsministern och utrikesministern
            att få kontakt med Utrikesnämndens ledamöter har också ökat. Det
            gör att det måste bli mycket konstigt med det här resonemanget
            om brådska. Det finns numera mycket goda möjligheter att ta sådana
            här kontakter även om man befinner sig i ett främmande land -
            eller hur?
          </note>
          <note>
            Sedan får jag också intrycket av Barbro Hietala
          </note>
          <note>
            Nordlunds inlägg här att hon faktiskt lite försvarar den position
            som statsministern snart övergav, nämligen detta att om det är
            okontroversiellt så kan man strunta i grundlagen. Då behöver man
            inte höra Utrikesnämnden, för man tror sig veta att alla tycker
            samma sak. Menar verkligen Barbro Hietala Nordlund att det kan
            vara ett försvar? Den skansen försvaras ju inte ens av statsministern
            längre.
          </note>
          <note>
            Anf. 46 BARBRO HIETALA NORD-
          </note>
          <note>
            LUND (s) replik:
          </note>
          <note>
            Herr talman! Om den första frågan, angående tolkningen av skrivningen
            i regeringsformen, vill jag säga att det sannolikt finns flera
            tolkningar. Vad jag citerar i det här sammanhanget är den text
            som återfinns i boken Sveriges grundlagar av Petrén och
          </note>
          <note>
            Ragnemalm. Där har man fört fram det här med brådska som en tolkning.
          </note>
          <note>
            Den andra frågan gällde att det finns andra medel, att tekniken
            medger att man kan ha kommunikation på nya, moderna sätt i dag
            utan att behöva använda sig av löddriga springare. Det är ju alldeles
            korrekt.
          </note>
          <note>
            Den frågan var uppe flera gånger i utfrågningarna.
          </note>
          <note>
            Såväl statsministern och utrikesministern som tjänstemännen diskuterade
            den saken. Det är naturligtvis så att framtidens nya, snabba arbetssätt
            också kräver att vi tar till oss tekniken på olika sätt för att
            kunna kommunicera.
          </note>
          <note>
            De tredje fråga som Nils Fredrik Aurelius tar upp gäller om jag
            anser att det skulle vara ett försvar att frågan anses som okontroversiell.
            Så menade jag inte.
          </note>
          <note>
            Jag menar att det är en förklaring till att man eventuellt inte
            lade ned all den tid till eftertanke i ärendet som oppositionen
            har efterlyst. Statsministern har noga redogjort för att han såg
            det här som självklart med tanke på hur Sverige har agerat i frågor
            om främlingsfientlighet och annat som ju Jörg Haiders parti har
            uttalat.
          </note>
          <note type="speaker">
            Anf. 47 NILS FREDRIK AURELIUS (m) replik:
          </note>
          <note>
            Herr talman! Jag får väl tolka det så att Barbro
          </note>
          <note>
            Hietala Nordlund inte egentligen menar att det är ett försvar.
            Det skulle vara en förklaring, detta att säga att man uppfattar
            ett uttalande eller en åtgärd som något okontroversiellt i ett
            inrikespolitiskt perspektiv.
          </note>
          <note>
            Men när vi nu granskar om regeringsformens krav har efterlevts
            är det ju inte förklaringar vi är ute efter utan försvar. Är detta
            ett rimligt skäl att inte följa regeringsformen? Det är det alltså
            inte, det är vi tydligen överens om.
          </note>
          <note>
            I fråga om brådskan fanns det goda möjligheter, redan från torsdagen
            vill jag hävda men i varje fall under söndagen enligt vad både
            utrikesministern och statsministern sade, att ta kontakter. Men
            de tänkte inte på det. Det sades rent ut. Jag citerade nyss vad
          </note>
          <note>
            Anna Lindh svarade på min fråga i utfrågningen.
          </note>
          <note>
            Frågan är: Kan verkligen Barbro Hietala Nordlund mena att det
            är ett tillräckligt försvar att säg att man inte tänkte på det?
            Kan det vara ett skäl att inte följa de krav, de mycket viktiga
            krav, om regeringens kontakt med riksdagen via Utrikesnämnden
            som faktiskt formuleras i vår grundlag regeringsformen?
          </note>
          <note>
            Är det ändå inte så att om det inte vore statsministern som var
            inblandad här skulle det finnas goda möjligheter att rikta även
            en formell kritik - och det från hela utskottets sida?
          </note>
          <note>
            Anf. 48 BARBRO HIETALA NORD-
          </note>
          <note>
            LUND (s) replik:
          </note>
          <note>
            Herr talman! Nils Fredrik Aurelius vet mycket väl att vi är eniga
            om det ansvar som vi som utskott har för att grundlagen följs.
            Därför måste jag ju ställa mig undrande till den upprördhet och
            indignation som oppositionen ger uttryck för här när det gäller
            den möjlighet som faktiskt också författningen ger. "Om så kan
            ske" är faktiskt en formulering som finns. Det utrymmet har man
            hänvisat till från ministrarnas sida.
          </note>
          <note>
            Den möjligheten ger faktiskt författningen. Därför borde inte
            upprördheten vara så stor att man faktiskt har använt sig av ett
            utrymme som medges i grundlagen.
          </note>
          <note type="speaker">
            Anf. 49 BJÖRN VON DER ESCH (kd) replik:
          </note>
          <note>
            Herr talman! Jag tar fasta på det sista som sades här, alltså
            om så ske kan. Det hänför sig uteslutande till överläggningar
            innan man tar ett avgörande. Det är bara där. Man ska alltid fortlöpande
            informera. Där gäller inte detta om så ske kan.
          </note>
          <note>
            Söndag kväll var första gången som statsministern fick höra detta.
            Nu finns det ju sätt att kontrollera detta på andra håll. Både
            i Danmark och i Finland har den här frågan varit uppe. Och det
            visar sig att det finns ett Reuterstelegram som kom redan på fredagen
            där det berättades vad som hade hänt i Belgien. Det stora felet
            här är att det inte finns någon dokumentation så att vi kan kontrollera
            de uppgifter som har getts eller vad som har avhandlats per telefon.
            Det finns över huvud taget ingen dokumentation. Det är därför
            som vi famlar i mörker.
          </note>
          <note>
            Jag vill avslutningsvis bara säga att jag uppskattar att majoriteten
            i KU har varit så pass kritisk i sina slutsatser, dock utan att
            uttala det magiska ordet kritik.
          </note>
          <note>
            Anf. 50 BARBRO HIETALA NORD-
          </note>
          <note>
            LUND (s) replik:
          </note>
          <note>
            Herr talman! När det gäller den här diskussionen som vi för om
            och om igen huruvida det fanns tidsutrymme - om det var torsdagen,
            fredagen, lördagen eller söndagen - kvarstår faktum utifrån de
            diskussioner som fördes vid utfrågningarna. Statsministerns ställningstagande
            gällde söndagen den 30 på kvällen.
          </note>
          <note>
            Det var första gången som han förelades ett konkret förslag.
            Det som fanns dessförinnan, det som hände i det belgiska parlamentet
            och det fax som skickades, gav uttryck för upprördhet och oro
            över vad som var på gång i Österrike. Men där fanns inget förslag
            till text eller till konkret handlande att ta ställning till.
            I
          </note>
          <note>
            den meningen fanns det inte heller, enligt den bedömning som
            vi gör, utrymme att löpande hålla Utrikesnämnden informerad om
            det allmänna läget i
          </note>
          <note>
            Österrike.
          </note>
          <note type="speaker">
            Anf. 51 HELENA BARGHOLTZ (fp) replik:
          </note>
          <note>
            Herr talman! Jag begärde replik därför att Barbro
          </note>
          <note>
            Hietala Nordlund ställde en rak fråga till Folkpartiet och Centerpartiet
            med anledning av vårt särskilda yttrande. Jag vill bara framhålla
            att det är gjort därför att vi vill göra ett klarläggande från
            vår sida att vi står fast vid att vi ändå tycker att detta var
            en befogad aktion men att vi tycker att formerna var helt felaktiga
            på ett mycket onödigt sätt, vilket jag tidigare har beskrivit.
          </note>
          <note>
            Vi är också upprörda över den nonchalans som vi uppfattar att
            utrikesministern och statsministern visade mot partiledarna och
            ledamöterna i utrikesnämnden. Det är det som vi vill göra klart
            med vårt uttalande.
          </note>
          <note>
            Anf. 52 BARBRO HIETALA NORD-
          </note>
          <note>
            LUND (s) replik:
          </note>
          <note>
            Herr talman! Tack för den informationen från
          </note>
          <note>
            Helena Bargholtz. Det är väl alldeles klart att ni tog det säkra
            före det osäkra, eftersom ni i den meningen inte fick med er era
            medreservanter i fråga om att vi i sak var överens om att detta
            uttalande skulle göras.
          </note>
          <note>
            Men i form har vi olika synpunkter.
          </note>
          <note type="speaker">
            Anf. 53 HELENA BARGHOLTZ (fp) replik:
          </note>
          <note>
            Herr talman! Jag vill inte uttala mig för de övriga ledamöterna
            och de övriga reservanterna. De får själva klargöra sitt ställningstagande.
            Eftersom vi från
          </note>
          <note>
            Folkpartiet på ett tidigt stadium gjorde klart att vi stödde
            frågan, tycker jag att det är rimligt att göra på detta sätt.
          </note>
          <note>
            Anf. 54 BARBRO HIETALA NORD-
          </note>
          <note>
            LUND (s) replik:
          </note>
          <note>
            Herr talman! Det är helt i sin ordning. Men om man har en gemensam
            reservation är det väl ändå brukligt att man diskuterar vad den
            ska kunna rymma och utformningen av den. Jag ställer mig lite
            undrande till varför inte den formuleringen kunde finnas med i
            reservationen. Men jag förstår att ni inte fann det möjligt, eftersom
            ni ville gå er väg i ett särskilt yttrande. Jag respekterar det.
          </note>
          <note type="speaker">
            Anf. 55 ÅSA TORSTENSSON (c) replik:
          </note>
          <note>
            Herr talman! Jag skulle vilja inleda med en fråga.
          </note>
          <note>
            Tycker inte Barbro Hietala Nordlund att just detta ärende är
            anmärkningsvärt när man från ansvarigt statsråd faktiskt anför
            brådska som hinder för att inte samråda men samtidigt inte haft
            en tanke på att över huvud taget ta en kontakt med svenska partiledare
            eller Utrikesnämnden? Ger inte det enligt Barbro
          </note>
          <note>
            Hietala Nordlund en signal om statsrådens inställning till den
            nationella lagstiftningen utifrån den konstitutionella granskningen?
          </note>
          <note>
            Anf. 56 BARBRO HIETALA NORD-
          </note>
          <note>
            LUND (s) replik:
          </note>
          <note>
            Herr talman! Jag vill svara Åsa Fritjofsson att brådskan i denna
            situation var så påtaglig. Det har noggrant redogjorts för att
            det bara var under natten som man hade möjlighet att ta eventuella
            kontakter, vilket man bedömde som praktiskt ogenomförbart.
          </note>
          <note>
            Och det tycker jag är fullt begripligt. Och intellektuellt är
            det helt förståeligt att man gjorde en sådan bedömning att brådskan
            var avgörande.
          </note>
          <note>
            Den andra frågan, om att man inte hade en tanke på att ta kontakt,
            är naturligtvis besvärande. Och det har ju de utfrågade också
            tillstått. De har sagt att de naturligtvis skulle ha tänkt på
            det men att det var ett så högt uppskruvat tempo och att de avkrävdes
            ett besked. De har också sagt att det utrymme som finns i författningen
            gör att de har följt grundlagens föresatser också.
          </note>
          <note type="speaker">
            Anf. 57 ÅSA TORSTENSSON (c) replik:
          </note>
          <note>
            Herr talman! Nu blandar Barbro Hietala Nordlund ihop mig med
            sin granne igen. Men jag har överseende med det den här gången
            också.
          </note>
          <note>
            Jag vill ändå påpeka att samtidigt som det vid utfrågningarna
            hänvisas till brådska så anger statsråden i utfrågningarna i fråga
            om tidshanteringen att de inte ens har tänkt på att informera
            Utrikesnämnden. Och jag tycker att även Barbro Hietala Nordlund
            kunde ställa sig bakom att det är fog för kritik.
          </note>
          <note>
            Sedan ska jag svara på den fråga som Barbro Hietala Nordlund
            ställde när det gäller Centerpartiets och Folkpartiets särskilda
            yttrande. Centerpartiet har valt att skriva det särskilda yttrandet,
            eftersom Centerpartiets ledare Lennart Daléus mycket tidigt ställde
            sig bakom själva agerandet från Sveriges statsminister. Det är
            anledningen till det särskilda yttrandet från
          </note>
          <note>
            Centerpartiet.
          </note>
          <note>
            Anf. 58 BARBRO HIETALA NORD-
          </note>
          <note>
            LUND (s) replik:
          </note>
          <note>
            Herr talman! Då vill jag börja med att be Åsa
          </note>
          <note>
            Torstensson om ursäkt. Jag har tydligen svårt att komma ihåg
            hennes efternamn. Det är inte första gången som jag säger fel.
            Ursäkta mig för det, Åsa
          </note>
          <note>
            Torstensson, jag ska pränta in hennes efternamn ordentligt.
          </note>
          <note>
            Vi har naturligtvis fört en ordentlig diskussion kring detta
            vid utfrågningarna, att det inte föresvävade - så har ni också
            uttryckt det - statsråden att ta kontakt med, informera eller
            samråda med vare sig
          </note>
          <note>
            Utrikesnämnden eller partiledarna. De har också beklagat det
            men hänvisat till tidsfaktorn, vilket vi har haft förståelse för.
          </note>
          <note>
            Men utifrån detta drar vi också slutsatser i vårt betänkande.
            Vi säger att det är viktigt att man finner nya former för det
            nya arbetssätt som inte minst EU
          </note>
          <note>
            för med sig med många snabba beslutsvägar och informella kontakter.
            Denna diskussion fördes också med statsministern vid utfrågningen.
            Han sade att han naturligtvis måste ta till sig detta och ha fortsatta
            diskussioner och funderingar omkring framtida arbetsformer. Jag
            tycker att det är svar på Åsa Torstenssons fråga.
          </note>
          <note type="speaker">
            Anf. 59 MATS EINARSSON (v):
          </note>
          <note>
            Herr talman! Vid lunchtid den 31 januari i år meddelade Portugals
            premiärminister Guterres att 14
          </note>
          <note>
            av EU:s medlemsländer enats om vissa politiska åtgärder mot den
            15:e medlemmens, Österrikes, regering för den händelse att det
            österrikiska frihetspartiet
          </note>
          <note>
            FPÖ skulle komma att ingå i denna regering. De 14
          </note>
          <note>
            staterna hade enats om att inte främja eller godta några bilaterala
            officiella kontakter på politisk nivå med en österrikisk regering
            där FPÖ ingick. Österrikiska kandidater till internationella poster
            skulle inte stödjas, och Österrikes ambassadörer skulle endast
            tas emot på teknisk nivå.
          </note>
          <note>
            Det var en exceptionell, och som det har visat sig mycket snabbt
            åstadkommen, internationell aktion mot en av EU:s medlemmar. Den
            kan inte förstås om den inte betraktas mot sin historiska bakgrund.
            Därför, herr talman, måste jag med några ord gå ett litet stycke
            utanför det omedelbara ämnet för denna debatt.
          </note>
          <note>
            Nästan på dagen 77 år tidigare, den 30 januari
          </note>
          <note>
            1933, hade den tyske rikspresidenten Hindenburg utsett österrikaren
            Adolf Hitler till rikskansler. Nazistpartiet hade på några år
            gått från att vara en sekt bland andra sekter till att vara den
            tyska riksdagens största parti. Ännu hade man dock ett stycke
            kvar till egen majoritet. Riksdagshusbranden den 27 februari gav
            nazisterna det tillfälle som de väntade på. Branden skylldes lögnaktigt
            på kommunisterna. En
          </note>
          <note>
            "förordning till skydd för folk och stat", som upphävde yttrande-,
            förenings- och mötesfriheten, genomdrevs. De kommunistiska riksdagsmännen
            fråntogs sina mandat, vilket gav Hitler den majoritet han behövde
            för att införa en fullmaktslag som gjorde det möjligt för honom
            att upprätta sin personliga diktatur.
          </note>
          <note>
            Demokratins försvarare var den gången för svaga och för splittrade.
            Den tyska högern hade aldrig anammat demokratin och hjälpte Hitler
            till makten.
          </note>
          <note>
            De demokratiska liberalerna hade malts ned i depressionens hårdnande
            politiska klimat. Arbetarrörelsen, en gång världens mäktigaste,
            var djupt splittrad dels till följd av Kominterns vanvettiga ultravänsterpolitik
            som utpekade socialdemokratin som huvudfiende, dels till följd
            av den tyska arbetarrörelsens egna traumatiska erfarenheter.
          </note>
          <note>
            Socialdemokratin å sin sida var lika oförmögen som kommunister
            och liberaler att inse farans vidd i tid. Man tvekade att använda
            den styrka man ännu hade. När von Papen genomförde sin kupp 1932
            och avsatte den socialdemokratiska delstatsregeringen i
          </note>
          <note>
            Preussen delade det socialdemokratiska partiet ut flygblad där
            man manade Berlins arbetare till lugn.
          </note>
          <note>
            När Hitler efter maktövertagandet slog till mot oppositionen
            och först mot kommunisterna hoppades man i det längsta kunna klara
            sig. Att i detta läge samarbeta med och försvara ett parti som
            helt nyligen kallat dem för socialfascister var omöjligt. De tyska
            socialdemokraterna lämnade i stället den socialistiska arbetarinternationalen
            för att inte förknippas med de fördömanden som den internationella
            arbetarrörelsen riktade mot Hitlerregimen. Fackföreningsledare
            bröt i sin tur med socialdemokraterna och slöt upp bakom nazisternas
            förstamajfirande. Den socialdemokratiska riksdagsgruppen, som
            ännu tolererades, röstade t.o.m.
          </note>
          <note>
            för Hitlers s.k. fredsresolution den 17 maj - en förnedring till
            ingen nytta. Även socialdemokraterna fråntogs sina mandat. Hitler
            krossade vad som fanns kvar av den tyska arbetarrörelsen. Spillrorna
            fick försöka rädda sig i exilen eller in i det underjordiska motståndet.
          </note>
          <note>
            Fortsättningen känner vi. Förintelsens ofattbara verklighet påmindes
            vi om under den konferens som genomfördes här i Stockholm i januari,
            samtidigt som förhandlingarna om regeringsbildningen i Österrike
            pågick. Mitt under Förintelsekonferensen pågick det spel som skulle
            leda fram till att ett parti bestående av främlingsfientliga populister
            och en ansenlig andel obotfärdiga Hitlerbeundrare tog plats i
            en europeisk regering. Jörg Heider är förvisso inte Hitler. Hans
            parti är inte ett nazistparti, och historien upprepar sig aldrig
            likformigt. Men det var ändå fullständigt självklart och ofrånkomligt
            att Europas demokratier skulle reagera.
          </note>
          <note>
            Förintelsekonferensen innebar ett gemensamt löfte att aldrig
            mer låta det bli för sent - ett löfte att inte låta underordnade
            partiskiljaktigheter förhindra gemensamt handlande till demokratins
            försvar. Göran
          </note>
          <note>
            Persson har naturligtvis rätt när han säger att det skulle ha
            varit politiskt omöjligt för Sverige att som enda land ställa
            sig utanför protesten, vilket skulle ha blivit fallet om statsministern
            inte hade givit sitt besked på söndagkvällen den 30 januari.
          </note>
          <note>
            Ändå finns det all anledning att studera och begrunda detta ärende
            mycket noga. Det är inte så oproblematiskt som vissa har velat
            göra gällande. Det vore närmast otillständigt att avfärda de kritiska
            och eftertänksamma rösterna med att de skulle gå högerextremismens
            ärenden. Sådana syften finns nog också på sina håll, men inte
            i denna kammare.
          </note>
          <note>
            Försvaret av demokratin kräver inte bara enighet mellan demokratins
            anhängare. Försvaret av demokratin kräver också omsorg om och
            respekt för demokratins institutioner och regelverk. Det är inte
            formalism att ta upp den viktiga diskussion som utskottsmajoriteten
            försöker föra i detta betänkande.
          </note>
          <note>
            Inledningsvis kan vi konstatera att utskottet slår fast att det
            rörde sig om ett ärende av sådan större vikt att regeringen normalt
            sett borde ha överlagt med
          </note>
          <note>
            Utrikesnämnden. Att syftet med agerandet var politiskt okontroversiellt
            är därvidlag ovidkommande. Ett på denna punkt enigt utskott har
            funnit det nödvändigt att understryka detta, vilket inte minst
            regeringen bör notera.
          </note>
          <note>
            Utskottet noterar vidare de omständigheter under vilka beslutet
            kom till. Det skedde under stor brådska.
          </note>
          <note>
            Statsministern befann sig på resa i Grekland. Beslutet fattades
            genom s.k. faktiskt handlande, dvs. att statsministern per telefon
            meddelade Portugals premiärminister att Sverige ställde upp. Förutom
            en telefonkonsultation med utrikesministern skedde ingen beredning
            av ärendet. Beslutet dokumenterades inte.
          </note>
          <note>
            Det finns ingen bakgrundsbeskrivning, ingen analys, inga överväganden
            och inga resonemang om för- och nackdelar eller om eventuella
            alternativa handlingslinjer.
          </note>
          <note>
            Även den som är relativt obevandrad i diplomatins värld - dit
            räknar jag mig själv - kan ganska lätt föreställa sig vilka svårigheter
            och problem som ligger inbäddade i ett sådant ärende.
          </note>
          <note>
            För det första: Vad var syftet med aktionen? I steg
          </note>
          <note>
            1 var det att förhindra att FPÖ kom med i regeringen.
          </note>
          <note>
            Men vad skulle de politiska markeringarna tänkas kunna åstadkomma
            om detta misslyckades? Alla inblandade måste ha insett att det
            inte var osannolikt.
          </note>
          <note>
            För det andra: Vilka villkor fanns förknippade med ett eventuellt
            upphävande av åtgärderna? Hur såg exit-strategin ut? I dag tror
            jag att vi ganska säkert kan slå fast att det inte fanns någon
            gemensam exitstrategi. De 14 staterna är i dag djupt splittrade
            i frågan om hur framtiden för relationerna med Österrike ska se
            ut. Den svenska regeringens hållning är inte heller glasklar,
            om jag ska uttrycka mig försiktigt.
          </note>
          <note>
            För det tredje: Hur förenligt är detta beslut med kravet på ett
            rimligt mått av konsekvens i utrikespolitiken? Vilka andra regeringsbildningar
            kommer vi att bemöta på samma sätt? Kommer Italien att bemötas
            på samma sätt som Österrike om Alleanza Nazionale, exfascisterna
            i Italien, eller för den delen Lega Nord kommer med i den italienska
            regeringen? Många bedömare menar att det vore fullständigt otänkbart.
          </note>
          <note>
            Italien spelar en alltför viktig roll i EU. Men vad finns kvar
            av trovärdigheten om 13 EU-länder då låtsas som om det regnar?
          </note>
          <note>
            För det fjärde: Innebär den här aktionen att EU-
          </note>
          <note>
            länder mäts med en annan måttstock än andra länder?
          </note>
          <note>
            Det låter kanske bra att säga att man måste ställa särskilt höga
            krav på EU-länder, men vänd på det!
          </note>
          <note>
            Vem ställer sig upp och säger att demokrati och mänskliga rättigheter
            inte är riktigt lika viktigt för människor i länder utanför EU?
            Vi kan ju notera, parentetiskt, att Turkiet av EU accepterats
            som kandidatland, trots att det numera sitter ett mer eller mindre
            öppet fascistiskt parti i den turkiska regeringen. Det är MHP,
            lett av den gamle Hitlerlakejen Alparslan Türkes tills dennes
            död för ett par år sedan och moderparti till terroristorganisationen
            De grå vargarna. De sitter i Turkiets regering.
          </note>
          <note>
            För det femte undrar jag hur man gör det fullständigt klart att
            aktionen är riktad mot FPÖ:s tvivelaktiga politik och inte mot
            den österrikiska demokratins institutioner? Trots allt är FPÖ-ÖVP-regeringen
            grundad på en parlamentarisk majoritet bildad i fria och rättvisa
            val. Här i riksdagen har vi utrikesministerns ord på att det inte
            är det österrikiska folket som regeringen vill ställa till ansvar,
            och det är bra. Men är detta lika uppenbart för Österrikes folk?
          </note>
          <note>
            För det sjätte undrar jag om vi är helt säkra på att de här aktionerna
            stärker de demokratiska och antifascistiska krafterna i Österrike?
            Eller är det Haider som gnuggar händerna?
          </note>
          <note>
            Herr talman! Det är ingen större svårighet att påvisa att det
            här ärendet är stort, komplicerat och känsligt. Det skulle ha
            förtjänat en mycket grundligare beredning och analys. Det är djupt
            beklagligt att så inte har kunnat ske. Därmed är vi inne på problemets
            själva kärna. Det här var inte ett EU-beslut, av uppenbara skäl.
            Någon enhällighet gick inte att uppnå, eftersom det var 14 medlemmars
            aktion mot den 15:e.
          </note>
          <note>
            Formellt handlade det om 14 unilaterala beslut om respektive
            lands sätt att förhålla sig till Österrike.
          </note>
          <note>
            Men det var naturligtvis ingen tillfällighet att det enbart var
            EU-länder som tillfrågades. Inga telefonsamtal ringdes, såvitt
            vi vet, till Norges eller Schweiz statsministrar. Samordningen
            gjordes uppenbarligen på uppmaning från Belgien av Portugals premiärminister.
            Varför? Jo, därför att Portugal är ordförandeland i EU. Det gemensamma
            beslutet presenterades på det portugisiska ordförandeskapets officiella
            brevpapper. Detta var en EU-aktion som ändå inte var en EU-aktion
            och som heller inte var ett antal unilaterala beslut och som därför
            genomfördes informellt, oformligt och odokumenterat.
          </note>
          <note>
            Utrikesminister Anna Lindh sade så här i kammaren den 9 februari:
            "Observera att vi inte har beslutat om några gemensamma EU-åtgärder".
            Det är både sant och inte sant. Formellt är det helt riktigt.
            Det var inte fråga om ett EU-beslut. Men reellt handlade det om
            ett gemensamt, utrikespolitiskt agerande inom
          </note>
          <note>
            EU-systemets ram och med utnyttjande av EU:s internationella
            tyngd. Detta är ett problem. Vill vi ha ett system där EU:s och
            därmed Sveriges utrikespolitik formas via telefonkedjor i de västeuropeiska
            premiärministrarnas herrklubb? Vår egen statsminister påstås,
            i och för sig i ett annat sammanhang, ha uttryckt det så här:
            När grabbarna ringer vill man ju ställa upp. Är det så mellanstatliga
            relationer ska skötas?
          </note>
          <note>
            I Danmark har saken lett till en omfattande kritik mot statsministern
            för handläggningen. I Finland har statsminister Lipponen med nöd
            och näppe undgått att åtalas av justitiekanslern för att han bröt
            mot den dåvarande grundlagen genom att inte informera presidenten
            innan beslutet fattades. Så är inte läget här.
          </note>
          <note>
            Vår grundlag ser annorlunda ut. Vi har t.ex. ingen president
            att fråga; det borde vi ha, men det är en annan diskussion. Konstitutionsutskottet
            kan konstatera att statsministern och utrikesministern i det här
            fallet inte har gjort något formellt fel, och jag kan bara beklaga
            att oppositionen har varit så ivrig att ge regeringen en knäpp
            på näsan att man har varit tvungen att skriva sig oenig i en reservation.
            Jag hoppas verkligen att det inte drar intresset från de viktiga
            frågor som utskottsmajoriteten reser i betänkandet.
          </note>
          <note>
            De förtjänar en fortsatt diskussion såväl i regeringen som i
            denna församling. Och som det står i betänkandet har utskottet
            för avsikt att i ett senare granskningsbetänkande gå närmare in
            på formerna för beslut i frågor av det här slaget.
          </note>
          <note>
            Herr talman! Jag står bakom utskottets anmälan i dess helhet
            och yrkar avslag på samtliga reservationer.
          </note>
          <note type="speaker">
            Anf. 60 PER LAGER (mp):
          </note>
          <note>
            Herr talman! Mats Einarsson gjorde en lång och förtjänstfull
            genomgång både när det gäller historien och komplexiteten i frågan.
            Det föranleder mig att kanske hålla mig lite kortare. Jag vill
            framför allt visa på de skäl som har lett till majoritetstexten.
          </note>
          <note>
            Jag tror inte att det fanns någon speciell illvilja hos statsministern
            nere i Aten. Jag tror inte att det var fråga om nonchalans eller
            arrogans. Däremot är jag benägen att tro att det här var en överraskning
            och att statsministern handlade därefter. Jag tror inte att han
            fick det här förslaget förrän på söndag kväll. Jag tycker inte
            att vårt arbete i utskottet har kunnat visa något annat. Han tyckte
            att han handlade på rätt sätt.
          </note>
          <note>
            Han kontaktade utrikesministern och fattade ett beslut. Det märkliga
            i detta, som vi alla inser, är att tankarna inte föll på vare
            sig utrikesnämnd, partiledare eller språkrör.
          </note>
          <note>
            Jag tror att det hade varit en praktisk omöjlighet att sammankalla
            Utrikesnämnden. Det hade helt enkelt inte gått om nu tidsgränserna
            var som det har skrivits och sagts, dvs. att statsministern skulle
            avlämna det här beskedet på måndagförmiddagen. Jag tror alltså
            att det inte gick att sammankalla någon utrikesnämnd. Därmed är
            det konstitutionella problemet borta för mig.
          </note>
          <note>
            Däremot tror jag att frågan om varför statsministern inte ringde
            till de olika partiledarna är lämplig och kompetensmässig. Det
            är ju en annan fråga som inte har konstitutionell bäring men som
            är oerhört viktig när det gäller att se på kompetens.
          </note>
          <note>
            Majoriteten i utskottet säger att det ofta finns möjligheter
            att i någon form åstadkomma överläggningar med nämnden, dvs. Utrikesnämnden.
            Skälen måste vara mycket goda när en sådan kontakt underlåts.
            I det här fallet kan man väl säga att sådana skäl fanns. Det var
            tidsnöd. Det är min bestämda uppfattning. Men att tänka efter
            före, som Helena Bargholtz menade, är en god arbetsmetod.
          </note>
          <note>
            Även om jag tror att planering, som jag tidigare har nämnt, är
            en av de viktigaste delarna för att man ska klara sig från problem
            med brådskan tror jag att det i det här fallet, i den nya situationen,
            inte gick att planera i förväg. Det innebär att man inte kan kritisera,
            som många har velat, ur konstitutionell synvinkel.
          </note>
          <note>
            Däremot kan man ju påpeka bristerna i förfarandet och i hanterandet
            av problemen. Det gäller t.ex. att man inte ens tänkte på att
            ta kontakt med partiledarna hemma i Sverige. Det tycker jag i
            alla fall är ett ganska starkt påpekande.
          </note>
          <note type="speaker">
            Anf. 61 INGVAR SVENSSON (kd):
          </note>
          <note>
            Herr talman! Mats Einarsson ställde ett antal relevanta frågor
            kring den här typen av beslutsfattande.
          </note>
          <note>
            Jag tycker att det är befogat att fundera vidare på det här i
            den konstitutionella debatten, eftersom det var ett ganska märkligt
            beslut.
          </note>
          <note>
            Det var alltså inget EU-beslut om Österrikeåtgärden, men det
            skrevs på EU-presidentskapets papper.
          </note>
          <note>
            Det konstaterades att det var ett unilateralt beslut som skulle
            ha bilaterala effekter. Det har inte fattats beslut av regeringen.
            Det finns inget protokoll om att man har ställt sig bakom detta
            på det här sättet. Det är ganska märkligt. Debatten om hur det
            här ska hanteras i framtiden måste ju fortsätta.
          </note>
          <note>
            Men jag begärde inte ordet av just denna anledning utan därför
            att Barbro Hietala Nordlund försökte att konstruera något slags
            motsättning mellan Moderaterna och Kristdemokraterna å ena sidan
            och Folkpartiet, Centerpartiet och några andra å den andra när
            det gäller det särskilda yttrandet.
          </note>
          <note>
            Jag vill betona att utskottet inte har granskat sakfrågan. Substansen
            i det särskilda yttrandet uppfattade jag gällde att man åtminstone
            skulle ha informerat partiledarna. Det var det vi tyckte inte
            var tillräckligt.
          </note>
          <note>
            Regeringsformen föreskriver att hela nämnden ska informeras.
            I sakfrågan har vi samma uppfattning som Centerpartiet och Folkpartiet
            i det här avseendet.
          </note>
          <note>
            Kulturminister Marita Ulvskogs handläggning av frågan om subventioner
            för digitalavkodare (avsnitt
          </note>
          <note>
            2.5)
          </note>
          <note type="speaker">
            Anf. 62 OLA KARLSSON (m):
          </note>
          <note>
            Herr talman! Vad betyder ett riksdagsbeslut? Vad betyder ett
            uttalande härifrån kammaren? Spelar det någon roll att ett utskott
            uttalar och beslutar någonting? Har regeringen en skyldighet att
            tillse att riksdagens beslut faktiskt följs?
          </note>
          <note>
            De frågorna finns det verkligen anledning att ställa sig. Spelar
            det någon roll vad riksdagen faktiskt beslutar?
          </note>
          <note>
            Bakgrunden till det här ärendet är en proposition från regeringen
            om digital-TV, där man konstaterade att "Eventuella stimulanser
            till hushållen för att anskaffa digitalavkodare måste bekostas
            av företagen och får inte finansieras med statsbudgetmedel."
          </note>
          <note>
            När detta sedan kom till kulturutskottet för yttrande till KU
            konstaterade kulturutskottet: "Vad gäller motion 1996/97:K14 yrkande
            4, som enligt kulturutskottet i berörd del synes syfta till ett
            förbud för Teracom och SVT att bidra med subventioner till hushållen
            vid anskaffandet av avkodare, anför utskottet att det är rimligare
            att anta att eventuella hushållssubventioner kan komma att utgå
            från den industri som tillverkar avkodningsutrustningen än från
            Teracom och SVT. Kulturutskottet anser inte att det finns skäl
            att på denna punkt gå emot regeringens bedömning."
          </note>
          <note>
            KU uttalade: "Utskottet konstaterar att formerna för ett samarbete
            rörande eventuella stimulanser till hushållen för anskaffning
            av avkodare också kan bli en fråga för nämnda samråd. Utskottet
            utgår från att ett sådant eventuellt samarbete inte kommer att
            innebära att statliga medel används för att subventionera hushållens
            anskaffning av avkodare."
          </note>
          <note>
            Här finns det skäl att notera att det konstitutionsutskottet
            uttalar gäller statliga medel inte statliga budgetmedel, som det
            står i propositionen.
          </note>
          <note>
            Riksdagens beslut riktar sig till regeringen, i varje fall när
            det är fråga om statliga bolag som den reglerar. Det är sedan
            regeringens sak att via ägardirektiv och annat tillse att riksdagens
            beslut fullföljs. Vad har då regeringen gjort för att tillse att
            beslutet följs?
          </note>
          <note>
            Ingenting, absolut ingenting.
          </note>
          <note>
            Har det funnits några skäl att faktiskt pröva frågan och ta upp
            en diskussion med i det här fallet Teracom om detta? Ja, det har
            funnits många skäl. Det har om inte annat funnits många tidningsuppgifter
            och andra medieuppgifter som entydigt har pekat på en mångmiljonrullning
            från Teracom in i de olika bolagen som sysslar med digital TV.
            Jag citerar Computer
          </note>
          <note>
            Sweden från tidigt i vår: "Teracom pumpar in 100
          </note>
          <note>
            miljoner i Boxer." "Teracom har satsat strax under
          </note>
          <note>
            100 miljoner kronor i Boxer TV Access, som hyr ut dekodrar för
            marksänd digital-tv. Hälften av pengarna ska gå till marknadsföring."
          </note>
          <note>
            Ur nyhetsbrevet Public Access, nr 5 år 2000, kan jag citera:
            "Trots en intensiv reklamkampanj under våren, som kostat 50 miljoner
            kr, har det statligt ägda
          </note>
          <note>
            Senda inte lyckats sälja mer än 10.000 digital-tvboxar vilket
            innebär en marknadsföringskostnad om
          </note>
          <note>
            5.000 kr per kund vilket är mer än vad en box kostar i handeln.
            Det digitala marknätet når idag en tredjedels procent av tv-hushållen."
          </note>
          <note>
            Departementet har i sitt agerande tidigare gentemot Teracom ställt
            krav på avkastning på insatskapital och utdelning. Man har framfört
            de här kraven i s.k. ägardirektiv. I ägardirektivet, som meddelades
            på förra årets bolagsstämma, konstaterade man att ägarens mål
            är att utdelningen på den konkurrensutsatta delen normalt motsvarar
            en tredjedel av resultatet efter finansnetto, med avdrag för schablonskatt.
            För räkenskapsåret angavs att utdelningen borde vara 16
          </note>
          <note>
            miljoner kronor.
          </note>
          <note>
            Vad blev då resultatet? Jo, utdelningen blev noll kronor.
          </note>
          <note>
            Vad var skälet? Jo, jag citerar årsberättelsen från
          </note>
          <note>
            Teracom: "Det ekonomiska utfallet för koncernen år
          </note>
          <note>
            1999 blev lägre än föregående år. I huvudsak hänger det samman
            med den försening i marknads- och intäktsutvecklingen som uppkommit
            i digital-tvverksamheten samtidigt som Teracom tagit på sig en
            större andel än beräknat av kostnaderna i de koncernbolag som
            är knutna till denna verksamhet."
          </note>
          <note>
            Det är alltså alldeles uppenbart att medel har gått från Teracom
            till framför allt bolaget Boxer. Och det har gått till Boxer därför
            att försäljningen av digital-
          </note>
          <note>
            TV-dekodrar har gått sämre än väntat.
          </note>
          <note>
            Då kan man ställa sig frågan: Är det erbjudande som Boxer riktar
            till konsumenterna baserat på en affärsmässig bedömning? Hur ser
            kalkylerna ut?
          </note>
          <note>
            Här har ett stort problem uppkommit för utskottet, därför att
            det inte har gått att få in någon sådan kalkyl. Departementet
            har inte ställt något sådant krav på
          </note>
          <note>
            Teracom och på något annat sätt har utskottet heller inte fått
            in en sådan kalkyl. Det har varit svårt att bedöma värdet av affärsmässigheten.
          </note>
          <note>
            Men man kan ju på egen hand summera och räkna. Då kan man konstatera
            att erbjudandet om att hyra en dekoder för 99 kr per månad om
            man tecknar sig för tre år ger lite drygt 3 500 kr i total intäkt.
            Det ska då täcka kostnaden för dekodern, som av Lars Marén från
            departementet har uppgetts kosta runt 5 000 kr i handeln. Det
            ska täcka fakturering, den egna inköpshanteringen och annan hantering
            av boxar. Det ska täcka ränta och avskrivning, det ska täcka underhåll
            och utbyte av trasiga dekodrar och det ska också ställas i relation
            till att det kommer att vara en relativt kort ekonomisk livslängd
            på dem, därför att tekniken går så snabbt framåt att krav på utbyte
            av dem kommer att ställas relativt snart.
          </note>
          <note>
            En sådan här amatörmässig bedömning visar att det inte finns
            några möjligheter att med de här intäkterna nå affärsmässighet
            i konceptet.
          </note>
          <note>
            Samtidigt kan man konstatera att Teracom har all anledning att
            subventionera dekodrarna. Teracoms intäkter från digital-TV baseras
            på avtal med de olika programbolagen, som innebär att de inte
            betalar en krona för sändningskostnaderna förrän 100 000 dekodrar
            finns ute på marknaden eller att minst ett år har gått sedan kontrakten
            slöts. För Teracom är det en uppenbar fördel att snabbt subventionera
            för att snabbt få ut många dekodrar på marknaden. För Teracom
            är det rationellt att bryta mot riksdagsbeslutet.
          </note>
          <note>
            Vad har då departementet gjort för att se till att
          </note>
          <note>
            Teracom följer riksdagsbeslutet och inte subventionerar dekodrarna?
            Lars Marén gav ett entydigt svar i utfrågningen i utskottet: "Såvitt
            jag vet har det inte gjorts någon särskild granskning av detta."
          </note>
          <note>
            Majoriteten landar i följande utlåtande:
          </note>
          <note>
            "Utskottets granskning ger vid handen att uthyrningen av avkodningsboxar
            är baserad på rent affärsmässiga överväganden med utgångspunkt
            i att kostnaderna kommer att återbetala sig inom rimlig tid."
            Jag skulle vilja fråga majoritetens företrädare: Hur vet man det?
            Vad baserar majoriteten sitt ställningstagande i den delen på?
            Någon kalkyl har inte kommit in till utskottet. De försäkringar
            som Lars Marén har gett till utskottet har handlat om att han
            känner sig säker på att Teracom handlar affärsmässigt. Men vad
            baserar utskottsmajoriteten sitt tyckande på?
          </note>
          <note>
            Enligt den reservation jag står bakom är det uppenbart att medel
            från det statliga bolaget Teracom används för att bygga upp Boxers
            verksamhet, som baseras på erbjudanden om förmånliga priser för
            hyra av avkodarna. Enligt vår mening borde kulturminister
          </note>
          <note>
            Marita Ulvskog ha försäkrat sig om att bolagens agerande inte
            strider mot vad utskottet har uttalat genom att se till att bolagen
            var medvetna om uttalandet och genom att bolagens affärskalkyl
            inhämtades som underlag för en bedömning av om uthyrningen kan
            ses som en sådan subvention som inte är förenlig med utskottets
            uttalande år 1997.
          </note>
          <note>
            Herr talman! För att inte förlänga dagens voterande avstår jag
            från att yrka på godkännande av anmälan i reservationen, även
            om jag självfallet står bakom samtliga moderata reservationer
            i utskottet.
          </note>
          <note type="speaker">
            Anf. 63 MATS BERGLIND (s):
          </note>
          <note>
            Herr talman! Den här delen av konstitutionsdebatten i dag är
            något annorlunda än de andra delarna.
          </note>
          <note>
            Det beror på två saker. Reservanterna är i sakfrågan emot hela
            förslaget till markbunden digital TV-
          </note>
          <note>
            sändning, och de är i synnerhet emot statliga företag som ska
            stå för tjänsterna.
          </note>
          <note>
            Då blir det naturligtvis lite konstigt om granskningen gäller
            om riksdagsbesluten har följts. Ola
          </note>
          <note>
            Karlsson ställde den retoriska frågan om det har någon betydelse
            vad riksdagen beslutar. Har det någon betydelse vad utskotten
            skriver i sina utlåtanden? Det skulle förvåna mig om någon skulle
            svara nej på frågorna. Självklart ska riksdagsbeslut följas. Det
            är klart att det är av yttersta vikt vad utskotten skriver i sina
            utlåtanden. Något annat är otänkbart.
          </note>
          <note>
            Men då handlar det om att göra en mer övergripande analys över
            vad de affärsmässiga grunderna bygger på. Det finns erfarenheter
            av hur den övriga marknaden byggs upp - telekommunikation är ett
            bra exempel. För det som i dag är var mans egendom, dvs. en mobiltelefon,
            behöver vi inte gå tillbaka så många år i tiden när det bara var
            ett fåtal som använde en sådan. Många ansåg också att det var
            lite suspekt att äga en sådan. Nu är den allmän egendom, och i
            dag tycker vi att det är självklart. Men vi glömmer att från det
            att tekniken uppfanns till alla de företag som i dag står till
            förfogande med alla dessa tjänster har det gått ett antal år.
            Men med hjälp av marknadsföring av en attraktiv produkt har fler
            och fler upptäckt fördelarna, och då blir naturligtvis användarna
            fler och fler. I dag är mobilen lite av var mans egendom. Detta
            kostar naturligtvis pengar i marknadsföring och produktutveckling.
          </note>
          <note>
            På samma sätt ser jag på denna sak. När tillräckligt många inser
            fördelarna med de digitala TV-
          </note>
          <note>
            sändningarna kommer naturligtvis efterfrågan att sprida sig.
            Innan man kommer så långt att detta blir var mans egendom, är
            det naturligtvis en inkörningsperiod. Det är inte så många som
            har detta i dag, kunskapen om fördelarna har inte spritts och
            det är inte så många på marknaden som har vinning av att detta
            fungerar. Är det då märkligt, Ola Karlsson, att ett statligt företag
            som har till uppgift att marknadsföra, och där Teracom under flera
            år har gått med vinst, vill göra ett gott arbete och vara med
            i processen och lansera en ny teknik med de medel och affärsmässiga
            grunder som den bygger på? Det är nästintill oansvarigt att resonera
            som Ola Karlsson gör, nämligen att inga pengar får skjutas till
            och att det inte ska finnas resurser för marknadsföring. Ola Karlsson
            vill se ett misslyckande. Det kan jag förstå med tanke på hans
            grundinställning i dessa frågor. Men det skulle vara oansvarigt
            om företagen inte på affärsmässiga grunder marknadsför tekniken.
          </note>
          <note>
            Jag finner det inte märkligt att resurserna från de statliga
            bolagen har ställts till förfoganden för att ge vissa subventioner
            i ett inledningsskede efter affärsmässiga bedömningar att detta
            kommer att vara lönsamt i ett längre perspektiv och att fler och
            fler kommer att efterfråga tekniken. I företaget Boxer finns också
            andra företag involverade.
          </note>
          <note>
            Jag är inte specialist på hur sådana här företag hanterar marknadsplaner
            och kalkyler i sina verksamheter. Men nog tror jag att det vore
            märkligt att ett samarbetsbolag som Boxer skulle gå ut tillsammans
            med andra företag och tala om den exakta affärsidén, kalkyler
            osv. som direkt kan tas över av andra. Det är att ta i.
          </note>
          <note>
            Jag tror att det här kommer att vara en god idé.
          </note>
          <note>
            Det är en god idé. Det kommer troligtvis också att bli en bra
            affärsidé. Skulle detta misslyckas, vilket händer inom företagsvärlden,
            får vi väl ta ställning till vad det beror på. Men ett företags
            misslyckande kan inte därmed kallas för subventioner. Det är inte
            det i andra sammanhang och inte heller här. Om nu detta blir en
            succé, vilket kommer att innebära stora ekonomiska medel till
            staten, vad ska vi då kalla inkörningsskedet i framtiden? Då kanske
            Ola Karlsson får skämmas lite för den illvilliga tanken över ett
            bolags yttersta ambitioner och stora kunnande för att ta sig an
            detta.
          </note>
          <note>
            Herr talman! Eftersom Ola Karlsson inte har yrkat på godkännande
            av anmälan i reservationen, behöver jag inte yrka avslag på densamma.
            Men jag yrkar på godkännande av anmälan i övriga betänkandet.
          </note>
          <note type="speaker">
            Anf. 64 OLA KARLSSON (m):
          </note>
          <note>
            Herr talman! Mats Berglind inledde med att referera till uppbyggnaden
            av mobiltelefonmarknaden här i Sverige och det förstår jag mycket
            väl. Den etablerades ju i Sverige med hjälp av mycket kraftiga
            subventioner vad gäller de s.k. nallarna, mobiltelefonerna. Det
            var sättet att bygga upp en stor kundbas och snabbt få en hög
            penetration.
          </note>
          <note>
            Sedan konstaterar Mats Berglind att det måste vara upp till företagen
            att bygga upp det här "med de medel och de affärsmässiga grunder"
            som finns tillgängliga. Vidare talar Mats Berglind - om jag nu
            uppfattat det rätt - om att inledningsvis gå in och göra affärsmässiga
            subventioner. Ja, vad det här handlar om är just att det finns
            ett riksdagsbeslut som säger att det inte får ske subventioner
            med statliga medel.
          </note>
          <note>
            Det riktiga hade varit att, om man från Teracoms och
          </note>
          <note>
            Boxers sida såg att det behövdes subventioner för en etablering,
            gå till departementet för att begära en ändring av riksdagsbeslutet
            så att det gick att agera och arbeta i enlighet med vad riksdagen
            beslutat.
          </note>
          <note>
            Här argumenterar Mats Berglind på det sättet att bara därför
            att något är affärsmässigt och bra för ett statligt företag kan
            man köra på och strunta i vad riksdagen faktiskt beslutat. Jag
            menar att man går ifrån en väldigt viktig del av riksdagens roll
            och makt om man tillåter statliga företag och ett departement
            att agera helt fristående.
          </note>
          <note>
            Jag upprepar min fråga till Mats Berglind: På vad grundar man
            sitt påstående om affärsmässigheten?
          </note>
          <note type="speaker">
            Anf. 65 MATS BERGLIND (s):
          </note>
          <note>
            Herr talman! Ola Karlsson verkar försöka sig på ett gammalt politikertrick
            genom att lägga ord i min mun - till sin egen fördel i förhållande
            till vad jag verkligen sade. Jag sade inte att staten gick in
            och subventionerade i början, utan jag sade att bolagets långsiktiga
            affärsidé är att man i början måste ha erbjudanden som är tilltalande
            för kunden och att det, när marknaden har etablerat sig och det
            är fler konsumenter som vill ha den här delen av utbudet, kommer
            att återbetala sig.
          </note>
          <note>
            Ola Karlsson borde veta att det inte är det första bolaget eller
            företaget i historien som i ingångsskedet räknar med en viss förlust
            för att sedan ta igen när man väl är etablerad och få en vinst
            så att både den gamla förlusten och nya vinster täcks upp. Det
            tror jag är ganska elementärt inom företagsvärlden. Det finns
            väl ingen anledning att ifrågasätta det här heller.
          </note>
          <note>
            När det gäller vinstkravet på bolagen står det ju att det ska
            vara över en konjunkturcykel där det ibland blir en lite mindre
            vinst och ibland en lite större vinst.
          </note>
          <note>
            I fråga om de affärsmässiga bedömningarna och den kompetens som
            finns i den styrelse som Teracom haft i många år kan jag bara
            säga att om de som har insyn i det här bolaget gör bedömningen
            att det är affärsmässigt litar jag något mer på dem än jag litar
            på Ola Karlssons spekulationer.
          </note>
          <note type="speaker">
            Anf. 66 OLA KARLSSON (m):
          </note>
          <note>
            Herr talman! Jag tror att det kommer att bli intressant för både
            Mats Berglind och mig själv att läsa protokollet efter dagens
            debatt och se om inte vi båda har talat om subventioner för det
            här.
          </note>
          <note>
            Jag återupprepar min fråga: På vad bygger utskottsmajoriteten
            sitt uttalande om att det här är baserat på rent affärsmässiga
            överväganden?
          </note>
          <note>
            Mats Berglind hänvisar till uttalanden från Teracom. Men vilka
            dokument är det som majoriteten hänvisar till? Det står i majoritetstexten
            att det kommer att återbetala sig inom rimlig tid. Vad är "rimlig
            tid"? Vad är det som utskottsmajoriteten faktiskt står för i sitt
            uttalande? Är det inte som med departementet - att man inte har
            gjort någon egen granskning?
          </note>
          <note>
            Man gör ingen egen värdering, utan man räknar bara med att vad
            statliga bolag gör alltid är det rätta.
          </note>
          <note>
            Eftersom det nog är en bra affär går det bra att slinka förbi
            obekväma riksdagsbeslut. Är det inte så,
          </note>
          <note>
            Mats Berglind?
          </note>
          <note type="speaker">
            Anf. 67 MATS BERGLIND (s):
          </note>
          <note>
            Herr talman! Bl.a. lär kulturministern själv ha hänvisat till
            vad som uppges från Teracom AB - att
          </note>
          <note>
            Boxers verksamhet inte ska finansieras med skattemedel utan genom
            kapitaltillskott från ägarna samt lån från banker och finansinstitut.
          </note>
          <note>
            Är det en subvention om en bank lånar ut pengar till ett bolag
            eller företag som lanserar en ny idé och som med sina affärsmetoder
            går in med ett erbjudande till nya kunder på ett sådant sätt att
            man sedan med all sannolikhet gör en vinst som också täcker upp
            bolagets eventuella förlust i början?
          </note>
          <note>
            Ola Karlsson sade att det skulle bli intressant att läsa protokollet
            och så kan det vara. Men mest intressant att följa tror jag är
            utvecklingen i bolaget och vad som kommer att hända. Det vore
            kanske bra att om ett par tre år ta en debatt för att se hur den
            här utvecklingen har gått och för att se hur det blivit med den
            ekonomiska utvecklingen för det statliga bolaget
          </note>
          <note>
            Boxer.
          </note>
          <note type="speaker">
            Anf. 68 OLA KARLSSON (m):
          </note>
          <note>
            Herr talman! Mats Berglind frågade mig om det är en subvention
            att banken lånar ut pengar till en verksamhet? Nej, det är det
            inte. Men kapitaltillskott från ett hundraprocentigt statligt
            ägt företag är statliga medel. Definitionsmässigt är det medel
            från den statliga verksamheten. Det är inte budgetmedel. Men när
            det gäller ett hundraprocentigt statligt ägt bolag och det skyfflas
            in hundratals miljoner i en verksamhet kan Mats Berglund rimligen
            inte hävda att det inte skulle vara fråga om statliga medel.
          </note>
          <note>
            Regeringens utövande av utnämningsmakten och ansvar för chefstillsättningar
            (avsnitt 3.2)
          </note>
          <note type="speaker">
            Anf. 69 CHRISTEL ANDERBERG (m):
          </note>
          <note>
            Herr talman! Under årets granskning har KU också undersökt regeringens
            utövande av utnämningsmakten och dess ansvar för chefstillsättningar.
            Såvitt avser den första frågan görs det i anmälan av förste vice
            talman Anders Björck gällande att den politisering som skett av
            utnämningsmakten svårligen låter sig förenas med stadgandet i
            11 kap. 9 § regeringsformen, enligt vilket det vid tillsättning
            av statlig tjänst ska fästas avseende "endast vid sakliga grunder,
            såsom förtjänst och skicklighet".
          </note>
          <note>
            Den omständigheten att en person har en politisk bakgrund ska
            enligt utskottsmajoriteten inte vara diskvalificerande vid tillsättningen
            av t.ex. en generaldirektörstjänst, så länge endast sakliga grunder
            som förtjänst och skicklighet är tillämpliga vid tillsättningen.
            Så långt instämmer vi moderater med majoriteten.
          </note>
          <note>
            Sanningen är emellertid att granskningen av regeringens utnämningspolitik
            givit vid handen att den socialdemokratiska regeringen har utnyttjat
            utnämningsmakten till såväl det egna partiets som samarbetspartiernas
            fördel på ett sätt som för tanken till att chefsskapet för statliga
            myndigheter har gjorts till en del av ett politiskt förläningssystem.
            Härigenom undergrävs förtroendet för hela den svenska traditionen
            med självständiga myndigheter.
          </note>
          <note>
            I Svenska Dagbladet den 24 maj finns det en intervju med professorn
            i statsvetenskap vid Lunds universitet, Lennart Lundquist. Han
            säger:
          </note>
          <note>
            "Enligt grundlagen ska tillsättningarna göras efter bedömning
            av objektiva kriterier som förtjänst och skicklighet.
          </note>
          <note>
            Så är det ju inte i dag, när man tillsätter en radda på sex,
            sju centerpartister. I ett parti med det antal riksdagsledamöter
            som centern har kan det möjligen finnas en som är bättre än alla
            karriärbyråkrater. Att det finns två eller tre är nästan osannolikt
            och ännu fler, ja, det går ju bara inte."
          </note>
          <note>
            I KU:s förhör med statsminister Göran Persson lämnade han en
            minst sagt uppseendeväckande förklaring till att det har blivit
            på det sätt som professor
          </note>
          <note>
            Lundquist talar om. Jag citerar ur betänkandet på sid
          </note>
          <note>
            63:
          </note>
          <note>
            "När det gäller utomordentligt kvalificerade chefstjänster i
            dag så betalar (den offentliga sektorn)
          </note>
          <note>
            löner som kanske inte ens mäter sig med andra- eller tredjenivån
            i större privata organisationer. Det har varit väldigt svårt att
            rekrytera personer till dessa arbeten, som varit kvalificerade
            och som funnits exempelvis på högersidan i svensk politik. - -
            - Tittar man på den svenska högern har den oftare sett sina begåvningar
            gå till marknaden och till näringslivet. -
          </note>
          <note>
            - - Går man däremot till den socialdemokratiska sidan och till
            Centerpartiet har det funnits en annan balans. Där har inte det
            privata näringslivet rekryterat på samma sätt."
          </note>
          <note>
            Detta är inte bara kvalificerat struntprat. Det är direkt oförskämt
            i det att statsministern låter påskina att moderater bara är ute
            efter att tjäna så mycket pengar som möjligt. Det finns t.ex.
            åtskilliga personer i den moderata riksdagsgruppen som förlorar
            ett visst antal tusenlappar varje månad genom att ägna sig åt
            politik i stället för att förbli i sina alternativa verksamheter.
          </note>
          <note>
            Jag själv är en av dem. Det är bara att beklaga att våra borgerliga
            systrar och bröder i utskottet har svalt denna förklaring, som
            saknar såväl saklighet som trovärdighet.
          </note>
          <note>
            Moderata samlingspartiet anser att regeringen genom att politisera
            utnämningsmakten har lagt grunden för ett system där en ny regering
            tvingas ompröva samtliga förordnanden som generaldirektörer eller
            andra myndighetschefer - ungefär som det amerikanska spoil-systemet
            - eftersom det nu inte går att lita på de högsta tjänstemännens
            oväld.
          </note>
          <note>
            En sådan utveckling vore djupt olycklig och skulle innebära att
            det svenska förvaltningssystemet överges. Vi moderater anser därför
            att regeringen förtjänar kritik för att den ser mer till politiska
            aspekter än till grundlagens krav på förtjänst och skicklighet
            vid tillsättningen av statliga tjänster.
          </note>
          <note>
            En annan aspekt på regeringens utövande av utnämningsmakten är
            den tid inom vilken tillsättningsärenden avgörs. Av den redovisning
            som Regeringskansliet har lämnat till utskottet för tiden april
            1997
          </note>
          <note>
            till december 1999 framgår att det för inte mindre än
          </note>
          <note>
            30 % av de utnämnda personerna under denna tid var mindre än
            en månad mellan regeringens beslut och tillträdet till tjänsten.
            Det är en anmärkningsvärd senfärdighet. Det är omvittnat att dröjsmålen
            med förordnandena förorsakar olägenheter, både för berörda personer
            och för berörda verksamheter.
          </note>
          <note>
            I en klass för sig står omförordnandet av generaldirektören vid
            Riksrevisionsverket, Inga-Britt Ahlenius. Hennes förordnande skulle
            gå ut den 30 september 1999. Den 23 september, alltså endast sju
            dagar före detta datum, kunde regeringen samla sig till ett beslut
            i frågan. Dessförinnan hade frågan dragits i långbänk under hela
            sommaren, delvis inför öppen ridå och flitigt omskrivet i medierna.
          </note>
          <note>
            Varför var då detta så medialt intressant? Jo, naturligtvis därför
            att det gällde just Riksrevisionsverket, som formellt inte har
            någon annan ställning än andra myndigheter men som de facto ändå
            har det. En stark och självständig statlig revision är ju en av
            grundbultarna i vårt demokratiska samhällssystem.
          </note>
          <note>
            Inga-Britt Ahlenius hade gjort sig känd för att värna just detta.
          </note>
          <note>
            I medierna spekulerades det mycket om att regeringens tövan med
            att omförordna Ahlenius berodde på att den i själva verket inte
            uppskattar en stark och oberoende chef för Riksrevisionsverket
            - annat än i högtidstalen förstås. Av KU:s förhör med Inga-Britt
          </note>
          <note>
            Ahlenius framgick med all önskvärd tydlighet att hon själv hyser
            uppfattningen att det var detta som var det verkliga skälet till
            att regeringen förhalade hennes omförordnande från mitten av juni
            till den 23 september.
          </note>
          <note>
            Oavsett hur det var med det, så var det olyckligt att regeringen
            hanterade frågan så oskickligt att denna misstanke fick fäste.
            Helena Rivière uttrycker det så här i en debattartikel i Svenska
            dagbladet den 21 maj under rubriken "Vad är modet att stå upp
            för sanningen värt?":
          </note>
          <note>
            "Tillsättningsproceduren för verkschefer är en helt sluten process,
            och i ett land som vårt med drag av enpartistat är det problematiskt.
            Det skapar en följsamhetskultur." Hon skriver vidare att en vilja
            till reformering och utveckling uppfattas som en sorts obstruktion
            i en kultur där det gäller att hålla tyst och spela med om man
            vill göra karriär.
          </note>
          <note>
            I KU har finansministern förklarat att dröjsmålet berodde på
            att Ahlenius framförde önskemål om ett nytt förordnande på fem
            år, medan regeringens praxis är att bara omförordna på tre år.
            Detta gjorde att Bosse Ringholm enligt egen utsago "kände sig
            otrygg"!
          </note>
          <note>
            Hans förklaring förtjänar inte avseende. Bosse Ringholm ägde
            ju frågan. Han kunde redan i juni ha sagt att det blir tre år
            till eller ingenting alls, var så god och välj - om nu detta hade
            varit det verkliga skälet till regeringens långbänk.
          </note>
          <note>
            Ett enigt utskott har uttalat att regeringen kunde ha fattat
            sitt beslut att förordna generaldirektören för
          </note>
          <note>
            Riksrevisionsverket mycket tidigare samt att regeringens dröjsmål
            enligt utskottets mening var obefogat. I ett särskilt yttrande
            till betänkandet har Moderata samlingspartiet utvecklat detta
            något ytterligare.
          </note>
          <note>
            Herr talman! Jag yrkar på godkännande av anmälan i reservation
            nr 3.
          </note>
          <note type="speaker">
            Anf. 70 PÄR-AXEL SAHLBERG (s):
          </note>
          <note>
            Herr talman! KU:s granskning är viktig, både för att analysera
            enskilda händelser som anmälts till oss och för att fortlöpande
            granska rutiner kring och handhavandet av regeringens maktinstrument.
          </note>
          <note>
            Tidigare under debatten i dag fick vi ett bra exempel på just
            detta. Per Unckel, med erfarenhet av
          </note>
          <note>
            KU:s granskning av upphandlingsfrågor, illustrerade hur angelägen
            han tycker att frågan om hur regeringen sköter upphandlingen är.
            Att en regering och en minister tar lärdom av KU:s arbete - det
            är vad KU är till för.
          </note>
          <note>
            I frågan om utnämningsmakten är KU enigt i bedömningen att utnämningar
            ska ske i god tid. Vi är tydliga på punkten att en bättre könsmässig
            balans bör uppnås.
          </note>
          <note>
            I dag på morgonen tog vi del av informationen att personalomsättningen
            är hög inom Regeringskansliet.
          </note>
          <note>
            Då spekulerade man i orsakerna till detta, som konkurrenssituation
            och lönefrågor. Jag vet inte riktigt hur spekulationerna eventuellt
            har utvecklats under dagen.
          </note>
          <note>
            Detta visar just den problematik som statsministern också visade
            på - det är inte alltid lätt att rekrytera till den statliga verksamheten.
            Särskilt svårrekryterade tycks tidigare högerpolitiker vara. Detta
            tar nu
          </note>
          <note>
            Moderaterna i sin reservation till intäkt för att socialdemokratiska
            regeringar bara utser sossar och vissa andra partiers företrädare.
            Men Regeringskansliet, och statsministern i utfrågningen, har
            till utskottet angett att det är förtjänst och skicklighet som
            avgör.
          </note>
          <note>
            När man läser den moderata reservationen blir man därför aningen
            fundersam. Man påstår där att denna uppgift brister i såväl trovärdighet
            som saklighet. Det får man gärna säga om man tycker det - men
            inte utan att ange något som helst skäl eller argument.
          </note>
          <note>
            Det har vi nämligen inte fått i reservationen och vi hörde det
            inte heller i Christel Anderbergs inlägg.
          </note>
          <note>
            Samtidigt säger man i samma reservation: Nu har regeringen i
            praktiken lagt grunden till ett nytt system.
          </note>
          <note>
            Det låter som om vi nu har ett nytt system för statliga centrala
            tjänster. Men en mening längre ned säger man: En sådan utveckling
            skulle innebära ...
          </note>
          <note>
            Jag är lite bekymrad över detta. Det är ju så med en reservation
            att den i sak, om det funnes en sådan majoritet, skulle kunna
            bli kammarens ställningstagande i samband med anmälan.
          </note>
          <note>
            Jag tycker att de här två delarna av utskottets betänkande också
            i år är ett värdefullt material. Därför är reservationen från
            Moderaterna lite grann av en smutsfläck. Jag är inte ett dugg
            förvånad, Christel
          </note>
          <note>
            Anderberg, att Moderata samlingspartiet är ensamt om den.
          </note>
          <note>
            Det är ju självklart att det är en grannlaga och inte alldeles
            enkel uppgift att hantera utnämningsmakten.
          </note>
          <note>
            Det är möjligt att min kunskap om de enskilda namn som nämns
            inte är riktigt komplett. Man kan läsa den långa listan på tjänster
            som varit aktuella, och som vi har tagit in som redovisning från
            Regeringskansliet.
          </note>
          <note>
            Det låter för dem som lyssnar på en sådan här debatt att där
            häckar fullt av socialdemokrater och centerpartister. Men så ser
            inte utnämningslistan ut.
          </note>
          <note>
            Jag tänker inte vidare gå in på Christel Anderbergs försök till
            att tala om kvalificerade centerpartister, utan jag hoppas att
            någon annan tar den debatten.
          </note>
          <note>
            När det gäller motsvarande utnämning som rör
          </note>
          <note>
            EU-kommissionär har vi också där fört en debatt om hur processen
            kan och ska gå till. Det har tydligt i utskottet redovisats hur
            tvåstegsraketen när Margot
          </note>
          <note>
            Wallström utsågs har fungerat. Man förde först ett principiellt
            resonemang om lämplig portfölj, dvs.
          </note>
          <note>
            vilket ämnesområde som ansvarig kommissionär skulle ta ansvar
            för, och sedan om frågan om vem som skulle bära denna portfölj.
          </note>
          <note>
            Det som har väckt mest uppmärksamhet är naturligtvis frågan om
            Riksrevisionsverket och Inga-Britt
          </note>
          <note>
            Ahlenius. Det som jag tror har varit en komplicerande faktor
            under resan när utnämningsdiskussionerna pågick under förra året
            var att man blandade två ganska skilda frågor.
          </note>
          <note>
            Den ena handlade om att besätta generaldirektörsposten med en
            lämplig person, och den andra om vilken roll Riksrevisionsverket
            och den statliga revisionen i allmänhet skulle spela.
          </note>
          <note>
            En av aktörerna i debatten - och det var väl inte olämpligt -
            var den då sittande generaldirektören,
          </note>
          <note>
            Inga-Britt Ahlenius. Det var så uppenbart både när
          </note>
          <note>
            Inga-Britt Ahlenius stod inför utskottet och när Bosse
          </note>
          <note>
            Ringholm var där att båda de här personerna hade hamnat i en
            situation där man å ena sidan diskuterade person och formen för
            utnämning, och hur många år det skulle handla om, å andra sidan
            diskuterade revisionens roll och funktion.
          </note>
          <note>
            Debatten har sedan fortsatt efter det att KU jobbade med detta.
            Den förra generaldirektören för Riksrevisionsverket, G Rune Berggren
            menar t.ex. att den skrift som Inga-Britt Ahlenius sände över
            till Bosse
          </note>
          <note>
            Ringholm under sommaren, där det finns ett förord av
          </note>
          <note>
            Riksrevisionsverkets chef, dvs. Inga-Britt Ahlenius, innehåller
            en skarp kritik av RRV:s nuvarande ställning.
          </note>
          <note>
            Det är självklart att man med förvåning tar del av
          </note>
          <note>
            Inga-Britt Ahlenius förvåning över att Bosse Ringholm sedan valde
            att vid ett av de möten som de hade under sommaren diskutera just
            den här boken. Inga-
          </note>
          <note>
            Britt Ahlenius hade ju fört fram saken, och med sitt eget förord
            aktualiserat frågan.
          </note>
          <note>
            Debatten har sedan fortsatt, och Inga-Britt Ahlenius har hörts
            i den. I Dagens Industri har en debattomgång pågått där Anders
            G Högmark, moderat, och
          </note>
          <note>
            Ingemar Josefsson, vice ordförande respektive ordförande för
            Riksdagens revisorer i ett av de senaste numren, för en vecka
            sedan eller två, tar upp just diskussionen som hör till den här
            frågan. De säger att
          </note>
          <note>
            Inga-Britt Ahlenius ger en felaktig och vilseledande beskrivning
            av det riksdagsbeslut hon åberopar, som bygger på budgetpropositionen
            för 1998.
          </note>
          <note>
            Vidare framhålls det också i propositionen att
          </note>
          <note>
            RRV:s revision ska bedrivas utan utökad styrning från regeringens
            sida. Det sägs däremot inte alls att den oberoende statsrevisionen
            ska utföras av just
          </note>
          <note>
            RRV.
          </note>
          <note>
            Även i flera skrifter från RRV har det under senare tid getts
            en bild av RRV:s roll i den statliga revisionen som inte är förenlig
            med statsmaktens beslut.
          </note>
          <note>
            Anders G Högmark och Ingemar Josefsson ifrågasätter också om
            den tolkning av de internationella normerna för revisionen är
            korrekt i Inga-Britt Ahlenius beskrivning.
          </note>
          <note>
            Detta bör sägas för att man ska se mot vilken kuliss och fond
            arbetet med att utnämna pågick.
          </note>
          <note>
            KU tar självfallet ingen ställning till vem som skulle vara generaldirektör.
            Därför är detta så noggrant noterat i den eniga utskottsbedömningen,
            där utskottet säger det som Christel Anderberg nyss läste upp.
            Utan namns nämnande vad gäller förordnande av generaldirektör
            för Riksrevisionsverket anser utskottet att regeringen kunde ha
            fattat sitt beslut mycket tidigare. Det är alldeles självklart.
          </note>
          <note>
            Mot bakgrund av den mediedebatt som har förts om det som har
            kallats för Ahleniusaffären så kan jag säga att utskottet däremot
            inte tar ställning i själva personfrågan. Detta ger det hela ett
            helt annat perspektiv.
          </note>
          <note>
            Debatten om den statliga revisionen pågår, och eventuellt kommer
            förslag att lämnas till den här kammaren om hur den ska hanteras.
            Jag tycker därför att man i den moderata reservationen, som jag
            yrkar inte ska få tillstyrkan i kammaren, på ett bristfälligt
            sätt för denna argumentering.
          </note>
          <note>
            När det däremot gäller diarieföring av de brev som har varit
            aktuella, som i sig var intressanta i det drama som pågick, och
            som levererades till Bosse
          </note>
          <note>
            Ringholms hem så är det senare inte en ursäkt för att de inte
            diariefördes i vanlig ordning. Därmed kunde de ha blivit prövade
            som offentlig handling. Om sedan allt var möjligt att offentliggöra
            i det skedet kan man möjligen diskutera. Men på den punkten är
            utskottet enigt om att kritisera Bosse Ringholm.
          </note>
          <note type="speaker">
            Anf. 71 CHRISTEL ANDERBERG (m) replik:
          </note>
          <note>
            Fru talman! Jag tror inte att Pär Axel Sahlberg efter utgången
            i utskottet har varit så förskräckligt orolig över att Moderaternas
            reservation skulle bilda majoritetstext eller bli antagen av kammaren.
          </note>
          <note>
            Det tyder på en besvärande brist på hållbara argument att Pär
            Axel Sahlberg ägnar en stor del av sitt anförande åt att ondgöra
            sig över vårt val av verbformer. Om vi skriver i presens, imperfekt,
            konditionalis eller någonting annat är inte så himla viktigt.
            Men det som är viktigt är budskapet i reservationen: Regeringen
            Persson har skapat bilden hos gemene man, i massmedierna och hos
            professorer i statsvetenskap som undervisar studenter i ämnet
            av att den socialdemokratiska regeringen utnämner sossar och centerpartister.
            Punkt, slut. Och nu kan väl snart även
          </note>
          <note>
            Vänsterpartiet och Miljöpartiet hoppas på att få sin del av tack
            för utförda tjänster.
          </note>
          <note>
            Just det faktum att man utser personer så ensidigt från två partier
            visar ju att man har brustit i saklighet.
          </note>
          <note>
            Det är inte förtjänst och skicklighet som sätts i första rummet,
            utan det är politiska meriter. Då har regeringen brustit i trovärdighet.
          </note>
          <note type="speaker">
            Anf. 72 PÄR AXEL SAHLBERG (s) replik:
          </note>
          <note>
            Fru talman! Det var ju just det som jag ifrågasatte.
          </note>
          <note>
            Jag är rädd för att Christel Anderberg kommer att få bekymmer
            med att föra tesen om att detta brister i såväl trovärdighet och
            saklighet i bevis. Det kan ju inte vara med de allmänna mediebilderna
            som grund som Moderaterna har valt att formulera en reservation.
            Om jag läser listan över de utnämningar som har skett, hittar
            jag med min bristfälliga kunskap såväl moderater som folkpartister
            på den. Den ensidighet som Christel Anderberg läser ut kommer
            inte från de handlingar som KU har. Om den möjligen finns i hennes
            tidningar kan jag inte avgöra.
          </note>
          <note>
            Att jag diskuterar de här andra meningarna beror på att man nu
            hävdar, och det är inte första gången, att ett nytt system är
            infört. Vid ett eventuellt regeringsskifte skulle det ske en storstädning
            på generaldirektörsnivå och i övrigt, och sedan skulle de då aktuella
            regeringspartierna utnämna sina medlemmar.
          </note>
          <note>
            Detta har inte förts i bevis - inte heller i år. Jag påstod inte
            att vi skulle ha så mycket bekymmer med majoriteten i utskottet
            för det ställningstagande som fanns, utan att Moderaterna var
            alldeles ensamma i den här öknen. Problemet är att när vi kommer
            till kammaren måste också en reservation hålla en sådan kvalitet
            att kammaren skulle kunna ställa sig bakom den. Då tycker jag
            att den typ av tendentiösa och glidande formuleringar som finns
            i den moderata reservationen är rent olämpliga. Argumenten får
            man gärna ha, men det är rimligt, Christel Anderberg, att man
            för dem till bevis.
          </note>
          <note type="speaker">
            Anf. 73 CHRISTEL ANDERBERG (m) replik:
          </note>
          <note>
            Fru talman! Jag beklagar verkligen djupt om det lät på mitt anförande
            som om vi moderater är avundsjuka för att vi inte får vår beskärda
            andel av de politiska utnämningarna. Det är inte där problemet
            ligger.
          </note>
          <note>
            Huvudproblemet är att regeringen i första hand ser till politisk
            hemvist och politiska meriter i stället för till förtjänst och
            skicklighet, som föreskrivs i regeringsformen. Det är det som
            är det verkliga problemet.
          </note>
          <note>
            Vi skriver inte våra reservationer utifrån vilka bilder som ges
            i medierna. Jag tyckte att det var ett intressant citat som visar
            hur det här beteendet uppfattas i allmänhet. Det är inte bra vare
            sig för regeringens trovärdighet eller för människors tillit till
            att det verkligen är de mest kvalificerade personerna som kommer
            i fråga för de högsta och mest kvalificerade posterna utan att
            man tar ovidkommande hänsyn, som t.ex. att man tillhör ett parti
            som har utgjort regeringens stödparti.
          </note>
          <note type="speaker">
            Anf. 74 PÄR AXEL SAHLBERG (s) replik:
          </note>
          <note>
            Fru talman! Jag är inte riktigt så imponerad över citaten. Att
            tala om Sverige som ett land med enpartisystem är väl i dag mer
            främmande än någonsin. Om det är Moderaternas bild av Sverige
            blir man lite förvånad. När det gäller det övriga citatet, som
            värdebedömde Centerpartiet, fortsätter jag att avstå från att
            bedöma det ytterligare.
          </note>
          <note>
            Min kritik mot reservationen och argumenten för den process som
            KU har haft också i år när vi har granskat utnämningsmakten, är
            ju att de dokument som vi har fått in, de svar vi har fått på
            våra frågor -
          </note>
          <note>
            och frågorna var mycket tydliga och mycket väl ställda bl.a.
            av utskottets ordförande - är att förtjänst och skicklighet är
            det som gäller.
          </note>
          <note type="speaker">
            Anf. 75 MATS EINARSSON (v):
          </note>
          <note>
            Fru talman! Det här ämnet, utnämningsmakten, har ju alltid varit
            föremål för diskussion och polemik, kanske i synnerhet från den
            borgerliga kanten eller den moderata kanten, om vi ska vara lite
            mer precisa.
          </note>
          <note>
            Det har i och för sig varit en viss svacka i kritiken under de
            borgerliga regeringarna.
          </note>
          <note>
            Då kan man fråga sig: Varför denna upphetsning kring utnämningsmakten?
            En möjlig förklaring är naturligtvis att regeringen använder utnämningsmakten
            som ett politiskt belöningssystem, som tack för utförda tjänster
            etc. Det skulle ju kunna vara en förklaring till att kritiken
            kommer. Eller också kan det vara så att vissa partier inte är
            nöjda med tilldelningen. Kvoten av moderata generaldirektörer
            och ambassadörer är kanske för låg. Det finns vissa inlägg i debatten
            som tyder på att det också kan vara en del av förklaringen.
          </note>
          <note>
            Jag ska inte döma här i vilket utsträckning som det ligger något
            i dessa båda förklaringar. Jag kan nog tänka mig att det finns
            ett korn av sanning i båda.
          </note>
          <note>
            Däremot tror jag att det finns en annan och mer komplicerad bakomliggande
            förklaring till den här debatten. Nu kan man i och för sig tycka
            att koncentrationen av förtjänst och skicklighet till Centerpartiets
            ledande företrädare har varit ovanligt hög under senare år. Som
            professor i statsvetenskap kan man resonera kring det statistiskt
            sannolika i detta utfall. Men jag undrar om det inte bakom den
            typen av uttalanden ligger ett visst mått av klassarrogans.
          </note>
          <note>
            Den högre statsförvaltningen var en gång ett adelsprivilegium,
            som Kenneth Kvist var inne på i sin inledning. Det är länge sedan
            nu, men långt in på
          </note>
          <note>
            1900-talet var den högre statsförvaltningen ett reservat för
            den urbana akademiska överklassen eller övre medelklassen. Än
            i dag torde rekryteringen till statsförvaltningens högre nivåer
            i stor utsträckning ske från samhällsstegens övre pinnar.
          </note>
          <note>
            När då regeringarna får en demokratisk grund under 1900-talet
            och börjar utse personer efter just förtjänst och skicklighet
            rubbas naturligtvis den sociala balansen, eller snarare obalansen,
            på de allra högsta nivåerna i statsapparaten. Detta leder till
            reaktioner.
          </note>
          <note>
            Vissa har svårt att känslomässigt acceptera att arbetare och
            bönder, eller åtminstone att söner och döttrar till arbetare och
            bönder, kan bli generaldirektörer, ambassadörer och landshövdingar.
            Man har också väldigt svårt att förstå och acceptera att erfarenheten
            av att ha ett offentligt politiskt uppdrag skulle kunna vara värdefull
            för den typen av uppdrag.
          </note>
          <note>
            Den här klassarrogansen kan naturligtvis inte uttryckas öppet
            - inte här i kammaren och knappast öppet i offentligheten över
            huvud taget numera. Men jag tror ändå att den spelar en viss roll
            som bakgrund till de politiska diskussionerna kring utnämningsmakten.
            Av detta ska man då inte dra slutsatsen att vi kan ta lätt på
            kravet på förtjänst och skicklighet -
          </note>
          <note>
            självfallet inte - eller att granskningen av utnämningsmakten
            inte är viktig. Den är tvärtom mycket viktig. Det finns alltid
            en risk att en regering frestas att använda utnämningsmakten i
            syften som den inte är till för. Den risken är det bl.a. vår uppgift
            i konstitutionsutskottet att förebygga genom en noggrann och närsynt
            granskning, och det tycker jag att vi har gjort.
          </note>
          <note>
            Påståenden om felaktigheter behöver inte med nödvändighet grundas
            på att felaktigheter faktiskt förekommit. Det kan ha en mer komplicerad
            bakgrund. Det var det jag något ville beröra.
          </note>
          <note>
            Så till den beramade Ahleniusaffären eller
          </note>
          <note>
            "Regeringens utövande av utnämningsmakten och ansvar för chefstillsättningar"
            som är den snärtiga titel som utskottet har valt. Det gäller alltså
            regeringens eventuella omförordnande av chef för Riksrevisionsverket.
          </note>
          <note>
            I massmedierna har detta regisserats som en mindre såpopera.
            Även vi i KU har väl beståtts med en och annan föreställning av
            ett visst konstnärligt värde.
          </note>
          <note>
            Men KU:s arbete har nog mer koncentrerats på lite mer prosaiska
            detaljer och mindre TV-mässiga aspekter på den här affären.
          </note>
          <note>
            Vi har frågat oss: Har regeringen följt gällande regler vid utnämningen?
            Ja, det har man. Men vi har också kritik att rikta mot regeringen.
            I det här fallet borde beslutet ha fattats snabbare. Man kan tycka,
            som privatperson, som medborgare, att det är sympatiskt av Bosse
            Ringholm att vilja gå RRV-chefen till mötes på olika sätt, att
            föra diskussioner om förordnandets längd trots att det egentligen
            borde ha varit avgjort, att kanske hitta andra arbetsuppgifter
            etc.
          </note>
          <note>
            Javisst, det är sympatiskt av Bosse Ringholm att försöka lösa
            frågan på det sättet.
          </note>
          <note>
            Men det blev fel. Det måste vara verksamhetens krav som går först,
            inte personliga önskemål från den som för tillfället har chefsposten.
            Det jag efterlyser är inte maktens arrogans, för att använda ett
            uttryck som har använts i den här debatten - självfallet inte.
            Men lite mer av beslutsförhet hade inte skadat i det här fallet.
            På den punkten är, vilket jag noterar med tillfredsställelse,
            utskottet enigt.
          </note>
          <note type="speaker">
            Anf. 76 ÅSA TORSTENSSON (c):
          </note>
          <note>
            Fru talman! I granskningsärendet som berör regeringens ansvar
            för utövande av utnämningsmakten och ansvar för chefstillsättningar
            har stor uppmärksamhet riktats speciellt mot utnämningen av generaldirektören
            för Riksrevisionsverket. Där har också den mesta tiden av utskottets
            arbete förlagts, och man har inte lagt så mycket energi på utnämningen
            av centerpartister till generaldirektörer och ambassadörer.
          </note>
          <note>
            Vad utskottets majoritet har kommit fram till är att regeringens
            framförhållning i utnämningsärenden inte varit speciellt god.
            Det är naturligtvis anmärkningsvärt att av den redovisning som
            Regeringskansliet lämnat för ärenden från 1997 till 1999 framgår
            det att det för nästan 30 % av de utnämnda personerna var mindre
            än en månad mellan beslut och tillträdande i tjänst.
          </note>
          <note>
            Utskottet anser att det är viktigt att beredning och rekrytering
            av chefer sker i så god tid som möjligt för att det ska kunna
            fungera tillfredsställande både för inblandade personer såväl
            som för verksamhet som är aktuell. Denna sena utnämning är inte
            tillfredsställande för vare sig sak eller person.
          </note>
          <note>
            Vad gäller förordnandet av generaldirektör för
          </note>
          <note>
            Riksrevisionsverket anser Centerpartiet liksom majoriteten i
            konstitutionsutskottet att regeringen faktiskt kunde ha fattat
            sitt beslut tidigare eftersom ärendets handläggning inleddes i
            så god tid att det sena beslutet inte var befogat. Centerpartiet
            ställer sig alltså bakom majoritetens skrivningar i detta sammanhang.
          </note>
          <note type="speaker">
            Anf. 77 PER LAGER (mp):
          </note>
          <note>
            Fru talman! Rekryteringen av personer till statliga chefstjänster
            är förstås en grannlaga uppgift. Det är väl ingen här i kammaren
            som skulle säga någonting annat än att det är förtjänst och skicklighet
            som ska avgöra, inte partibok, dold förmån eller någon form av
            kompensation - självfallet inte. Dessutom tror jag att alla är
            överens om att det är självklart att i offentlig förvaltning ska
            det vara en jämn könsfördelning.
          </note>
          <note>
            Det är säkert så att näringslivet som det står i utskottets bedömning
            har högre löner och att det därför kan uppfattas som en viss snedrekrytering.
            Jag vill i det här sammanhanget ta upp frågan om ifall det inte
            är så att kompetensen för offentlig tjänst borde vara annorlunda
            och inte kunna gå att direkt rakt av jämföras med näringslivet.
            Enligt min mening finns det nämligen andra kunskaper och insikter
            än de som i huvudsak bygger på förmågan att skapa vinster som
            borde vara mer intressanta för samhällets tjänster.
          </note>
          <note>
            Och då menar jag vad vi brukar kalla för mjuka värden: social
            kompetens, empatiförmåga, miljö- och jämställdhetsintressen, droginsikter
            och sådant. De renderar kanske inte något högre pris på den s.k.
          </note>
          <note>
            marknaden men är viktiga i ett ekologiskt och socialt hållbart
            samhälle.
          </note>
          <note>
            När det gäller specifikt förordnandet av chefen för
          </note>
          <note>
            Riksrevisionsverket som alla har varit inne på här säger utskottet
            att regeringens dröjsmål var obefogat.
          </note>
          <note>
            Det slår vi fast. Finansministerns försvar under utskottets utfrågning
            var att han på det sättet ville vara bussig mot Inga-Britt Ahlenius.
            Visserligen är det trevligt med icke-byråkratiska förhållningssätt,
            men på den här nivån och i det här fallet ter sig det hela väldigt
            oprofessionellt. Argumenten för tidsutdräkten håller inte. Ministern
            får faktiskt ta på sig ansvaret för den förlängda och delvis vimsiga
            tillsättningsprocessen.
          </note>
          <note>
            Per Axel Sahlberg tog upp diarieföringen. Jag vill också göra
            det när det gäller diarieföringen av Ahleniusbreven. Just i röran
            kring förordnandet av Riksrevisionsverkets chef Inga-Britt Ahlenius
            åsidosatte finansministern offentlighetsprincipen genom sitt agerande
            eller snarare brist på agerande. Breven från
          </note>
          <note>
            Ahlenius till finansministern är enligt tryckfrihetsförordningen
            allmänna handlingar och skulle ha registrerats utan dröjsmål.
            Ministern får därför på goda grunder kritik av ett enat utskott
            för just den här underlåtenheten. Att han då hade stor arbetsbelastning
            kan vara en förklaring till schabblet men inte ett försvar.
          </note>
          <note type="speaker">
            Anf. 78 HELENA BARGHOLTZ (fp):
          </note>
          <note>
            Fru talman! Frågan om förordnande av generaldirektör för Riksrevisionsverket
            sköttes som utskottet framhållit på ett sätt som inte är acceptabelt.
            Det finns skäl att understryka att just det faktum att det var
            fråga om chefskapet för Riksrevisionsverket borde ha föranlett
            regeringen att sköta beredningen med särskild omsorg. Även om
            Riksrevisionsverket inte formellt har någon annan ställning än
            andra myndigheter finns det skäl att särskilt betona behovet av
            att värna verkets integritet.
          </note>
          <note>
            Så lyder det särskilda yttrande som Christel Anderberg berörde
            i sitt inlägg. Men jag vill betona att det inte bara är Moderaterna
            utan även Folkpartiet och kd som står bakom detta.
          </note>
          <note>
            Så en reflexion med anledning av debatten som tydligen är regelbundet
            återkommande mellan s och m om utnämningspolitiken.
          </note>
          <note>
            Ett sätt att kanske inte komma till rätta med men åtminstone
            mildra frågan något vore enligt min mening att tillämpa mycket
            mer av öppna ansökningsförfaranden när det gäller även högre myndighetschefer.
            Jag menar inte att vi ska ta en debatt om det i dag för det hinner
            vi inte med. Men jag vill åtminstone väcka tanken. Jag gör det
            därför att jag själv sitter med i en utredning om tillsättningen
            av högre domartjänster där vi från Folkpartiet betonar hur viktigt
            det är att man öppnar ansökningsförfarandet på bekostnad av det
            traditionella kallelseförfarandet. Jag tror att det vore en framkomlig
            väg också när det gäller högre myndighetschefer.
          </note>
          <note>
            Vissa frågor i samband med Telia-Telenor-affären
          </note>
          <note>
            (avsnitt 5)
          </note>
          <note type="speaker">
            Anf. 79 PER UNCKEL (m):
          </note>
          <note>
            Fru talman! Affären mellan Telia och Telenor är väl ett nästan
            övertydligt exempel på talesättet att vilja men inte kunna. Denna
            affär, ett flaggskepp i det vid denna tidpunkt nyinrättade Näringsdepartementet,
            led ett försmädligt skeppsbrott i december förra året.
          </note>
          <note>
            Det är lite grann av déjà vu att varje riksdagssession upenbarligen
            ska sluta med att vi debatterar
          </note>
          <note>
            Telia-Telenor-debaclet. Det slutade strax före jul med en extradebatt
            om Telia-Telenor efter det att sammanbrottet väl var ett faktum.
          </note>
          <note>
            Den här debatten syftar till att analysera delar av förklaringen
            till att det gick som det gick.
          </note>
          <note>
            Jag tillhör ett parti som i och för sig inte är förvånat över
            utgången. Mitt parti bland flera sade från början att en affär
            mellan Telia och Telenor är av sådan karaktär att den löper stora
            risker att misslyckas. Telia och Telenor borde ha privatiserats
            först och därefter, med en ny ägarstruktur som grund, ha ingått
            ett avtal med varandra. Vi varnade för vad som skulle komma att
            hända när två statliga företag från var sitt land skulle bilda
            en enhet.
          </note>
          <note>
            Just därför att varningarna när avtalet slöts mellan de båda
            företagen, utan föregående privatisering, var så många och så
            tydliga borde också en mindre lyhörd regering ha förstått att
            det var fara å färde och att det fanns skäl till särskild uppmärksamhet
            på hur affären fullföljdes när den nu väl hade satts i sjön. En
            omsorgsfull vård av det avtal som hade slutits borde ha legat
            i varje ansvarskännande regerings intresse, men så var det uppenbarligen
            icke för den svenska regeringen och uppenbarligen icke för det
            närmast ansvariga statsrådet Björn Rosengren, som med näst intill
            häpnadsväckande nonchalans lät denna stora teleaffär gå i stöpet.
          </note>
          <note>
            Vad var då problemet med det som kom att inträffa under tiden
            från det att avtalet slöts och fram till dess att skeppsbrottet
            var ett faktum? Jo, följande.
          </note>
          <note>
            För det första: Svårigheterna att nå ett avtal mellan de två
            statliga bolagen var blott alltför uppenbara för att ytterligare
            behöva understrykas för någon. Det avtal som sedermera slöts hade
            föregåtts av en misslyckad förhandling, då också ett statsråd
            som var både blind och döv borde ha insett att de svårigheter
            som man hade knagglat sig över möjligen inte var lösta för evigt.
          </note>
          <note>
            För det andra: Till följd av de uppenbara svårigheterna att finna
            en gemensam bas för det nya företaget försågs avtalet mellan de
            båda parterna med en speciell beslutsklausul som skulle användas
            vid särskilda omständigheter, en klausul enligt vilken för vissa
            beslut minst en representant för ett av bolagen behövde ingå i
            majoriteten. Dessutom försågs avtalet med en instruktionsskyldighet
            gentemot styrelsens ledamöter från ägarnas sida.
          </note>
          <note>
            För det tredje: Vad som skulle omfattas av det särskilda beslutsfattandet
            blev parterna oense om från första stund. Telenor ansåg uttryckligen
            att förläggningen av huvudkontor, enkannerligen huvudkontoret
            för mobiltelefoni, omfattades av det särskilda beslutsfattandet.
            Denna tolkning av avtalet skrevs dessutom in i den norska proposition
            varigenom avtalet skulle godkännas i det norska stortinget.
          </note>
          <note>
            För det fjärde: Björn Rosengren har inför utskottet medgivit
            att han såg att tolkningen av avtalet på denna vitala punkt i
            Norge avvek från den tolkning han gjorde som svensk avtalspart.
            Det betyder att i samma ögonblick som avtalet stadfästs i det
            norska stortinget står det klart att på en - som Björn Rosengren
            rimligtvis måste ha insett - helt avgörande punkt hade den norska
            parten en helt annan uppfattning än han själv.
          </note>
          <note>
            För det femte: Under resten av förra året blev varningarna flera
            om att den oenighet som fanns manifesterad från första stund bestod,
            bl.a. i en skriftväxling mellan den norske kommunikationsministern
            och
          </note>
          <note>
            Rosengrens departement.
          </note>
          <note>
            För det sjätte: Trots varningarna, trots den uppenbara oenigheten
            från början och trots att avtalet innehåller en skyldighet för
            ägarna att instruera sina styrelseledamöter gör Björn Rosengren
            absolut ingenting. Inför utskottet närmast koketterar han med
            att han ingenting har gjort för att undanröja det som så småningom
            skulle visa sig vara själva orsaken till att skeppsbrottet blir
            ett faktum.
          </note>
          <note>
            För det sjunde: Skeppsbrottet kommer vid ett styrelsesammanträde
            i det sammanslagna Telia-Telenor i december förra året. Det kommer
            exakt på den punkt där oenigheten redan från början manifesterades.
            Det kommer också exakt på det sätt som denna manifesterade oenighet
            i praktiken skulle slå ut i styrelsearbetet. Allt som hände i
            december förra året gick att förutse fr.o.m. mars förra året när
            avtalstexterna underställdes respektive parlament.
          </note>
          <note>
            Så ser händelsekedjan ut. Den fråga som utskottet har att ställa
            sig efter det största företagshaveri som ett statligt svenskt
            företag har varit inblandat i är naturligtvis: Kan det tänkas
            att Björn Rosengren har någon skuld i det som har hänt?
          </note>
          <note>
            Som jag framhöll i den inledande debatten här i dag skulle vi
            som från början sade att det här är en hopplös affär naturligtvis
            kunna dra oss tillbaka med det enkla konstaterandet: Vad var det
            vi sade? Men det är klart att också vi som en gång röstade emot
            denna fusion önskade att den när den väl blev ett faktum skulle
            bli framgångsrik. När den inte blev det är det vår skyldighet
            att söka förklaringen till att det inte blev så, för att undanröja
            risken för en motsvarande situation i framtiden.
          </note>
          <note>
            Utskottsmajoriteten säger: "Det är möjligt att
          </note>
          <note>
            Björn Rosengren - - - hade kunnat vidta åtgärder - -
          </note>
          <note>
            -." Det är som att dra på sig filttofflorna ända upp över knäna.
            Det är möjligt att Björn Rosengren hade kunnat vidta åtgärder!
          </note>
          <note>
            Vi som inte har filttofflor på oss utan önskar se en tydlighet
            i riksdagens uttalanden säger naturligtvis:
          </note>
          <note>
            Det är klart att Björn Rosengren har ett ansvar.
          </note>
          <note>
            Vem annars har ansvaret för det som sker? Det finns ingen utöver
            den svenska regeringen som kan ta ansvar på den svenska sidan.
            Den svenska sidan står för halva avtalet, och i den svenska regeringen
            är det
          </note>
          <note>
            Björn Rosengren som med en häpnadsväckande nonchalans har låtit
            denna affär styra i kvav.
          </note>
          <note>
            Låt mig sammanfatta. En komplicerad företagsaffär med inbyggda
            motsättningar av svårt slag kräver särskild omtanke och särskild
            eftervård. Vad utskottet genom sina utfrågningar och sina undersökningar
            har visat är att intet av detta gjordes av Björn Rosengren.
          </note>
          <note>
            Han förbisåg på ett närmast häpnadsväckande sätt varningar för
            vad som skulle komma att inträffa och förorsakade därmed den kollaps
            i Telia-Telenoraffären som vi blev åsyna vittnen till i december
            förra året. Om det någon gång vore välmotiverat för ett enigt
            utskott att rikta kritik mot ett statsråd, vore det i detta fall.
            Jag beklagar att en majoritet har bestämt sig för att det uppenbarligen
            varit viktigare att visa vänlighet och fördragsamhet med Björn
            Rosengren än att säga sanningen precis som den är.
          </note>
          <note type="speaker">
            Anf. 80 INGVAR SVENSSON (kd):
          </note>
          <note>
            Fru talman! Telia-Telenor-affären var egentligen ett enda stort
            slöseri med tid och personers resurser.
          </note>
          <note>
            Förutsättningen för en fusion mellan två statliga företag i olika
            länder är ju att man talar samma språk, och då menar jag inte
            norska eller svenska, och inte heller engelska för den delen.
            Avtalet var som bekant på engelska. Det handlar om en förståelse
            mellan de olika företrädarna för staterna.
          </note>
          <note>
            Helt klart är att den svenska regeringen inte vårdat sig om att
            få till stånd ordentliga förutsättningar för att en fusion skulle
            kunna genomföras. Möjligen kan detsamma sägas om den norska regeringen,
            men det är ju inte den regeringen konstitutionsutskottet granskar
            här.
          </note>
          <note>
            Fru talman! Jag noterar att majoriteten i utskottet hanterar
            regeringen och näringsministern med silkesvantar. Kanske borde
            man ha tagit fram silkessnöret i stället. Även regeringens stöttepelare
            i utskottet borde inse att näringsministern inte skött fusionen
            på ett tillfredsställande sätt, men ibland tar serviliteten överhanden.
            I stället inskränker sig majoriteten till följande, och jag citerar
            här från utskottsmajoritetens skrivning: "Det är möjligt att Björn
            Rosengren då hade kunnat vidta åtgärder för att överbrygga de
            meningsmotsättningar som fanns."
          </note>
          <note>
            Det är ju egentligen en fantastisk analys: "Det är möjligt".
            Jag skulle nog vilja säga att det i stället är löjligt att uttrycka
            sig så oprecist. Regeringar är väl till för att regera. Det tyder
            ju inte på någon omfattande vilja till handlingskraft när man
            skriver "det är möjligt".
          </note>
          <note>
            Fru talman! Informationen fanns där mycket tidigt att den norska
            sidan hade en tydlig uppfattning om vad de särskilda beslutsreglerna
            omfattade, nämligen även lokaliseringen av affärsområdena.
          </note>
          <note>
            Låt mig nu med bestämdhet säga att jag inte har någon annan uppfattning
            än vad de svenska styrelserepresentanterna kom fram till, nämligen
            att huvudkontoret för mobiltelefoni naturligtvis borde ligga i
            det land som ligger i frontlinjen på området, dvs. i
          </note>
          <note>
            Sverige.
          </note>
          <note>
            Fru talman! Men vår granskning omfattar ju inte styrelsens agerande
            utan hur den svenska regeringen har utövat sitt åtagande enligt
            de regler som aktieägaravtalet föreskrev. De båda staterna var
            bundna av avtalet och hade gentemot varandra förbundit sig att
            i förekommande fall lämna instruktioner till styrelsen.
          </note>
          <note>
            I avsnitt 4.5 i avtalet anges det att ägare är skyldiga att "i
            den utsträckning så lagligen kan ske lämna instruktioner till
            av denne föreslagna styrelseledamöter".
          </note>
          <note>
            Speciellt viktigt var ju förstås i detta avseende de särskilda
            majoritetsreglerna, som sade att i berörda frågor skulle utöver
            majoritet för beslut också krävas att minst en styrelseledamot
            från vardera landet var eniga med majoriteten. Avtalet hade alltså
            en regel som säger att de båda staterna gentemot varandra utfäst
            sig att instruera styrelsen om att i vissa situationer tillämpa
            kvalificerad majoritet.
          </note>
          <note>
            Fru talman! Det är bara att notera att någon sådan instruktion
            aldrig skedde från svensk sida. Alla berörda erkänner att det
            var så. Någon instruktion utöver själva aktieägaravtalet gavs
            aldrig. Instruktionsskyldigheten uppfylldes aldrig - därom råder
            inget tvivel.
          </note>
          <note>
            Fru talman! Ändå framgick det tydligt samma dag som samgåendeavtalet
            skrevs under, den 30 mars
          </note>
          <note>
            1999, att norrmännen hade uppfattningen att placeringen av huvudkontor
            för affärsområdena skulle hanteras enligt reglerna för kvalificerat
            beslutsfattande. Det framgick dessutom av den norska propositionen
            och poängterades i brev från norska samferdselministern under
            hösten 1999. I svaret från den svenska näringsministern kan man
            också utläsa att den svenska ministern förstått vad som stod i
            det norska brevet, trots att det stod på norska.
          </note>
          <note>
            Fru talman! Men någon instruktion till de svenska styrelseledamöterna
            gavs inte. Oavsett vilken syn som den svenska regeringen hade
            på beslutsreglerna och vad de skulle omfatta är det minst sagt
            rimligt att de svenska styrelseledamöterna borde ha instruerats
            och informerats om ståndpunkten. Ännu större orsak fanns det att
            instruera som man dessutom visste att den norska sidan hade en
            tydlig uppfattning om hur de särskilda reglerna skulle uppfattas.
          </note>
          <note>
            Fru talman! Det är alltså här som grunden för kritik finns. Det
            gavs aldrig några styrelseinstruktioner trots att det fanns en
            skyldighet till detta. Genom sitt agerande vårdade inte näringsministern
            avtalet.
          </note>
          <note>
            Sedan har jag ett par noteringar mer i marginalen om majoritetstexten.
            Majoriteten i utskottet säger att frågan om affärsområdenas lokalisering
            aldrig lyftes upp på bordet under avtalsförhandlingarna. Här citerar
            man Gunnar Nord, som då var konsult åt regeringen i den här frågan.
            Det är troligen sant, men inte hela sanningen. Vad som också framgår
            är att norrmännen under avtalsförhandlingarna var ivriga att få
            med tydliga hänvisningar till de särskilda beslutsreglerna när
            det gällde lokaliseringen av affärsområdena.
          </note>
          <note>
            Signalerna var redan där övertydliga på vad norrmännen hade för
            uppfattning om innebörden i avtalet.
          </note>
          <note>
            Fru talman! Sedan är jag fundersam på om majoriteten verkligen
            tolkat Jan-Åke Kark på ett korrekt sätt när den säger att han
            uppgett att de särskilda omröstningsreglerna aktualiserades först
            genom protokollsanteckningen vid mötet den 8 december 1999.
          </note>
          <note>
            Anteckningen gällde då lokaliseringen av affärsområdena.
          </note>
          <note>
            Det var nämligen så att jag vid utfrågningen ställde en fråga
            till Jan-Åke Kark om en sådan hänvisning i diskussionerna gjordes.
            Här citerar jag Kark från utfrågningen. Han sade: "Det framfördes
            åtminstone till mig av vice ordförande Hofstad". Det förefaller
            för mig rimligt att dessa uppgifter förekom i styrelsediskussionen,
            men det är mer en radanmärkning i sammanhanget.
          </note>
          <note type="speaker">
            Anf. 81 ÅSA TORSTENSSON (c):
          </note>
          <note>
            Fru talman! Jag ska försöka att fatta mig kort med tanke på tiden.
          </note>
          <note>
            I granskningsanmälan begärs att KU ska granska näringsminister
            Rosengrens tjänsteutövande i samband med Telia-Telenor-affären
            och regeringens handläggning. Som underlag för detta har KU haft
            ganska gediget material både från svenska och norska sidan, och
            då bl.a. de respektive propositionerna.
          </note>
          <note>
            Det som uppenbart spräckte sammanslagningen av Telia-Telenor
            var skilda uppfattningar om aktieägaravtalet, aktieägaravtalets
            innehåll och särskilda bestämmelser om särskilda omröstningsregler
            för vissa typer av styrelsebeslut.
          </note>
          <note>
            Det är därför väsentligt att försöka få svar på om
          </note>
          <note>
            Björn Rosengren och den svenska regeringen kände till eller borde
            ha känt till att den norska regeringen hade en annan uppfattning
            om innebörden av bestämmelserna än vad man hade på den svenska
            sidan.
          </note>
          <note>
            Därmed hade de också kunnat agera för att förhindra eller förändra
            händelseförloppet.
          </note>
          <note>
            I det material som konstitutionsutskottet har haft till sitt
            förfogande framgår att Rosengren och regeringen haft tillgång
            till information som klart visade att den norska regeringen hade
            en annan uppfattning om omröstningsbestämmelsernas omfattning
            än den svenska regeringen redovisat för utskottet. Frågan om
          </note>
          <note>
            Björn Rosengren vidtog några åtgärder med anledning av detta
            är då berättigad.
          </note>
          <note>
            Vi kan också konstatera att riksdagen dock icke fick information
            om ägarnas olika uppfattning om aktieägaravtalet inför dess godkännande
            av sammanslagningen. Utfrågningen har gett konstitutionsutskottet
            svar på att det inte lämnats några instruktioner till de styrelseledamöter
            som den svenska ägaren nominerat. Inte heller har Björn Rosengren
            före det avgörande styrelsemötet den 8 december vidtagit några
            åtgärder med anledning av den norska uppfattningen av aktieägaravtalet,
            trots varningar om skilda åsikter. Några initiativ gentemot den
            norska regeringen har inte heller tagits för att undanröja motsättningen.
          </note>
          <note>
            Centerpartiet anser att regeringen haft en skyldighet att tillse
            att avtalet fullföljts. Det måste ha ålegat
          </note>
          <note>
            Björn Rosengren att vårda aktieägaravtalet, och det har inte
            skett på ett tillfredsställande sätt. Därför måste Björn Rosengren
            anses ansvarig för detta.
          </note>
          <note>
            Centerpartiet ställer sig därmed bakom skrivningen i reservation
            nr 4.
          </note>
          <note>
            (forts. 6 §)
          </note>
          <note>
            Ajournering
          </note>
          <note>
            Kammaren beslutade kl. 13.49 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            5 § Frågestund
          </note>
          <note type="speaker">
            Anf. 82 TALMANNEN:
          </note>
          <note>
            I dagens frågestund deltar följande statsråd: utrikesminister
            Anna Lindh, statsrådet Britta Lejon, statsrådet Lars-Erik Lövdén,
            miljöminister Kjell Larsson och statsrådet Ulrica Messing. Varsågoda
            att ta plats.
          </note>
          <note>
            Utrikesministern besvarar i dag såväl allmänpolitiska frågor
            som frågor inom sitt eget ansvarsområde.
          </note>
          <note>
            Frågor till övriga statsråd ska avse deras respektive ansvarsområden.
          </note>
          <note>
            Jag lämnar omedelbart ordet fritt.
          </note>
          <note>
            Ozonskiktets uttunning
          </note>
          <note type="speaker">
            Anf. 83 MATZ HAMMARSTRÖM (mp):
          </note>
          <note>
            Fru talman! Jag har en fråga till miljöministern.
          </note>
          <note>
            Uttunningen av ozonskiktet är ett av jordens största miljöproblem.
            Ett av Sveriges 15 miljökvalitetsmål är att ozonskiktet ska utvecklas
            så att det ger ett långsiktigt skydd mot skadlig ultraviolett
            strålning.
          </note>
          <note>
            Vid ett seminarium nyligen presenterades forskningsresultat som
            visar att en 60-procentig minskning av ozonskiktet över Arktis
            har skett mellan januari och mars i år. Tidigare har man trott
            att ozonlagrets uttunning successivt skulle minska, men nu har
            det visat sig att det finns ett samband mellan ozonskiktets uttunning
            och ett annat stort miljöproblem, nämligen växthuseffekten. De
            ökade koldioxidutsläppen leder till att ozonskiktet snabbare tunnas
            ut. Detta är mycket oroande. Forskare ber föräldrarna att se till
            att barnen har på sig åtminstone en T-shirt och en hatt på sig
            på badstranden i sommar. Det finns risk för hudcancer. Solens
            livgivande strålar förvandlas till ett hot.
          </note>
          <note>
            Min fråga till miljöministern är vad han avser att vidta för
            åtgärder i denna fråga, en ödesfråga som handlar om vår framtid
            och vår livskvalitet.
          </note>
          <note>
            Anf. 84 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Låt mig först gratulera Matz Hammarström och Miljöpartiet
            till utnämningen av Matz till språkrör. Jag ser fram emot lika
            bra samarbete med Matz Hammarström som jag har haft med Birger
          </note>
          <note>
            Schlaug. Vi kommer att ha mycket med varandra att göra, och jag
            tror att det blir väldigt bra.
          </note>
          <note>
            Den fråga som Matz Hammarström tar upp är naturligtvis en fullständigt
            avgörande framtidsfråga.
          </note>
          <note>
            Jag såg också med oro den koppling som finns mellan ozonfrågan
            och klimatfrågan. När vi genom koldioxidutsläppen värmer atmosfären
            innebär det att stratosfären blir kallare. I stratosfären försvinner
            det därmed mer ozon, och ozonskiktet tunnas ut. Över
          </note>
          <note>
            Arktis innebär detta dessutom att det uttunnade ozonskiktet sprids
            ned över kontinenterna på ett annat sätt än över Antarktis. Det
            gör att vi även i Sverige nu kan se uttunning av ozonskiktet över
            delar av landet.
          </note>
          <note>
            Det här innebär ännu starkare krav än tidigare på att vi ska
            driva en progressiv, stark och tuff klimatpolitik framöver. Det
            innebär dessutom att vi ska dra lärdom av de positiva erfarenheter
            vi har från att utmönstra de kemikalier som bidrar till att uttunna
            ozontäcket.
          </note>
          <note>
            Fru talman! Jag hoppas att Matz Hammarström ställer en följdfråga
            så att jag kan utveckla mitt svar.
          </note>
          <note type="speaker">
            Anf. 85 MATZ HAMMARSTRÖM (mp):
          </note>
          <note>
            Fru talman! Jag får tacka miljöministern för en fylligare beskrivning
            av problembilden. Jag skulle vilja fråga vilka konkreta åtgärder
            miljöministern avser att vidta i denna fråga. Det behövs mer än
            vad vi hittills har gjort.
          </note>
          <note>
            Anf. 86 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Ozonfrågan är också en av miljöpolitikens success
            stories. Vi har på väldigt kort tid lyckats få bort nästan all
            användning av ozonnedbrytande medel i den industrialiserade världen.
            Däremot ökar användningen, och dessutom smugglingen, i den fattiga
            världen. Det här är en fråga som jag tar upp i alla de internationella
            sammanhang där jag deltar.
          </note>
          <note>
            Senast var den frågan aktuell vid det miljöministermöte i Malmö
            som vi hade för tio dagar sedan och där ozonfrågan var en av de
            viktigaste frågorna. Här kommer det att krävas starka åtgärder
            även i framtiden. Förmodligen måste vi också vara villiga att
            bidra med ekonomiska medel för att få en snabbare avveckling av
            medlen i de fattigare länderna.
          </note>
          <note>
            När det gäller klimatfrågan och kopplingen till den finns det
            naturligtvis ingen möjlighet att på två minuter svara på frågan
            vilka åtgärder som behöver vidtas. Jag har på mitt bord ett betänkande
            på 800-
          </note>
          <note>
            900 sidor från Klimatkommittén. Det här blir en fråga som vi
            alla kommer att dras in i, oavsett vilka fackområden politiskt
            vi arbetar inom under den närmaste tiden. Det kommer att krävas
            stora tunga åtgärder under en lång följd av år framöver.
          </note>
          <note type="speaker">
            Anf. 87 MATZ HAMMARSTRÖM (mp):
          </note>
          <note>
            Fru talman! Det är alldeles riktigt att vi har minskat användningen
            av ozonnedbrytande ämnen, och det är jättebra. Men det problem
            jag vill fästa uppmärksamhet på var just att de ökande koldioxidutsläppen
            förvärrar ozonproblematiken trots att vi har lyckats minska användandet
            av ozonnedbrytande ämnen in väst.
          </note>
          <note>
            En konkret fråga är: Anser miljöministern att en ökad koldioxidbeskattning
            är ett viktigt redskap för att komma till rätta med både växthuseffekten
            och ozonnedbrytningen?
          </note>
          <note>
            Anf. 88 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag tror att en ökad koldioxidskatt och en förändring
            av koldioxidbeskattningen kommer att bli aktuell under den tioårsperiod
            som vi har framöver och där vi är överens om att fortsätta skatteväxlingen.
            Däremot tror jag inte att vi ska tänka på att höja den del av
            koldioxidskatten som betalas av bilisterna just nu. Bilisterna
            har drabbats av en ökad bensin- och dieselnota på 18-19 miljarder
            kronor, alltså mer än hälften av den tioåriga skatteväxling som
            vi är överens om, på knappt ett och ett halvt år.
          </note>
          <note>
            Bara momsökningen under den här perioden belöper sig till mellan
            3 ½ och 4 miljarder kronor. Däremot innebär de höga bensinpriser
            vi nu har en möjlighet att studera vad högre bensinpriser får
            för effekter i praktiken.
          </note>
          <note>
            Just nu tycker jag inte att vi ska fundera på, med de höga bensinpriser
            och den snabba höjning vi har bakom oss, att ytterligare höja
            bensinpriset. Det skulle drabba många människor som är bundna
            vid att använda bilen väldigt hårt. Däremot kommer vi naturligtvis
            mer långsiktigt att jobba vidare med ekonomiska styrmedel, inklusive
            skatteväxlingen.
          </note>
          <note>
            Visumkostnaden till Ryssland
          </note>
          <note type="speaker">
            Anf. 89 BIRGITTA AHLQVIST (s):
          </note>
          <note>
            Fru talman! Jag vill ställa en fråga till utrikesminister Anna
            Lindh, och det gäller kostnader för visum till Ryssland. I dag
            är visumkostnaderna uppe i 400-
          </note>
          <note>
            500 svenska kronor per person, och dessutom tillkommer oftast
            invitationskostnader på lika mycket per person. Ryssarna betalar
            ungefär 200 svenska kronor för att få visum till Sverige och får
            betala 14 dollar för att resa genom Finland. Enligt uppgift kostar
            det ingenting att åka mellan Ryssland och Norge.
          </note>
          <note>
            Det här betyder oerhört mycket för vårt samarbete uppe i Barentsområdet.
            Jag undrar vad utrikesministern gör för att minska visumkostnaderna.
            Är det möjligt att göra upp ett avtal liknande det avtal som
          </note>
          <note>
            Norge och Ryssland har?
          </note>
          <note type="speaker">
            Anf. 90 Utrikesminister ANNA LINDH (s):
          </note>
          <note>
            Fru talman! Vi har hört om dessa problem med höga visumkostnader.
            Det har också kommit uppgifter om att det på annat sätt har varit
            svårt och problem med viseringarna och med utbytet. Det är väldigt
            olyckligt eftersom en stor del av hela vår strategi för
          </note>
          <note>
            Östersjö- och Barentsregionen just handlar om att vi ska ett
            väldigt aktivt direkt utbyte mellan människorna som bor där.
          </note>
          <note>
            Sverige tog upp detta i direkta kontakter med
          </note>
          <note>
            Ryssland i Moskva i februari. Sedan har man tillsatt en gemensam
            arbetsgrupp som har börjat förhandla nu under våren. Förhoppningen
            är att man under året ska kunna komma fram till ett avtal som
            gör att det ska bli både billigare och enklare, och därmed förenklas
            det samarbete som Birgitta Ahlqvist beskriver och som är väldigt
            viktigt för vårt fortsatta utbyte.
          </note>
          <note type="speaker">
            Anf. 91 BIRGITTA AHLQVIST (s):
          </note>
          <note>
            Fru talman! Jag får tacka utrikesministern för det positiva svaret.
            Det är, som utrikesministern också sade, oerhört viktigt för oss
            att kostnaderna på något sätt minskas.
          </note>
          <note>
            Om vi inte har bra grundförutsättningar för samarbetet och om
            organisationer och enskilda måste brottas med ekonomiska och byråkratiska
            hinder blir det svårt att få ett utbyte som fungerar.
          </note>
          <note>
            Jag är mycket tacksam över att dessa diskussioner har påbörjats.
          </note>
          <note>
            Debatt kring EU:s framtid
          </note>
          <note type="speaker">
            Anf. 92 WILLY SÖDERDAHL (v):
          </note>
          <note>
            Fru talman! Jag har en fråga till statsrådet Britta
          </note>
          <note>
            Lejon.
          </note>
          <note>
            Då kammaren debatterade utrikesutskottets betänkande om verksamheten
            i Europeiska unionen 1999
          </note>
          <note>
            var det dagarna efter Joschka Fischer hade gjort ett debattinlägg
            där han målade upp federationen, Europas förenta stater.
          </note>
          <note>
            Vi som debatterade betänkandet hade olika åsikter om den federala
            tanken, men en sak var vi eniga om och det var att vi välkomnade
            debatten om EU:s framtid. Går vi mot en federation eller inte?
            Vill svenska folket ha en sådan?
          </note>
          <note>
            Dessa frågor har det varit ganska tyst om i Sverige, även om
            det på DN:s debattsida förekommit en del inlägg, och där har även
            utrikesministern deltagit.
          </note>
          <note>
            Jag anser att detta i högsta grad är en demokratifråga.
          </note>
          <note>
            Jag undrar om statsrådet håller med om det och vad regeringen
            i så fall vill göra för att få i gång en bred debatt ute i landet
            om dessa frågor.
          </note>
          <note type="speaker">
            Anf. 93 Utrikesminister ANNA LINDH (s):
          </note>
          <note>
            Fru talman! Jag vill börja med att kommentera frågan eftersom
            jag är ett av de statsråd som har försökt att få i gång en debatt
            kring dessa frågor.
          </note>
          <note>
            Vi tycker naturligtvis att det är viktigt med en debatt i det
            svenska samhället kring EU:s framtid, och det är en utgångspunkt
            för den svenska regeringen.
          </note>
          <note>
            Samtidigt har vi pekat på att vi inte har den federalistiska
            grundtro som utrikesminister Fischer har.
          </note>
          <note>
            Fischers tal har också mottagits i väldigt många europeiska länder
            med samma inställning: intressant akademisk debatt, men ingenting
            som flertalet länder i EU vill se utvecklas i Europa.
          </note>
          <note>
            Sedan kan det vara svårt att utveckla en mer grundläggande debatt
            om Joschka Fischers tal på den minut som jag har till mitt förfogande
            här, Men mycket kort vill jag tillägga att vi dessutom ser risken
            att en debatt om att försöka att skapa ett federalt Europa just
            nu kan försvåra och fördröja det som är vår huvudfråga, nämligen
            utvidgningen av den europeiska unionen.
          </note>
          <note type="speaker">
            Anf. 94 WILLY SÖDERDAHL (v):
          </note>
          <note>
            Fru talman! Frågan gällde inte direkt federation eller inte.
            Den debatten kan vi föra någon annanstans.
          </note>
          <note>
            Vad jag menade var att det vore bra om vi lyfte upp den här debatten
            så att det inte bara blev en akademisk debatt här och ute i Europa,
            utan så att debatten verkligen kom ned till vanliga människor
            och väljare.
          </note>
          <note>
            Det är de som behöver debattera frågan: Hur vill vi att EU ska
            se ut? I vilken riktning vill vi gå?
          </note>
          <note>
            Då tror jag att man på något vis måste få i gång en bred debatt
            ute i landet, och regeringen måste kanske ta initiativ till en
            sådan även om vi och utrikesministern hjälper till, vilket är
            bra att hon har gjort.
          </note>
          <note type="speaker">
            Anf. 95 Statsrådet BRITTA LEJON (s):
          </note>
          <note>
            Fru talman! Jag instämmer fullständigt i Willy
          </note>
          <note>
            Söderdahls beskrivning här. Det är oerhört väsentligt att vi
            i Sverige för en diskussion och debatt om den europeiska unionens
            framtid och att det inte är en debatt och diskussion som begränsar
            sig till ett fåtal.
          </note>
          <note>
            Den europeiska unionens fortsatta utformning och hur vi i Sverige
            bättre än i dag ska kunna föra debatt om sakfrågor och om hur
            unionen som sådan fungerar är jätteviktigt för oss alla. Vad som
            händer i EU påverkar alla i Sverige. Jag önskar också se mer av
            diskussion och debatt på den här punkten i Sverige.
          </note>
          <note>
            Det finns anledning att konstatera att Demokratiutredningen,
            som nyligen avlämnade sitt betänkande, betonade vikten av en sådan
            här diskussion. Regeringen har därför sett till att remisstiden
            i anslutning till Demokratiutredningen är lång. Vi kommer också
            att inrätta en demokratidelegation som har som ett av sina syften
            att stimulera debatt och diskussion om demokrati i Sverige, och
            där kommer självfallet EU-
          </note>
          <note>
            frågorna att ingå.
          </note>
          <note>
            Ny reaktorsäkerhetsutredning
          </note>
          <note type="speaker">
            Anf. 96 LENNART DALÉUS (c):
          </note>
          <note>
            Fru talman! Den senaste svenska reaktorsäkerhetsutredningen gjordes
            1979 - före folkomröstningen. Sedan dess har det, som bekant,
            hänt en del saker, t.ex. i Tjernobyl, det har skett en utveckling
            på olika områden och det är många problem som har visat sig.
          </note>
          <note>
            Inte minst dessa dagar kan vi se att också hälsoriskerna vid
            en olycka har felbedömts. Antalet fall av sköldkörtelcancer runt
            Tjernobyl uppgår till minst
          </note>
          <note>
            11 000 - man gjorde en helt annan bedömning från början.
          </note>
          <note>
            Min fråga till Kjell Larsson är om han och regeringen är beredda
            att nu tillsätta en svensk reaktorsäkerhetsutredning som också
            omfattar hälsoaspekterna och gör en inventering av det problemområde
            som vi nu har mer än 20 år efter den senaste utredningen.
          </note>
          <note>
            Anf. 97 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Ja, vi är beredda att tillsätta en sådan utredning,
            och vi ligger ganska långt framme i förberedelserna.
          </note>
          <note>
            Några av de problem som bör aktualiseras i en sådan utredning
            har redan vår myndighet arbetat med.
          </note>
          <note>
            Det gäller t.ex. behovet av nya standarder för 2000-
          </note>
          <note>
            talet och de säkerhetsmässiga konsekvenserna av den avreglerade
            elmarknaden.
          </note>
          <note>
            Det är riktigt som Lennart Daléus säger, att det är länge sedan
            som det gjordes en renodlad kärnreaktorsäkerhetsutredning. Men
            sedan dess har vi byggt upp en myndighet som granskar säkerheten
            vid kärnkraftverken och som har mycket hög kompetens. Man ligger
            i internationell toppklass på det här området.
          </note>
          <note>
            Kärnkraftssäkerhetsproblemen är långt ifrån undanskymda. De finns
            med på väldigt hög nivå och där det finns en väldigt hög kompetens.
          </note>
          <note>
            Vi är beredda att tillsätta en sådan utredning och ligger ganska
            långt framme. Frågan är bara när vi ska sätta den i sjön.
          </note>
          <note type="speaker">
            Anf. 98 LENNART DALÉUS (c):
          </note>
          <note>
            Fru talman! Det var roligt att höra, och då är det klart att
            nyfikenheten blir större. Jag undrar när, i vilken form, blir
            den parlamentariskt sammansatt, vilket utseende kan den komma
            att få osv. Jag kan med en gång rekommendera en parlamentarisk
            sammansättning. Det har den fördelen att det blir en större förankring
            i en bredare krets än den som regeringen - med all respekt - representerar.
          </note>
          <note>
            Det är också bra att ministern gör iakttagelsen att trots att
            man har kompetenta myndigheter på dessa områden finns det miljöproblem
            typ kemikalier och typ biologisk mångfald, som inte är något problem.
          </note>
          <note>
            Då och då finns det skäl att samla ihop sig och göra en bedömning.
            Kemikalier är ju det klassiska problemet. Själv har jag suttit
            med i tre eller fyra kemikalieutredningar, trots att det finns
            en kompetent kemikalieinspektion.
          </note>
          <note>
            Blir det nu en rejäl statlig utredning kring reaktorsäkerheten
            med beaktande av hälsoaspekterna är det utomordentligt bra. Och
            kan miljöministern vara lite mer precis blir jag ännu gladare.
          </note>
          <note>
            Anf. 99 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag tror inte att jag behöver att vara det. Jag har
            gett ett väldigt positivt svar på den här frågan. Vi är på gång
            och är förberedda för att tillsätta denna utredning.
          </note>
          <note>
            Jag tycker liksom Lennart Daléus att den här typen av undersökningar
            kan behövas även om vi har bra och kompetenta myndigheter. Det
            gjordes en utredning 1996 där bl.a. internationell expertis bedömde
            den svenska kärnkraftsinspektionen. Efter detta har det vidtagits
            smärre ändringar, men i stort sett gjorde SKI redan då en väldigt
            positiv bedömning.
          </note>
          <note>
            När vi ändå talar om svensk kärnsäkerhet kan vi inte bortse från
            de problem som finns kring våra gränser. Jag är oerhört tillfredsställd
            över att Tjernobyls sista reaktor i drift nu kommer att stängas
            av.
          </note>
          <note>
            Sverige har via EU deltagit i säkerhetsarbetet när det gäller
            det kärnkraftverket.
          </note>
          <note>
            Vi har också beslutat oss för att öka stödet till säkerhetsarbetet
            vid Ignalina, och vi deltar i det arbetet både via EU och via
            bilateralt samarbete. Jag kommer att åka till Litauen om tio dagar
            för att delta i en givarkonferens för att öka stödet till säkerhetsarbetet
            vid Ignalina.
          </note>
          <note>
            Barsebäcks stängning
          </note>
          <note type="speaker">
            Anf. 100 ULF NILSSON (fp):
          </note>
          <note>
            Fru talman! Jag vill ställa en fråga till miljöminister Kjell
            Larsson.
          </note>
          <note>
            Jag som bor i södra Sverige, i Skåne, ser väldigt mycket fram
            mot de ökade kontakterna över Öresund som vi kan förvänta oss.
            Det blir ökad rörlighet över gränsen. Men allt som kommer över
            gränsen är inte alltid positivt, och då tänker jag på miljögifter.
          </note>
          <note>
            Barsebäcks andra reaktor ska ju stängas den
          </note>
          <note>
            30 juni nästa år. Enligt nya statliga utredningar medför denna
            avveckling kraftigt ökade koldioxidutsläpp och risk för en kraftig
            ökning av import av dansk kolkraft. Det elsparande och den elhushållning
            som det har talats om har inte kunnat genomföras i Sverige.
          </note>
          <note>
            Min fråga är: Tänker miljöministern hålla fast vid detta avvecklingsdatum,
            trots de negativa uppgifter som har kommit fram i bl.a. statliga
            utredningar?
          </note>
          <note>
            Anf. 101 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Det beslut som finns gäller. Den tidigare avvecklingen
            av Barsebäck 1 var tvungen att skjutas framåt i tiden. Det är
            väl möjligt att det kan leda till att även Barsebäck 2 kommer
            att stängas av något senare än enligt beslutet.
          </note>
          <note>
            Låt mig sedan säga - det är väl tionde gången jag reagerar på
            det här väldigt förenklade sättet att beskriva miljöproblemen
            i samband med avvecklingen av kärnkraften - att för det första
            är kärnkraften i sig ett miljöproblem. Vi talade precis nu om
            de säkerhetsproblem som finns kring kärnkraften. För det andra
            är det inte så att de länder som vi nu köper elkraft ifrån har
            fritt fram att öka sina utsläpp av koldioxid, kväveoxid, svaveldioxid,
            ammoniak eller lättflyktiga organiska ämnen, utan de arbetar ju
            med samma åtaganden internationellt som vi gör i Sverige.
          </note>
          <note>
            De måste kraftfullt minska sina utsläpp på alla dessa områden.
            Det är det som kommer att styra hur förändringen blir framöver
            när det gäller produktionen av el och vilken typ av el som vi
            kommer att importera.
          </note>
          <note>
            Dessutom menar jag att vi naturligtvis bör sträva efter att vara
            självförsörjande på el även om vi har en fri elmarknad, så att
            vi på sikt kan säga att vi inte köper mer el från omvärlden än
            vad vi säljer till omvärlden.
          </note>
          <note type="speaker">
            Anf. 102 ULF NILSSON (fp):
          </note>
          <note>
            Fru talman! I Skåne är försurningen värre än i övriga Sverige.
            El köps där den är billigast. Ett faktum är att Danmark inte har
            samma skatter på kolkraft och inte heller samma miljökrav. Men
            det handlar ju inte bara om Skåne och Sverige, utan det handlar
            också om Sveriges roll internationellt och Sveriges möjlighet
            att påverka bl.a. växthusgaserna.
          </note>
          <note>
            Det finns en massa argument när det gäller snabbnedläggningen
            av Barsebäck. Kostnaden beräknas för
          </note>
          <note>
            Barsebäck 1 till över 8 miljarder. Men med ett år kvar är det
            ändå viktigt att veta att om inte el- och energiomläggningen fungerar
            är vi beredda att skjuta upp stängningen, som i och för sig redan
            nu är olyckligt beslutad.
          </note>
          <note>
            Jag tolkar miljöministerns svar som att miljöministern är påverkbar
            för argument och att han, om miljömålen inte kommer att klaras
            och om de siffror som utredningen kommit fram till verkar hålla
            sig, kan tänka sig att skjuta upp stängningen.
          </note>
          <note>
            Anf. 103 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Vi gör naturligtvis den bedömningen nu inför stängningen
            av Barsebäck 2. En förutsättning är att vi ska kunna ersätta Barsebäck
            2 med förnybar el, dvs. att vi inte ska ersätta det med ökad import
            av t.ex. kolbaserad el från utlandet. Det är förutsättningen för
            stängningen av nästa aggregat. Därför har vi satsat stora resurser
            för att hitta ersättningsel och för att hitta sparmöjligheter,
            och vi har kommit en bra bit på väg. Det kommer också att påverka
            tidpunkten då nedläggningen ska kunna äga rum.
          </note>
          <note>
            Jag är naturligtvis inte som miljöminister eller medborgare glad
            över att vi köper kolbaserad el från omvärlden. Jag vill kunna
            ersätta den kärnkraft som vi lägger ned, och som vi måste lägga
            ned förr eller senare, med el från förnybara energikällor och
            med elhushållning. Det finns en väldig potential för att minska
            elförbrukningen.
          </note>
          <note>
            Skogsbruksmuseum
          </note>
          <note type="speaker">
            Anf. 104 LENNART GUSTAVSSON (v):
          </note>
          <note>
            Fru talman! Sverige är det enda land i Norden, förutom Island
            av kanske naturliga skäl, som inte har ett centralt skogsbruksmuseum
            med ett övergripande ansvar för att dokumentera utvecklingen i
            skogsbruket. Det finns ett museum, Stiftelsen Skogsmuseet i
          </note>
          <note>
            Lycksele som är ett regionalt museum. Museet har i praktiken
            haft det här ansvaret i 15 år och har klarat av det ganska bra.
            Jag tycker att det är lite märkligt, om man ser den betydelse
            som skogsbruket har haft för Sverige och hela Sveriges ekonomi,
            att vi inte har ett nationellt museum som ansvarar för det här
            området.
          </note>
          <note>
            Min fråga, som väl får riktas till statsrådet Messing, är om
            regeringen anser att det borde finnas ett museum med ett nationellt
            ansvar för skogsbruket och dess historia.
          </note>
          <note>
            Anf. 105 Statsrådet ULRICA MES-
          </note>
          <note>
            SING (s):
          </note>
          <note>
            Fru talman! Jag måste nog göra Lennart Gustavsson besviken och
            säga att jag får be honom återkomma med en skriftlig fråga till
            kulturminister Marita
          </note>
          <note>
            Ulvskog. Det är hon som ansvarar för museifrågorna, och vi har
            en ganska strikt uppdelning på departementet mellan ungdoms- och
            idrottspolitik och museifrågor. Tyvärr har jag inget bra svar
            på din fråga.
          </note>
          <note type="speaker">
            Anf. 106 LENNART GUSTAVSSON (v):
          </note>
          <note>
            Fru talman! Då kanske jag får ställa frågan till ett annat statsråd.
            Statsråden har ju tagit sig friheten att byta när de har svarat
            på frågor.
          </note>
          <note>
            Jag tänkte att det kan vara intressant att höra synpunkten från
            miljöministern, som också hanterar en del av skogsfrågorna framför
            allt med inriktning på den del i skogen som har att göra med miljöfrågor.
          </note>
          <note>
            Det vore ju bra med ett nationellt musealt ansvar för dessa frågor.
            Det vore roligt att höra hur miljöministern ser på frågan om ett
            nationellt museum med ansvar för skogsbruket och dess historia.
          </note>
          <note>
            Anf. 107 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Spontant tycker jag naturligtvis att det här är en
            väldigt bra idé. Jag blev på sätt och vis lite förvånad över att
            vi inte redan har ett sådant museum med tanke på att Sverige till
            60-65 % täcks av skog och skogen spelar en så alldeles central
            roll i vår egen naturuppfattning och också för vår försörjning.
            Jag tycker att det är en väldigt bra idé. Jag får väl diskutera
            med Ulrica och Marita hur vi kan åstadkomma detta.
          </note>
          <note>
            Sedan är det klart att vi har massor av skogsmuseer i det att
            vi har många naturrum runtom i Sverige, som ju ofta speglar naturen
            eftersom skogen är så dominerande i den svenska naturen. Men just
            att ha ett nationellt ansvar tror jag kan vara en extra poäng.
          </note>
          <note>
            Nyanlända invandrare och flyktingar
          </note>
          <note>
            Anf. 108 KERSTIN-MARIA STA-
          </note>
          <note>
            LIN (mp):
          </note>
          <note>
            Fru talman! Jag har en fråga till statsrådet Ulrica
          </note>
          <note>
            Messing.
          </note>
          <note>
            Den 25 maj var personal från Integrationsverket och hälsade på
            oss i socialförsäkringsutskottet. Vi fick veta att man nu skulle
            rikta fokus på nyanlända invandrare och flyktingar och koncentrera
            sig på arbete och utbildning, inte på boende. Vidare skulle man
            arbeta individuellt med invandrare och flyktingar. Jag har funderat
            på detta alltsedan besöket.
          </note>
          <note>
            Jag har först två delfrågor. Hur går detta individuella och att
            inte arbeta med boende ihop med tidigare anlända som behandlas
            i grupp? Vi fick häromsistens ett förslag som väckte kritik, nämligen
            att skicka invandrare i Stockholm ut i landet. Hur stämmer dessa
            två saker överens? Alla borde ju få individuell behandling egentligen.
          </note>
          <note>
            Nästa delfråga är: Om det ska vara integration från första dagen,
            hur kan man då tillåta skillnader i rättigheter mellan t.ex. asylsökande
            och medborgare?
          </note>
          <note>
            Jag vet att man håller på att förbättra detta, men skillnaderna
            finns ju fortfarande.
          </note>
          <note>
            Anf. 109 Statsrådet ULRICA MES-
          </note>
          <note>
            SING (s):
          </note>
          <note>
            Fru talman! Jag skulle vilja börja med att svara på den sista
            frågan, nämligen om asylärenden kopplade till integrationspolitiken.
          </note>
          <note>
            Vi har i dag en uppdelning som innebär att dessa ärenden hanteras
            av helt olika verk och myndigheter.
          </note>
          <note>
            Vi får ibland frågan om det inte vore klokt att flytta över dem,
            så att samma verk som arbetar med integrationsfrågorna får större
            möjlighet att påverka asylpolitiken. Jag har tagit till mig synpunkterna
            och funderar på om det kanske skulle underlätta eller skynda på
            integrationsarbetet. Jag är ännu inte klar över om jag delar den
            uppfattningen, men jag har tagit intryck av åsikterna.
          </note>
          <note>
            När det gäller de frågor som vi vill att Integrationsverket ska
            arbeta med, tror jag att många i denna kammare och också många
            runtom i landet ofta reagerar mot att det är så lätt att generalisera
            och klumpa ihop människor. Vi talar ofta om invandrare, och då
            menar vi ofta alla människor som inte är födda i Sverige, dvs.
            från all världens länder förutom Sverige.
          </note>
          <note>
            Det kan fungera i något enstaka fall, men ofta betyder det problem
            därför att vi inte ser individerna i gruppen invandrare. Det är
            förlamande för många människor.
          </note>
          <note>
            Många som har kommit till Sverige med hög utbildning och lång
            erfarenhet från sina hemländer känner att de behandlas som nybörjare
            och får starta om längst ned på trappan och klättra uppåt, precis
            som barn gör. Det är ett slöseri att ha det så.
          </note>
          <note>
            Vi ser nu att trots att konjunkturen vänder och det går allt
            bättre för vårt land finns det många, framför allt människor med
            invandrarbakgrund, som inte får chansen att komma in på arbetsmarknaden.
            Då har vi sagt att vi måste bli bättre på att se till individen.
          </note>
          <note>
            Ibland kan vi komplettera med svenskundervisning, ibland med
            utbildning, men ibland också bli tuffare på att driva diskrimineringsfrågor
            så att alla får en chans på arbetsmarknaden. Det är det uppdrag
            som
          </note>
          <note>
            Integrationsverket ska ha.
          </note>
          <note>
            Anf. 110 KERSTIN-MARIA STA-
          </note>
          <note>
            LIN (mp):
          </note>
          <note>
            Fru talman! Ska jag tolka det så att man även kan tänka sig att
            arbeta individuellt med dem som har kommit tidigare och alltså
            inte bara med de nyanlända? Statsrådet nickar.
          </note>
          <note>
            Jag vill fortsätta med att säga att jag tycker att det är väldigt
            bra att man flyttar tillbaka asylfrågorna till
          </note>
          <note>
            Invandrarverket, numera Migrationsverket, där de hörde hemma
            en gång i världen. Det känns bra. Det är en sak som vi måste arbeta
            på.
          </note>
          <note>
            En del saker måste ju också ske stort, generellt och övergripande
            för många, t.ex. mångfaldsplanerna.
          </note>
          <note>
            Då vill jag gärna höra statsrådets syn på mångfaldsplaner i den
            offentliga sektorn, alltså inte statligt, och i den privata sektorn.
            Jag vill även höra om antidiskrimineringsklausuler. Jag vet att
            det pågår en utredning om upphandling och att man där håller på
            och behandlar detta. Jag skulle vilja höra statsrådets syn på
            det.
          </note>
          <note>
            Anf. 111 Statsrådet ULRICA MES-
          </note>
          <note>
            SING (s):
          </note>
          <note>
            Fru talman! Integrationsverket har tillsammans med Kommunförbundet
            gjort en enkät i alla landets kommuner och ställt frågan hur man
            hanterar mångfaldsfrågorna i vid mening. De har också frågat hur
            många kommuner som i dag har mångfaldsplaner.
          </note>
          <note>
            Det är fortfarande alltför få kommuner som har klara mångfaldsplaner.
            Det är betydligt fler som säger att man arbetar med mångfaldsplaner.
            När man säger så motiverar man alltid svaret med att man ser det
            som den enda möjligheten att kunna konkurrera om framtidens arbetskraft.
          </note>
          <note>
            Kommunförbundet och Landstingsförbundet verkar ju inom två stora
            arbetsmarknader som behöver nyanställa många människor i framtiden.
            Det är självklart ett slöseri att då inte också passa på att se
            till att arbetsorganisationen bättre speglar befolkningen i vårt
            land. Nu har man chansen att göra den växlingen.
          </note>
          <note>
            Fler och fler arbetar alltså med mångfaldsplaner.
          </note>
          <note>
            Jag välkomnar det, och vi kommer att arbeta tillsammans med de
            planer som nu ligger på de statliga myndigheterna och verken,
            med uppdraget till Integrationsverket och med Kommunförbundets
            roll.
          </note>
          <note>
            Medel till Bostadsdelegationen
          </note>
          <note type="speaker">
            Anf. 112 OWE HELLBERG (v):
          </note>
          <note>
            Fru talman! Jag har en fråga till Lars-Erik Lövdén. I ca 40 kommuner
            råder det brist på bostäder, och nyproduktionen är alltför låg
            för att täcka behovet. Kommuner som har problem med tomma lägenheter
            är dock betydligt fler, ca 180. I vår gemensamma budget finns
            det medel för att hjälpa en del av de här kommunerna ekonomiskt.
            Det sköts av den s.k.
          </note>
          <note>
            bostadsdelegationen. 86 kommuner har ansökt om medel. 83 har
            fått besked om huruvida de får någon hjälp eller ej. Delegationen
            har 1,6 miljarder kronor till sitt förfogande.
          </note>
          <note>
            Men långt ifrån alla har fått någon hjälp.
          </note>
          <note>
            400 miljoner kronor till behövs för att hjälpa de värst drabbade.
            Frågan blir då: Tänker regeringen skjuta till de 400 miljoner
            som Bostadsdelegationen behöver, och i så fall på vilket sätt?
          </note>
          <note>
            Anf. 113 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Nu är det ju så, som Owe Hellberg väl känner till,
            att det har träffats en budgetöverenskommelse mellan Socialdemokraterna,
            Vänstern och
          </note>
          <note>
            Miljöpartiet. Så den fråga som Owe Hellberg ställer om regeringen
            tänker skjuta till de 400 miljonerna får väl då också falla tillbaka
            på Owe Hellberg och hans parti.
          </note>
          <note>
            Nu gör regeringen den bedömningen att de medel som är avsatta
            till Bostadsdelegationen är tillräckliga för att hantera bekymret
            med de tomma lägenheterna i de berörda kommunerna. Det är den
            bedömning vi gör för dagen. Bostadsdelegationen ska ha avslutat
            sitt arbete senast den 1 juli. Därefter får vi göra en samlad
            utvärdering av Bostadsdelegationens arbete.
          </note>
          <note>
            För dagen har alltså inte regeringen för avsikt att tillskjuta
            mer medel till Bostadsdelegationen utöver de medel som är avsatta.
            Vi bedömer att resurserna är tillräckliga. Vi har ju ett visst
            utrymme under kommande år som är avsatt till särskilda insatser
            för kommuner med ekonomiska problem. Skulle det finnas ett behov
            även framgent får vi ju väga det mot andra åtaganden gentemot
            kommunsektorn.
          </note>
          <note type="speaker">
            Anf. 114 OWE HELLBERG (v):
          </note>
          <note>
            Fru talman! Jag delar naturligtvis ministerns inställning att
            det här är ett gemensamt problem. Men det är bevisligen ett problem
            just nu, och delegationen har annonserat att det saknas 400 miljoner
            kronor för avtal som man sluter - inte med alla de här 86
          </note>
          <note>
            kommunerna men en stor del av dem. Vi måste hjälpas åt att hitta
            de här medlen någonstans, kanske via den andra påse som finns,
            kommunakutsmedel. Jag hoppas och tror att vi kan lösa de här problemen,
            kanske inte nu men under höstens budgetförhandlingar.
          </note>
          <note>
            Anf. 115 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Det är ju inte så att det är stopp för
          </note>
          <note>
            Bostadsdelegationen att träffa avtal med de kommuner som är i
            behov av stöd och som uppfyller de förutsättningar som är uppsatta
            för Bostadsdelegationens arbete.
          </note>
          <note>
            Vi följer Bostadsdelegationens arbete väldigt noga. Vi ska naturligtvis
            se till att de kan fullfölja detta arbete och komma i mål nu den
            1 juli. Skulle det därefter, alltså efter den 1 juli, uppstå ett
            behov av ytterligare resurser får det vägas mot de resurser som
            är avsatta för särskilda insatser inom kommunsektorn.
          </note>
          <note>
            Det får vi i så fall återkomma till.
          </note>
          <note>
            Åtgärder mot Österrike
          </note>
          <note type="speaker">
            Anf. 116 MATS EINARSSON (v):
          </note>
          <note>
            Fru talman! Jag har en fråga till utrikesministern.
          </note>
          <note>
            Vi har ju avbrutit årets granskningsdebatt här i kammaren för
            den här frågestunden. På förmiddagen har vi bl.a. diskuterat den
            politiska aktionen mot Österrike, eller snarare formerna för beslutet
            om den här aktionen. Jag beklagar att inte utrikesministern hade
            möjlighet att lyssna på den debatten men jag får rekommendera
            protokollet.
          </note>
          <note>
            Nu diskuteras i EU om, hur och när åtgärderna mot Österrike ska
            avvecklas. Min fråga är då: Vilken ståndpunkt har den svenska
            regeringen för närvarande när det gäller aktionen mot Österrike?
            Kommer regeringen att motverka ett avbrytande? Kommer regeringen
            att arbeta för ett avbrytande? Eller kommer regeringen att ligga
            lågt tills vi ser varåt det lutar?
          </note>
          <note>
            Anf. 117 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Skälet till att jag inte kunde lyssna på morgonens
            debatt var dels att vi har regeringssammanträde på torsdagar,
            dels att man i dag öppnade
          </note>
          <note>
            Stockholms första riktiga moské. Vi tyckte att det var en oerhört
            väsentligt möjlighet för delar av regeringen att närvara och markera
            sin stora respekt för den nya moskén i Stockholm.
          </note>
          <note>
            När det gäller relationerna med Österrike vill jag börja med
            att säga att jag tycker att det har varit en bra aktion att EU
            gemensamt visat att man inte accepterar den nya regeringen i Österrike.
            Jag är också övertygad om att det har varit en framgångsrik aktion.
          </note>
          <note>
            Visserligen sitter Frihetspartiet fortfarande med i den österrikiska
            regeringen, men den österrikiska regeringen har nu fått bekänna
            sig till utvidgningen och till ett antal av de punkter som Frihetspartiet
            väldigt kraftigt var mot. Jag tror att vi hade kunnat få se ett
            annat agerande från den österrikiska regeringen om den inte hade
            mötts av dessa åtgärder från de 14 länderna.
          </note>
          <note>
            Vad som sker i fortsättningen är det inte Sverige som avgör.
            Det är 14 länder som har agerat gemensamt, det är 14 länder som
            kommer att fortsätta agera gemensamt och det är 14 regeringschefer
            som kommer att diskutera fortsättningen.
          </note>
          <note type="speaker">
            Anf. 118 MATS EINARSSON (v):
          </note>
          <note>
            Fru talman! Jo, jag förstår att det är 14 länder som måste försöka
            agera gemensamt även i fortsättningen.
          </note>
          <note>
            Min fråga var: Vilken ståndpunkt intar regeringen i dessa diskussioner?
            Och om jag får hänga på en annan, mer nyfiken fråga: I vilka former
            förs dessa diskussioner? Finns det ett särskilt möte för EU minus
            Österrike eller sker det i andra former?
          </note>
          <note>
            Anf. 119 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Den svenska regeringen har haft uppfattningen att
            det inte är något i sak som har förändrats i Österrike. Därför
            har den svenska regeringen inte heller tagit några initiativ till
            att åtgärderna ska upphöra. Om det kommer att finnas en överensstämmelse
            mellan de 13 övriga länderna om att titta på förändrade åtgärder
            så får naturligtvis också den svenska regeringen diskutera det.
          </note>
          <note>
            Nu är det regeringscheferna som diskuterar frågan. Statsministern
            har efter kontakter med sina kolleger gjort bedömningen att det
            inte finns en sådan rörelse bland regeringscheferna för närvarande.
          </note>
          <note>
            Miljön i Östersjön
          </note>
          <note>
            Anf. 120 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Fru talman! Jag har en fråga till miljöministern angående Östersjöns
            oroande tillstånd. Salthalt och syrehalt varierar naturligt mycket.
            Det gör att torsken periodvis får problem. Nu har det tillkommit
            mänsklig påverkan i form av miljöpåverkan. Det handlar om övergödning,
            gifter och annat. Vi bedriver ett arbete kring Östersjön, men
            det förlöper långsamt. Många fiskare är nu oroade för sin utkomst.
            De ser att fisken minskar markant, och det är mer än naturliga
            svängningar.
          </note>
          <note>
            Vad har miljöministern för planer för att det snabbare ska vidtas
            åtgärder för Östersjöns tillstånd?
          </note>
          <note>
            Anf. 121 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Det är alldeles riktigt att Östersjöns problem är
            stora och att det tar väldigt lång tid att komma åt dem. Och det
            måste det göra. Däremot är det klart att vi ska försöka driva
            detta så snabbt som det någonsin är möjligt.
          </note>
          <note>
            I detta sammanhang har vi tagit flera olika initiativ som rör
            miljön i Östersjön. Vi arbetar aktivt med den svenska miljöpolitiken
            för att minska vårt bidrag till övergödningen av Östersjön, t.ex.
            genom lokala investeringsprogram, den svenska jordbrukspolitiken
            och miljöpolitiken inom jordbruket.
          </note>
          <note>
            Vi har också nyligen lagt fram en proposition som innebär hårdare
            krav t.ex. för avfall från båtar till
          </note>
          <note>
            Östersjön. Vi arbetar med den s.k. Östersjöstrategin när det
            gäller sjöfarten och sjöfartens föroreningar.
          </note>
          <note>
            Ett speciellt problem är naturligtvis vad som händer med fisken.
            Det är inte bara miljögifter som gör att fiskebeståndet har minskat
            kraftigt. Även fiskeintensiteten i Östersjön är, såvitt jag förstår,
            betydligt större än vad som är uthålligt möjligt. Jag funderar
            just nu på vilken typ av åtgärder som kan behöva vidtas. I fråga
            om detta har jag inget klart svar för dagen.
          </note>
          <note>
            Anf. 122 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Fru talman! Jag tackar så mycket för det svaret.
          </note>
          <note>
            Jag undrar bara om miljöministern kan ange något som helst tidsperspektiv
            för hur fort man kan få till några förbättringar av tillståndet.
            Det är precis som miljöministern säger, att det inte bara är miljön
            som gör att fisken hotas. Men det finns miljöfaktorer också, och
            de är betydande.
          </note>
          <note>
            Anf. 123 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Det kommer att gå lite olika fort på olika områden.
            En del av den påverkan som Östersjön har, t.ex. övergödning, är
            en väldigt trög process, och det kommer att ta lång tid. Och även
            när vi har stoppat tillförseln av övergödande ämnen kommer det
            att ta väldigt lång tid innan Östersjön återgår till något slags
            naturlig status.
          </note>
          <note>
            Så sent som i går presenterades den statliga miljömålskommittén
            sitt betänkande - 1 400 sidor - där ett av de viktiga miljömålen
            rör just vattenkvaliteten och övergödningen. Och där finns det
            tidsplaner och åtgärdsstrategier på ett heltäckande sätt. Jag
            hoppas att kunna lägga fram en proposition baserad på denna kommittés
            resultat till hösten. Och jag hoppas att jag där kan vara väldigt
            tydlig och att vi dessutom kan utforma en väldigt kraftfull politik
            för att minska denna fortsatta påverkan.
          </note>
          <note>
            De nationella minoriteterna i Sverige
          </note>
          <note type="speaker">
            Anf. 124 SIV HOLMA (v):
          </note>
          <note>
            Fru talman! Jag skulle vilja rikta min fråga till statsrådet
            Ulrica Messing. Riksdagen beslutade den
          </note>
          <note>
            2 december 1999 om en samlad nationell minoritetspolitik till
            skydd för de nationella minoriteterna -
          </note>
          <note>
            samer, tornedalingar, sverigefinnar, judar, romer -
          </note>
          <note>
            och deras språk. Lagen har börjat gälla den 1 april i år. Men
            redan månaden därpå kunde man läsa i Sydsvenskan den 15 maj att
            det finns allvarliga planer på att lägga ned den finsk-ugriska
            institutionen i Lund.
          </note>
          <note>
            Det i sin tur innebär att undervisningen i bl.a. finska, ungerska
            och estniska försvinner.
          </note>
          <note>
            Min fråga kan tyckas vara en fråga för utbildningsministern,
            men jag vänder mig till Ulrica Messing som ansvarig för den samlade
            nationella minoritetspolitiken. Enligt SCB var antalet sverigefinnar
            vid årsskiftet nästan 450 000. Mot den bakgrunden vill jag ställa
            en fråga om det specifika fallet med finsk-ugriska institutionens
            bevarande i Lund.
          </note>
          <note>
            På vilket sätt kan statsrådet agera för att intentionerna i den
            samlade nationella politiken tillvaratas i
          </note>
          <note>
            Lund så att institutionen kan bevaras?
          </note>
          <note>
            Anf. 125 Statsrådet ULRICA MES-
          </note>
          <note>
            SING (s):
          </note>
          <note>
            Fru talman! När riksdagen antog den nya minoritetslagstiftningen
            så var det ett historiskt beslut. Med det beslutet införlivade
            vi två europeiska konventioner som var hett efterlängtade från
            vårt lands minoriteter. Utgångspunkten i den nya lagen är att
            stärka och synliggöra men också skydda de nationella minoriteternas
            språk och kulturella särart. Det är viktigt för minoriteterna
            själva, men det är också viktigt för majoritetssamhället, därför
            att vi har ett gemensamt kulturarv. Nu börjar det riktiga arbetet,
            nämligen att få alla samhällsområden och alla landets olika institutioner
            att i sin verksamhet också titta på frågorna med glasögon. Och
            minoritetsperspektivet måste in i detta arbete.
          </note>
          <note>
            Redan med den nya lagen gav vi ett uppdrag till
          </note>
          <note>
            Kulturrådet, Skolverket och Socialstyrelsen att titta på hur
            vi i dag lever upp till detta när det gäller kulturen, hemspråksundervisningen
            och omsorgen om de äldre. Det är ett första steg. Men självklart
            måste vi också ta nya steg. Och i det arbetet tar jag nu till
            mig det som Siv Holma sade också om den högre utbildningen. Jag
            kommer tillsammans med resten av regeringen att slå vakt om att
            vi inte på något sätt backar i vår inställning till minoritetsspråken
            utan självklart flyttar fram positionerna när vi nu också har
            en ny lag.
          </note>
          <note type="speaker">
            Anf. 126 SIV HOLMA (v):
          </note>
          <note>
            Fru talman! Jag tycker att det var väldigt positivt, och det
            var ett historiskt beslut. I samband med detta skulle jag vilja
            ställa en fråga.
          </note>
          <note>
            I flertalet fall har representanter från de olika nationella
            minoriteterna tagit kontakt med beslutsfattare på lokal och regional
            nivå för att inleda en dialog om just denna lagstiftnings intentioner
            och betydelse.
          </note>
          <note>
            Tyvärr har dessa representanter blivit avvisade på grund av att
            kommuner och landsting saknat information om lagstiftningens innehåll.
            Vad avser statsrådet att göra i detta fall?
          </note>
          <note>
            Anf. 127 Statsrådet ULRICA MES-
          </note>
          <note>
            SING (s):
          </note>
          <note>
            Fru talman! I fråga om detta har vi redan nu fördelat pengar
            till kommuner och län för att de ska kunna informera personer
            i sina organisationer om vad den nya lagen betyder och vad den
            innebär. Vi har gett extra mycket pengar till de kommuner som
            berörs allra mest, nämligen de kommuner i Norrland som också har
            skyldighet att ge medborgarna service på deras minoritetsspråk.
            Vi betalar nu för att fler ska kunna få information om vad lagen
            innebär.
          </note>
          <note>
            Sedan har vi också bildat en arbetsgrupp på Kulturdepartementet
            där alla minoriteter finns företrädda, därför att min och regeringens
            ambition är att när nästa steg tas har vi gemensamt föreslagit
            vad det steget bör vara. Och redan nu är vi överens om att den
            stora utmaningen är att få fler att bli medvetna om vad lagen
            innebär och vilka möjligheter och rättigheter minoriteterna har.
            Och där arbetar vi tillsammans med Kommunförbundet.
          </note>
          <note>
            Åtgärder för en renare båttrafik
          </note>
          <note type="speaker">
            Anf. 128 HARALD NORDLUND (fp):
          </note>
          <note>
            Fru talman! Det är ingenting som tyder på att tillkomsten av
            Öresundsbron på något märkbart sätt kommer att påverka turtätheten
            för båtar mellan Sverige och Danmark och därmed inte heller innebära
            minskade avgasutsläpp från båtarna.
          </note>
          <note>
            I t.ex. Helsingborg ligger alltid minst en båt inne i hamn och
            spyr ut avgaser. Jag vill därför, fru talman, fråga miljöministern:
          </note>
          <note>
            Är det ministerns mening att det nu är dags att staten ger sina
            rederier i uppdrag att sätta in avgasrening på båtarna? Vore det
            inte läge att göra det nu?
          </note>
          <note>
            Anf. 129 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Det låter som en bra idé att rena avgaserna. Det
            har prövats på en mängd olika områden med väldigt gott resultat.
            Det skulle jag gärna vilja medverka i om det inte redan har skett
            när det gäller statens båtar.
          </note>
          <note>
            Jag har inte sett någon prognos av den innebörd som Harald Nordlund
            nämner, att båttrafiken inte skulle förändras. Däremot vet jag
            ju att det är väldigt viktigt att vi inför renare bränslen, bättre
            avgasrening och bättre motorer även på fartyg. Och det gäller
            inte bara fartygen i Öresund utan naturligtvis även fartygen runt
            hela vår kust som ju svarar för en mycket stor del av miljöförstöringen,
            inte minst när det gäller utsläpp av kväveoxider som är molekyler
            som skapar övergödning i väldigt stor utsträckning.
          </note>
          <note>
            Därför är det viktigt att vi kan gå vidare och utveckla ytterligare
            det system för miljörelaterade hamn- och farledsavgifter vi har,
            där vi ligger främst i världen. Vi kan dessutom redan nu se att
            det har givit väldigt goda resultat. Jag tror att det kan vara
            tilllämpligt även i Öresundstrafiken, om det inte redan är det.
          </note>
          <note type="speaker">
            Anf. 130 HARALD NORDLUND (fp):
          </note>
          <note>
            Fru talman! Även om Öresundsbron skulle komma att innebära något
            minskad båttrafik står det kvar att detta är ett miljöproblem.
            Därför är det med tillfredsställelse jag noterar - om jag nu ska
            uppfatta ministerns svar på det sättet - att staten är beredd
            att ta initiativ och sätta in renare. Jag har erfarit att rening
            på en motor kostar en miljon kronor.
          </note>
          <note>
            Jag har också inhämtat att rederierna här nere levererar till
            SJ. Rederier som ägs av SJ och av Danmark levererar ca 100 miljoner
            i vinst till SJ årligen, så här borde också finnas ekonomiskt
            utrymme för att omedelbart vidta dessa åtgärder.
          </note>
          <note>
            Anf. 131 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Det är nog, när jag tänker efter, inte bara så att
            Harald Nordlund kan tolka mig på det sättet, utan det är så att
            Sjöfartsverket redan har på gång ett antal åtgärder i denna region
            i precis den riktning som både Harald Nordlund och jag eftersträvar.
            Här händer det en hel del.
          </note>
          <note>
            Låt mig när vi ändå talar om Öresundsbron säga så här: Oavsett
            vilken uppfattning man har om denna bros värde tror jag att man
            kan säga att vi genom den hårda miljöprövning som vi lagt på detta
            brobygge har skapat helt ny kunskap och helt nya förutsättningar
            för att genomföra en bra miljöprövning av liknande stora projekt
            också i framtiden, naturligtvis inte bara i
          </note>
          <note>
            Sverige utan även internationellt. Det tror jag också är en intressant
            företeelse.
          </note>
          <note>
            Förtroendevalda
          </note>
          <note type="speaker">
            Anf. 132 LENNART VÄRMBY (v):
          </note>
          <note>
            Fru talman! Jag skulle vilja fråga Britta Lejon om de senaste
            siffrorna som har kommit fram när det gäller antalet förtroendevalda.
            Det har gått stadigt nedåt efter kommunreformer av olika slag,
            men under
          </note>
          <note>
            90-talet verkar nedgången ha accelererat. Det är inte färre kommuner
            - vi har faktiskt haft något fler under senare år på grund av
            delning - men ändå sjunker antalet förtroendevalda drastiskt.
          </note>
          <note>
            Det är i och för sig inte säkert att det innebär en minskad demokrati.
            Färre förtroendevalda kan möjligtvis fatta klokare, snabbare och
            många fler beslut.
          </note>
          <note>
            Men jag tror ändå att det är en oroväckande utveckling. Jag undrar
            om det finns några funderingar om vad man kan göra åt detta. En
            delorsak är väl kommunernas ökade frihet när det gäller att fatta
            beslut om hur många nämnder och styrelser de ska ha, men jag undrar
            om det finns några funderingar kring hur man kan motverka detta.
          </note>
          <note type="speaker">
            Anf. 133 Statsrådet BRITTA LEJON (s):
          </note>
          <note>
            Fru talman! Jag instämmer med Lennart Värmby.
          </note>
          <note>
            Visserligen kan man kanske inte dra några enkla slutsatser av
            utvecklingen - av det faktum att vi har tappat ungefär 150 000
            förtroendevalda sedan mitten av 50-talet. Men jag tror ändå, precis
            som frågeställaren, att det är en utveckling som är värd att ta
            på allvar, och jag ser den som oroväckande. Det har också Demokratiutredningen
            lyft fram i sina analyser när den har funderat över den demokratiska
            utvecklingen i vårt land.
          </note>
          <note>
            En del av de orostecken vi ser i dagens samhälle, som vi måste
            kunna påverka, påverkar vi genom att öka incitamenten för många
            fler att delta i demokratin och i politiken. Självklart är detta
            ett område som jag och regeringen har funderat över. Vad kan vi
            göra för att försöka förändra utvecklingen?
          </note>
          <note>
            En av de saker som jag tror att det är viktigt att titta närmare
            på är vad vi kan göra för att underlätta för människor att vara
            förtroendevalda. Alla som sitter i denna kammare och alla som
            har politisk erfarenhet vet att det finns mycket att förbättra
            på det området.
          </note>
          <note type="speaker">
            Anf. 134 LENNART VÄRMBY (v):
          </note>
          <note>
            Fru talman! Ett faktum - det är i och för sig inte nytt, men
            valstatistiken från senaste valet visar detta tydligt - är att
            valdeltagandet är klart lägre i de områden och valkretsar i Sverige
            där man har lägst inkomster, lägst utbildning och flest människor
            som lever på socialhjälp, osv. Det finns sådana samband.
          </note>
          <note>
            Samtidigt är det, om jag får vara lite partiegoistisk, väldigt
            troligt att ett ökat valdeltagande just i de områdena skulle ge
            fler röster åt s och v och kanske garantera oss en egen majoritet.
            Men det är en parentes.
          </note>
          <note>
            Jag undrar om det är några förslag på gång. Tidigare demokratiutredningar
            har ju haft förslag, men väldigt få har genomförts. Man tillsätter
            hela tiden nya utredningar, är mitt intryck.
          </note>
          <note type="speaker">
            Anf. 135 Statsrådet BRITTA LEJON (s):
          </note>
          <note>
            Fru talman! Jag vill säga, även om det gäller en utredning, att
            jag har ansett att en av de mest angelägna frågorna är hur vi
            ska kunna öka antalet förtroendevalda och bryta den nedåtgående
            spiral vi nu befinner oss i. Jag tror att det är ett av de absolut
            viktigaste sätten att öka närheten mellan väljare och valda och
            också bryta den snedrekrytering till de politiska förtroendeuppdragen
            som vi ser i dag.
          </note>
          <note>
            Den kommunaldemokratiska utredningen, som
          </note>
          <note>
            Peter Persson leder och som är en parlamentarisk utredning, har
            som ett av sina absolut viktigaste uppdrag att hitta konkreta
            åtgärder när det gäller att underlätta för människor att vara
            förtroendevalda, hur vi ska stimulera och göra det mer meriterande
            och hur vi ska se till att få in fler invandrare och fler människor
            med funktionshinder bland de förtroendevalda, just för att bryta
            snedrekryteringen.
          </note>
          <note>
            Jag hoppas att vi, när de blir klara nästa vår, har konkreta
            förslag på bordet som vi kan sätta i sjön.
          </note>
          <note>
            Ministrarnas ansvarsområden
          </note>
          <note type="speaker">
            Anf. 136 YVONNE ANDERSSON (kd):
          </note>
          <note>
            Fru talman! Med all respekt för att det behövs en uppdelning
            av de politiska frågorna vill jag säga att detta ibland kan vålla
            lite problem. Därför vill jag ställa min fråga till den minister
            som har ansvar för de allmänpolitiska frågorna här i dag.
          </note>
          <note>
            Det gäller antagningen. I dagarna är det aktuellt med betygssättning
            på gymnasieskolor och antagning till högre utbildning. Jag skrev
            en interpellation angående detta till utbildningsministern, som
            med tydlighet talade om att denna fråga till fullo inte kunde
            besvaras av honom utan skulle hänvisas till skolministern. En
            interpellation till skolministern gav samma svar, dvs. att frågan
            bara delvis kunde belysas av henne och skulle överlämnas till
            utbildningsministern.
          </note>
          <note>
            Nu skulle jag vilja veta hur man ska förfara när man har frågor
            som faktiskt hamnar mellan ansvarsområdena i den uppdelning som
            har gjorts när det gäller de politiska områdena.
          </note>
          <note>
            Anf. 137 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Jag tycker att det är en bra fråga. Jag har heller
            inget gott svar på frågan, mer än att man naturligtvis får försöka
            att ta två interpellationsdebatter - en med skolministern och
            en med utbildningsministern - och på det sättet få svar på de
            olika frågor man har som hör till olika ministrar. Det händer
            väldigt ofta att frågor gäller flera olika ämnesområden, och då
            är det nog många riksdagsledamöter som har fått se sig tvingade
            att ställa olika frågor till olika ministrar för att få svar på
            ett frågekomplex.
          </note>
          <note>
            Men det kanske är en fråga som jag i min tur sedan kan skicka
            vidare till talmannen, eftersom det gäller riksdagens arbetsformer
            och hur man kan hantera sådant här.
          </note>
          <note type="speaker">
            Anf. 138 TALMANNEN:
          </note>
          <note>
            Det är regeringen som bestämmer hur man besvarar frågor från
            riksdagen, så jag vill nog skicka tillbaks frågan med utrikesministern
            så att regeringen får göra upp det.
          </note>
          <note type="speaker">
            Anf. 139 YVONNE ANDERSSON (kd):
          </note>
          <note>
            Fru talman! Jag tackar för svaret, men det svaret har jag redan
            fått av ministrarna. Jag har alltså haft två interpellationsdebatter
            omkring samma fråga, och därför tyckte jag att det var angeläget
            att få möjlighet att vid detta tillfälle ta upp frågan. Livet
            är ju så komplext, så det är inte uppdelat i ansvarsområden för
            människorna. I dag är frågorna om hur betygssättningen sker och
            om vilka som blir antagna till sina dröm- och framtidsutbildningar
            aktuella. Därför tycker jag att det är intressant om vi kan hitta
            ett svar på hur man söker svaret på de frågor som ställer sig
            utifrån själva livet.
          </note>
          <note>
            Anf. 140 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Jag kan med denna fråga som exempel ta tillbaka diskussionen
            till regeringen. Det kan säkert finnas fler frågor som vi måste
            kunna ge mer komplexa svar på och som berör flera olika ministrars
            arbetsområden.
          </note>
          <note>
            Ozonskiktet
          </note>
          <note type="speaker">
            Anf. 141 LARS ÅNGSTRÖM (mp):
          </note>
          <note>
            Fru talman! Jag är inte riktigt nöjd med det svar som miljöministern
            gav Miljöpartiets nye språkrör
          </note>
          <note>
            Matz Hammarström tidigare. Det kanske är många föräldrar som
            tittar på detta som också undrar lite grann.
          </note>
          <note>
            Vi vet att industrin och bilismens koldioxidutsläpp bidrar till
            växthuseffekten. Konsekvenserna av den vältrar vi framför oss
            till nästa och nästnästa generation. Vad som däremot är nytt är
            att vårt bilåkande också bidrar till att förtunna ozonskiktet.
          </note>
          <note>
            Jag minns att vi, när jag tidigare jobbade som chef för Greenpeace,
            hade en film som visade just barn som var ute och lekte med skyddskläder
            på sig för att skydda sig mot ett förtunnat ozonskikt. Greenpeace
            angreps då för att man på olika sätt använde skrämseltaktik. Men
            för bara någon vecka sedan hörde vi forskare som uppmanade oss
            föräldrar att klä barnen i t-shirt och solmössa när de badar i
            sommar för att minska risken för hudcancer.
          </note>
          <note>
            Jag tycker att det här är ett problem. När vi vuxna hävdar vår
            rätt att i storstäder åka bil hur mycket som helst och med hur
            starka motorer som helst inkräktar vi på barnens frihet. Vad blir
            nästa steg? Jag tyckte att miljöministern svarade tidigare att
            man inte gör någonting på kort sikt. Men jag vill just ha ett
            svar på frågan vad miljöministern avser att göra på kort sikt.
          </note>
          <note>
            Anf. 142 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Det var utmärkt att jag fick frågan en gång till
            om jag har skapat en sådan missuppfattning med mitt svar.
          </note>
          <note>
            Vi gör visst saker på kort sikt. Vi har gjort saker under en
            lång period, långt innan jag var med i den här regeringen. Sverige
            var det första landet i världen som, redan för tio år sedan, införde
            en koldioxidskatt.
          </note>
          <note>
            Det gjordes av precis det här skälet. Vi var pådrivande i det
            internationella arbetet för att komma åt ozonuttunningen i atmosfären.
            Vi har fortsättningsvis drivit den frågan hårt, och vi har också
            gett olika typer av ekonomiskt stöd till olika länder i det här
            sammanhanget. Vi har arbetat med klimatfrågan mycket aktivt, t.ex.
            inom de lokala investeringsprogrammen. Vi har minskat koldioxidutsläppen,
            enligt de beslut som vi hittills har fattat, med i storleksordningen
            1,7 miljoner ton.
          </note>
          <note>
            Jag skulle kunna räkna upp en mängd olika åtgärder, alla våra
            satsningar på biobränslen osv. Det är förvånande att Lars Ångström
            verkar vara helt okunnig om de stora satsningar på bred front
            som vi gör.
          </note>
          <note>
            Sedan är frågan vad vi ska göra mer. Den frågan återkommer jag
            uppenbarligen till.
          </note>
          <note type="speaker">
            Anf. 143 LARS ÅNGSTRÖM (mp):
          </note>
          <note>
            Fru talman! Jag är inte alls okunnig om allt det som har gjorts.
            Det är det som bl.a. Miljöpartiet och
          </note>
          <note>
            Greenpeace har krävt, men min fråga avsåg inte vad som hade gjorts
            utan vad som kommer att göras.
          </note>
          <note>
            Jag tycker att det är lite märkligt att det är en lång rad män
            som håller med när OECD:s experter t.ex.
          </note>
          <note>
            föreslår att vi ska minska de olika offentliga utgifterna i Sverige
            men att det står alldeles stilla när
          </note>
          <note>
            OECD:s experter hävdar att bensinpriset måste höjas för att man
            ska minska koldioxidutsläppen. Då är det tyst.
          </note>
          <note>
            Vi vet att industrin i Sverige har undantag från koldioxidskatten.
            Kjell Larsson föreslog inga åtgärder i det korta perspektivet
            när det gällde koldioxidskatten. Det går inte riktigt ihop för
            mig. OECD:s experter hävdar att bensinpriset måste upp till 30
            kr per liter för att det ska få effekt och Kjell Larsson säger
            att man inte gör någonting. Man ignorerar de här uttalandena och
            de här rapporterna. Det går inte ihop.
          </note>
          <note>
            Min fråga är fortfarande: Vad avser miljöministern att göra i
            det korta perspektivet för att minska bilåkandet, bensinanvändandet
            och koldioxidutsläppen i Sverige?
          </note>
          <note>
            Anf. 144 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Det som vi gör går visst ihop, Lars
          </note>
          <note>
            Ångström. Vi har en utredning på 800-900 sidor -
          </note>
          <note>
            det är ett brett stöd bland riksdagens partier för en mängd åtgärder
            - som vi arbetar med för närvarande.
          </note>
          <note>
            Vi fullföljer jobben på de lokala investeringsprogrammen. Vi
            arbetar med hela energiprogrammet, som omfattar 9 miljarder kronor,
            med en hård inriktning på biobränslen och på förnybara bränslen
            av olika slag. Vi håller på att arbeta med en ny energiskattestruktur.
          </note>
          <note>
            Jag har inte sagt att det inte blir några förändringar när det
            gäller koldioxidskatten för industrin, t.ex.
          </note>
          <note>
            Jag har sagt att nu kanske inte är den bästa tidpunkten att höja
            koldioxidskatten för bilister. De har fått betala mer i ökade
            bensinkostnader än vad Lars Ångström i sin vildaste fantasi kunde
            föreställa sig att man skulle lägga på dem för ett och ett halvt
            år sedan.
          </note>
          <note type="speaker">
            Anf. 145 TALMANNEN:
          </note>
          <note>
            Detta fick bli det sista inlägget i dagens frågestund som därmed
            är avslutad. Jag tackar regeringens och kammarens företrädare
            för deras bidrag.
          </note>
          <note>
            6 § (forts. från 4 §) Granskning av statsrådens tjänsteutövning
            och regeringsärendenas handläggning (forts. KU20)
          </note>
          <note>
            (forts.) Vissa frågor i samband med Telia-Telenoraffären (avsnitt
            5)
          </note>
          <note type="speaker">
            Anf. 146 HELENA BARGHOLTZ (fp):
          </note>
          <note>
            Fru talman! Skälet till att folkpartiledaren Lars
          </note>
          <note>
            Leijonborg har anmält affären Telia-Telenor till konstitutionsutskottet
            för granskning är bl.a. att han för framtiden vill få vissa ansvarsfrågor
            utredda och få en fördjupad granskning av vissa delar av avtalet.
            Det handlar alltså om en konstitutionell granskning.
          </note>
          <note>
            Det var inte förrän efter styrelsesammanträdet den
          </note>
          <note>
            8 december som Björn Rosengren insåg att den norska sidan hade
            missuppfattat aktieägaravtalet när det gällde tolkningen av bestämmelserna
            om vilka beslut som krävde särskild majoritet, detta enligt hans
            egen utsago vid förhöret i konstitutionsutskottet. Det är ju detta
            som har fått så tråkiga konsekvenser i form av spruckna förhandlingar.
            Det har blivit ett riktigt politiskt magplask.
          </note>
          <note>
            Det är ytterligt anmärkningsvärt att näringsministern säger att
            han inte kände till det viktigaste problemet kring affären, nämligen
            det som gällde lokaliseringen av mobiltelefonin, förrän i samband
            med det ödesdigra decembermötet. Det borde han och den svenska
            regeringen ha gjort långt innan dess. Många varningsklockor borde
            ha ringt. Redan våren 1999
          </note>
          <note>
            borde det ha stått klart för honom att det skulle bli stora svårigheter
            att bilda det svensk-norska bolaget, framför allt när det gällde
            mobiltelefonin och lokaliseringen av den. Det borde han ha kunnat
            förutse mycket tidigt.
          </note>
          <note>
            Redan i februari 1999 aktualiserades olika tolkningsfrågor av
            norrmännen. Den norska uppfattningen i tolkningsfrågan hade också
            redovisats i ett pressmeddelande i samband med undertecknandet
            av samgåendeavtalet. Redan innan sammanslagningen godkändes var
            det alltså uppenbart att svenskarna och norrmännen tolkade detta
            på olika sätt. Också i det brev som norske ministern Fjaervoll
            skickade i september till Björn Rosengren framgick den norska
            tolkningen. Och Teliachefen Jan-Åke Karks uttalande i en norsk
            tidning visar också att han var medveten om de olika tolkningarna
            långt före styrelsesammanträdet den 8 december.
          </note>
          <note>
            Så visst har näringsministern och regeringen haft tillgång till
            information som klart visar att den norska regeringen gjorde en
            annan tolkning av röstningsbestämmelsernas omfattning än den svenska.
            Men
          </note>
          <note>
            Björn Rosengren vidtog inte några åtgärder med anledning av detta.
            Det lämnades inte någon information om det till riksdagen inför
            godkännandet av sammanslagningen. Inte heller har det efter vad
            som har framkommit vid utfrågningarna lämnats några instruktioner
            till de styrelseledamöter som har nominerats av den svenska ägaren,
            detta trots att aktieägaravtalet föreskriver att instruktion ska
            ske när det behövs för att man ska uppfylla det som anges i aktieägaravtalet.
            Över huvud taget vidtog Björn Rosengren före styrelsemötet den
            8 december inte några som helst åtgärder med anledning av den
            norska tolkningen av aktieägaravtalet. Inte heller försökte han
            undanröja meningsmotsättningarna mellan den svenska och den norska
            regeringen när det gällde den här affären.
          </note>
          <note>
            Fru talman! Tidigare talare i den här frågan - Per
          </note>
          <note>
            Unckel, Ingvar Svensson och Åsa Torstensson - har mycket vältaligt
            framfört den kritik som vi från den borgerliga sidan har i den
            här frågan. Jag vill bara instämma och säga att Björn Rosengren
            i sin egenskap av statsråd och chef för Näringsdepartementet,
            med ansvar bl.a. för struktur- och ägarfrågor, borde ha vårdat
            det här aktieägaravtalet. Det kan han verkligen inte sägas ha
            gjort på ett tillfredsställande sätt.
          </note>
          <note>
            Därför instämmer jag i den kritik som de borgerliga
          </note>
          <note>
            KU-ledamöterna riktar mot honom.
          </note>
          <note type="speaker">
            Anf. 147 KENTH HÖGSTRÖM (s):
          </note>
          <note>
            Fru talman! I dag, den 8 juni år 2000, är det exakt sex månader
            sedan fusionen mellan Telia och Telenor sprack, i varje fall i
            praktiken. Det dröjde några dagar efter den 8 december till dess
            att de bägge regeringarna kom överens om att bryta upp det långt
            gångna fusionsarbetet i det nybildade bolaget.
          </note>
          <note>
            Det var just lokaliseringen av affärsområdet mobil telefoni som
            var anledningen till att fusionsarbetet sprack och som var anledningen
            till att styrelsemötet den 8 december tog närmare nio timmar i
            anspråk och t.o.m. föranledde en protokollsanteckning av ganska
            allvarlig art, dock inte en reservation.
          </note>
          <note>
            Mobiltelefoniförläggningen av affärsområdet hade alltså föregåtts
            av ett stort antal konsultutredningar som tagits fram av både
            ledning och styrelse i Telia och Telenor. Marknadsbedömare av
            skilda slag i
          </note>
          <note>
            Skandinavien och sådana med mer internationell positionering
            pekade på att det bara fanns ett ställe att förlägga denna mobila
            telefoni till och det var Kista,
          </note>
          <note>
            Stockholm och Sverige, av marknadsskäl, av affärsmässiga skäl.
          </note>
          <note>
            Nu är det inte konstitutionsutskottets sak att värdera eller
            granska de affärsmässiga bedömningar som legat till grund för
            vare sig fusionsplanerna, fusionsarbetet i sig eller fusionsupplösningen.
            De bedömningarna har andra instanser haft i uppdrag att göra,
            dels två nationella regeringar, dels två nationella parlament
            och dels två nationella utskott med specialinriktning på näringspolitik,
            för att nu inte tala om alla de juridiska och ekonomiska konsulter
            som varit inhyrda från bägge håll. De har varit verksamma och
            aktiva i den här affären och har gjort kvalificerade och affärsmässiga
            bedömningar.
          </note>
          <note>
            Nej, det är konstitutionsutskottets sak att granska regeringens
            och i det här fallet näringsminister Björn
          </note>
          <note>
            Rosengrens tjänsteutövning, eftersom Folkpartiets ordförande
            Lars Leijonborg den 23 december inlämnade en granskningsanmälan
            till utskottet som handlar om just tjänsteutövning, specifikt
            Rosengrens kännedom om den norska avtalstolkningen och vilka åtgärder
            ministern har vidtagit. Dessutom ska utskottet göra en granskning
            av avtalet med Jan-Åke Kark som arbetande styrelseordförande eller
            som det kallas på det internationella språket, Chief Corporate
            Adviser.
          </note>
          <note>
            Denna granskning har utskottet sannerligen lagt ned stor möda
            på. Inget ärende i årets granskning har samlat en sådan mängd
            inläsningsmaterial. Mer än
          </note>
          <note>
            300 tryckta A4-sidor har legat på vårt bord för inläsning. Endast
            det ännu inte avslutade Sydafrikaärendet har samlat fler personer
            till utskottets öppna förhör, bl.a. minister Rosengren själv,
            departementsrådet Dag
          </note>
          <note>
            Detter, företagsjuristen Gunnar Nord och Telias verkställande
            direktör Jan-Åke Kark. Jag lovar, fru talman, att vi har gått
            noggrant och grannlaga till väga i vår granskning.
          </note>
          <note>
            För min del har jag haft nytta av egna erfarenheter från mer
            än två decenniers arbete i skilda funktioner i svenskt näringsliv,
            där jag har varit delaktig i avtalskonstruktioner mellan ägarparter
            såsom konsortialavtal, aktieägaravtal och kompanjonsavtal. Senast
            ett förra veckan.
          </note>
          <note>
            De erfarenheterna har också lett till att jag inser hur svår
            en avtalskonstruktion är, oavsett på vilken nivå i näringslivet
            man befinner sig. Och hur lätt det är att trots att man har kommit
            överens ändå komma till en punkt där det bränner till, där man
            inte kan reparera sin oenighet eller man måste gå skilda vägar,
            vilket ju har belysts i vår granskning.
          </note>
          <note>
            Vi har för det första fördjupat oss i frågan varför det första
            försöket att slå samman Telia och Telenor gick om intet vintern
            1998. Det samfällda besked vi fått är att det mer berodde på personliga
            relationsstörningar mellan ledande figurer än på det affärsmässiga
            innehållet.
          </note>
          <note>
            För det andra har vi granskat hur minister Rosengren har uppfattat
            den norska intentionen i samband med att norska regeringen behandlade
            sin proposition. Vi kan också konstatera att hela den svenska
            propositionen föranleddes av en noggrann behandling av vårt eget
            näringsutskott i Sveriges riksdag. Vi har alltså en delaktighet
            i hur vi tolkade avtalen och intentionerna då.
          </note>
          <note>
            För det tredje har vi granskat integrationsriktlinjerna och hur
            de processades mellan ägarparterna efter det att respektive riksdag
            hade fattat sina beslut.
          </note>
          <note>
            För det fjärde har vi granskat den relativt omfattande brevväxling
            som förekommit mellan de inblandade parterna, dvs. mellan de svenska
            och norska departementen och mellan den svenske och den norske
            ministern.
          </note>
          <note>
            För det femte har vi särskilt granskat det omskrivna aktieägaravtalet
            med sin speciellt svårtolkade portalparagraf 4.3.1. Till vår hjälp
            därvidlag har vi haft en av landets kunnigaste företagsjurister,
            Gunnar
          </note>
          <note>
            Nord, anlitad vid ett tiotal tillfällen av olika regeringar i
            Sverige, borgerliga såväl som socialdemokratiska.
          </note>
          <note>
            Han har varit med och marknadsfört och börsintroducerat statliga
            bolag. Han har varit med och snickrat ihop komplicerade avtal.
            Hans entydiga besked är att den särskilda aktieägarparagrafen
            inte kan tolkas på annat sätt än det som Sveriges näringsminister
            har gjort, dvs. att begreppet affärsområde inte är föremål för
            ett särskilt s.k. mer landslagsmässigt omröstningsförfarande.
            Det är hans ord. Det står i protokollet på ett mycket vältaligt
            och tydligt sätt.
          </note>
          <note>
            Jag kan för min del och jag tror för många som har varit med
            på förhören i utskottet i vår säga att
          </note>
          <note>
            Gunnar Nord kanske gav det starkaste intrycket av att kunna sin
            sak, av att vara påläst och att ha referenser.
          </note>
          <note>
            Jag upplevde det så och jag vet att många andra också gjorde
            det.
          </note>
          <note>
            För det sjunde har vi granskat det s.k. händelseförloppet före
            och under det beramade styrelsemötet den 8 december. Vi kan konstatera
            att det tog nio timmar i anspråk, och först sedan klubban hade
            slagits i bordet noterade de norska ledamöterna till protokollet
            att man gärna hade sett att den s.k. paragrafen
          </note>
          <note>
            4.3.1 hade gällt i det fallet. Men man reserverade sig inte.
            Kom detta ihåg!
          </note>
          <note>
            Det var Gunnar Hoffstad, vice ordföranden, som för Jan-Åke Kark
            på styrelsemötet berättade att de norska ledamöterna hade uppfattningen
            att portalparagrafen skulle gälla - då, på styrelsemötet, inte
            före.
          </note>
          <note>
            För det åttonde, slutligen, har vi haft anledning att fundera
            över varför ägarna inte lyckades reparera de skador som hade uppstått
            på grund av protokollsanteckningen. Vi kan notera att ingendera
            parten i det läget kunde ta över bedömningen av var mobil telefoni
            skulle placeras annat än på affärsmässig grund, eftersom båda
            ministrarna hade haft uppfattningen att detta var styrelsens sak
            att besluta, åtminstone fram till styrelsemötet den 8 december.
          </note>
          <note>
            I det här läget har jag väldigt svårt att förstå delar av den
            reservation som har riktats mot och som egentligen innehåller
            kraftig kritik av näringsministern. Han är betraktad som nonchalant
            av Per Unckel.
          </note>
          <note>
            Han är att betrakta som nära nog omdömeslös, om jag förstår det
            hela rätt, när han inte tidigare hade uppfattat att norrmännen
            hade en annan åsikt och gjorde en annan tolkning än den svenska
            uppfattningen.
          </note>
          <note>
            Men vad är det som säger att vi i Sveriges riksdag, efter att
            vi har beslutat i ärendet på våren 1999, sedermera ska säga att
            vår minister har haft fel och
          </note>
          <note>
            Norges minister rätt. Jag har väldigt svårt att förstå det.
          </note>
          <note>
            I dag, den 8 juni år 2000, kan vi mycket konkret beskåda en sorts
            facit över Telias och Telenors åtskilda vägval. Det som för ett
            halvt år sedan betraktades som ett ödesdigert, nästan pinsamt
            och mycket kostsamt sammanbrott ser i dag ut som ett ganska lyckosamt
            vägval för båda de inblandade företagen. De närmast uträknade
            liken tycks leva i högönsklig välmåga.
          </note>
          <note>
            I går, den 7 juni, kunde vi notera att det norska
          </note>
          <note>
            Telenor sammanvigde sitt stora och välmående dotterbolag Bravida
            med Sveriges största installationsföretag BPA. Bravida och BPA
            bildar därmed Nordens största installationsföretag, inte minst
            viktigt med tanke på den växande marknaden för installation av
            local area net, alltså bredband i fastigheter.
          </note>
          <note>
            I kväll, den 8 juni kl. 18, går teckningsrätten ut för att förvärva
            aktier i det nästa vecka börsintroducerade
          </note>
          <note>
            Telia AB. Det är första steget i Nordens största börsintroduktion.
            I går kväll hade mer än 400 000 svenska medborgare tecknat sig
            för förvärv. I dag kommer säkerligen 100 000 till att göra det.
            Lägg därtill att de institutionella placerarna hade tecknat sig
            långt över kvot redan i måndags. Börsintroduktionen synes likna
            en succé. Alltså: Telia och Telenor skadades inte, i varje fall
            alltför mycket, av sammanbrottet i december. Det kanske med en
            historikers synsätt så småningom kommer att betraktas som en mycket
            lyckad skilsmässa, vilket vissa skilsmässor är då kärleken mellan
            parterna har falnat och dött.
          </note>
          <note>
            Jag yrkar på godkännande av anmälan i konstitutionsutskottets
            betänkande.
          </note>
          <note type="speaker">
            Anf. 148 PER UNCKEL (m) replik:
          </note>
          <note>
            Fru talman! Hyllningen till privatiseringen av Telia var närmast
            gripande med tanke på att socialdemokratin under mängder av år
            har bekämpat exakt den succéhistoria som nu är på väg att breda
            ut sig.
          </note>
          <note>
            Välkommen i familjen, kära socialdemokrater! Den fråga som anmäler
            sig är följande: Om detta var det resultat ni eftersträvade, varför
            i hela friden drev ni igenom fusionen mellan Telia och Telenor
            in the first place? Men som sagt, gratulerar hem till högerburen!
          </note>
          <note>
            Kenth Högström har vältaligt beskrivit bakgrunden till Telia-Telenor-affären
            men sorgfälligt undvikit att tala om saken. Som många av oss har
            påpekat var det inte vid styrelsemötet den 8 december som man
            först blev varse att norrmännen ville åberopa den särskilda beslutsregeln.
            Detta stod klart redan när propositionen om avtalet lades fram
            i det norska stortinget respektive den svenska riksdagen. Den
            fråga som återstår, och som Kenth Högström inte har berört, är
            varför näringsministern inte gjorde någonting åt den uppenbara
            motsättningen i tolkningen som låg i dagen redan vid undertecknandet?
            Det är den frågan som konstitutionsutskottet har granskat, och
            det är på den punkten som det finns anledning att rikta kritik.
          </note>
          <note>
            Rosengren gjorde intet, trots att det var uppenbart att tolkningarna
            var olika. Det är fullt möjligt, Kenth
          </note>
          <note>
            Högström, att det sakligt korrekta var att lägga huvudkontoret
            för mobiltelefoni i Kista. Det har jag ingen kunskap om. Vad jag
            däremot har kunskap om är att det från början fanns diametralt
            motsatta uppfattningar om hur beslutet om förläggningen av mobiltelefoni
            skulle fattas. Det var till slut detta som spräckte fusionen.
            Varför gjorde Rosengren ingenting i tid? Det är den avgörande
            fråga som ställs av utskottets minoritet, och det är på denna
            avgörande punkt som det finns skäl att rikta utomordentligt stark
            kritik, även om utgången enligt Högström blev så lycklig att det
            bevisar att det ursprungliga beslutet var felaktigt.
          </note>
          <note type="speaker">
            Anf. 149 KENTH HÖGSTRÖM (s) replik:
          </note>
          <note>
            Fru talman! Först måste jag, i likhet med Göran
          </note>
          <note>
            Magnusson tidigare i dag, ställa mig frågan varför Per
          </note>
          <note>
            Unckel, som ledare för det största oppositionspartiet och som
            den störste motståndaren till alla tankar på en sammanslagning
            av Telia och Telenor, ändå försöker in i det sista föra parterna
            samman till ett lyckosamt bröllop.
          </note>
          <note>
            Ni har ju hela vägen motsatt er detta. Det har inte vi gjort.
            Vi har verkligen försökt. En majoritet i kammaren har givit möjligheter
            att slå samman företagen. Det fanns en stor affärsmässig tanke
            bakom det. Det skulle bli ett starkt bolag.
          </note>
          <note>
            Per Unckel säger att den norska ståndpunkten var känd redan i
            mars. Är det så säkert? Lyssnade man på
          </note>
          <note>
            Gunnar Nord och på andra som var med, var den norska ståndpunkten
            visserligen tydlig och klar att man ville ha med ett antal saker
            i § 4.3 i aktieägaravtalet som tillbakavisades av den svenska
            regeringen och de svenska förhandlarna. Det visade sig att den
            norska positionen fick krypa tillbaka och fick acceptera en skrivning
            på engelska som parterna var överens om. I den skrivningen ingick
            inte begreppet affärsområden. Kommer Per Unckel ihåg den utfrågning
            vi hade av Gunnar Nord? Den finns med i protokollet.
          </note>
          <note>
            Jag kan läsa upp den citat för citat - åtminstone om jag får
            en chans till.
          </note>
          <note>
            Sedan önskar Per Unckel mig välkommen in i högerburen. Jag har
            blivit kallad för både vänster och höger i mina dagar. En börsintroduktion
            av Telia, delvis eller helt, eller av andra svenska statliga bolag,
            ska ske efter moget övervägande, efter noggrann prövning av riksdagen
            och dess utskott, och man ska vara säker på att folket också vill
            konkurrensutsätta den del av svensk gemensam egendom som det här
            är fallet.
          </note>
          <note type="speaker">
            Anf. 150 PER UNCKEL (m) replik:
          </note>
          <note>
            Fru talman! Jag håller absolut med om det senare.
          </note>
          <note>
            Denna kammare ska nogsamt pröva saken. Det kunde vi ha gjort
            för tre år sedan eller för fem år sedan och därmed inte haft Telia
            som ett av de sista nationella telebolagen i Europa att gå ut
            på den konkurrensutsatta marknaden. Nu har Telia tappat fart och
            tid. Gud bjude att Telia har förmågan att ta igen det. Men om
          </note>
          <note>
            Telia inte har det och om Telia blir utkonkurrerad av andra starkare
            och mer förutseende bolag säg inte till moderaterna att det var
            moderaterna som sölade. Det var socialdemokratin som inte i tid
            gav upp sitt motstånd mot att arbeta i detta hänseende på marknadens
            villkor.
          </note>
          <note>
            Så tillbaka till huvudfrågan i granskningen. Det är alldeles
            entydigt, Kenth Högström, vad som stod i den norska propositionen.
            I den norska propositionen stod den tolkning av det avtal vi nu
            talar om som står i direkt strid med den svenska regeringens tolkning.
          </note>
          <note>
            Den tolkning som stod i den norska propositionen är exakt den
            som styrelseledamöterna från Norge gjorde vid det beramade styrelsesammanträdet
            den 8 december, nästan ett år efter det att avtalet var undertecknat.
          </note>
          <note>
            Den fråga vi ställer oss - även vi som var emot avtalet från
            början och som tycker att avtal ska skötas när de väl är ingångna
            hur dumma de än må vara - är varför Rosengren ingenting gjorde.
            Varför denna nonchalanta attityd när han själv säger att han såg
            att det stod en annan tolkning i den norska propositionen än den
            han hade? Vad gör han som ser? Jo, han drar ned en påse över huvudet
            och säger att han inte vill veta mer. Så gör inte en ansvarskännande
            minister. Så gör inte en regering som känner ansvar för det som
          </note>
          <note>
            Kenth Högström beskriver som möjligheten till en mycket lyckosam
            affär. Så gör bara en minister som är nonchalant inför de svårigheter
            han möter och hoppas att svårigheterna ska gå ifrån honom om han
            ingenting gör. Sedan fick han stå där med den misslyckade affären
            när det visade sig att svårigheterna inte försvann med decembermörkret.
          </note>
          <note type="speaker">
            Anf. 151 KENTH HÖGSTRÖM (s) replik:
          </note>
          <note>
            Fru talman! Jag går till det första i Per Unckels senaste inlägg,
            nämligen att socialdemokraterna inte går tillbaka till moderaterna
            och begråter det som har varit. Det har väl aldrig hänt. Möjligen
            har vi omfamnat varandra i någon utrikespolitisk fråga med någon
            säkerhetspolitisk bedömning eller så.
          </note>
          <note>
            I det här fallet är det en helt annan bedömning som har lett
            fram till Telias börsintroduktion än den moderaterna gjorde för
            fem år sedan, när man senast försökte börsintroducera Telia till
            ett klart undervärde av vad marknaden t.o.m. i dag värderar Telia
            till. Det hade varit oklokt att följa den moderata utgångspunkten
            den gången. Det var tur att vi väntade.
          </note>
          <note>
            Det var också tur att vi vid två tillfällen försökte äkta samman
            Sveriges Telia med norskt Telenor -
          </note>
          <note>
            även om det bägge gångerna fanns svårigheter på vägen. Men om
            det nu var svårigheter av den art vi var överens om, nämligen
            tolkningssvårigheter, är det så säkert att det är den norska tolkningen
            som har företräde före den svenska? Om det var så att man strax
            före styrelsemötet den 8 december blev varse att de norska ledamöterna
            möjligen hade fått en ägarinstruktion vet vi inte. Det var först
            efter beslutet den 8
          </note>
          <note>
            december som det noterades till protokollet att man hade velat
            ta upp frågan i enlighet med § 4.3. Vi vet alltså inte hur den
            norske ministern hade informerat sina ledamöter. I det läget gjorde
            ministern, enligt mitt sätt att se det, helt rätt. Han sade till
            sina ledamöter - i varje fall till styrelseordföranden Jan-Åke
          </note>
          <note>
            Kark - att ta frågan som en affärsmässig bedömningsfråga. Det
            var klokt. Ingenting annat hade, enligt alla bedömare, varit klokt.
          </note>
          <note>
            Nåväl! Hade det gått att kunnat reparera detta efteråt? Nej,
            naturligtvis inte. Den norska ståndpunkten var bergfast. Man ville
            ha mobiltelefoni till Fornebu -
          </note>
          <note>
            av någon anledning som jag inte begriper.
          </note>
          <note type="speaker">
            Anf. 152 INGVAR SVENSSON (kd) replik:
          </note>
          <note>
            Fru talman! Kenth Högström fokuserar på styrelsebeslutet den
            8 december. Nästan i triumf utropar han att Telia och Telenor
            inte har skadats av affären.
          </note>
          <note>
            Inte är det väl så att Kenth Högström tycker att man som rutin
            ska uppta människors tid och resurser på fusionsförsök som sedan
            kraschlandar. Om man tycker så, så à la bonne heure, då kan vi
            sluta debatten. Jag förmodar att han inte tycker så. Men när det
            kraschlandar så måste det ju vara någons fel - inser inte Kenth
            Högström detta?
          </note>
          <note>
            Jag skulle också vilja ställa den här frågan: Om nu staten ingår
            ett avtal med en annan stat, t.ex. ett aktieägaravtal, ingår det
            då inte i tjänsteutövningen att man fullföljer de skyldigheter
            som framgår av avtalet?
          </note>
          <note type="speaker">
            Anf. 153 KENTH HÖGSTRÖM (s) replik:
          </note>
          <note>
            Fru talman! Jag sade inte att skadan var obefintlig, utan jag
            sade att Telia och Telenor inte skadades alltför mycket av sammanbrottet
            i december. Men skadades gjorde de. Det tog månader innan de återfick
            förtroendet på marknaden. Så visst uppstod en skada - det är självklart.
          </note>
          <note>
            Men de skadades inte alltför mycket, i varje fall inte så mycket
            att det omöjliggjorde för de bägge företagen att vara aktörer
            på denna heta marknad. Det var därför jag sade i mitt anförande
            att Telenors affär med BPA i går var ett bevis på att det uträknade
            liket lever. Och kvällens historiska börsinteckning - som alla
            människor har möjlighet att delta i fram till klockan 18 - är
            ett bevis på att Telia är livskraftigt och kan överleva.
          </note>
          <note>
            När det gäller tolkningen av portalparagrafen och ministerns
            sätt att hantera den, vill jag läsa högt ur förhöret med Gunnar
            Nord.
          </note>
          <note>
            "Det står här att bestämmelsen handlar om godkännande av Ny AB-koncernens
            affärsplan, som var planerat att ske vart tredje år, och av koncernbudgeten,
            som skulle ske årligen varjämte man skulle ha treårsbudget. Sedan
            står det: inkluderande ändringar i integrationsriktlinjerna, omorganisationer
            och omstruktureringar."
          </note>
          <note>
            Detta finns nedtecknat i portalparagrafen. Men där står inget
            om affärsområden, i varje fall inte på engelska och i varje fall
            inte i den svenska tolkningen.
          </note>
          <note>
            Då kan man fundera över om den svenska näringsministern Björn
            Rosengren gjorde rätt när han ändå sade till sina styrelseledamöter
            att det måste göras en affärsmässig bedömning i fråga om de 14
            affärsområdenas kontorslokalisering. Jag menar att han gjorde
            det.
          </note>
          <note type="speaker">
            Anf. 154 INGVAR SVENSSON (kd) replik:
          </note>
          <note>
            Fru talman! Jag har egentligen inte gått in på hur ministern
            var beredd att instruera styrelsen. Problemet var att han inte
            instruerade den över huvud taget.
          </note>
          <note>
            Det intressanta här är att han hade en skyldighet att instruera
            men inte gjorde det. Det var det min fråga gällde. Ska man inte
            uppfylla sina skyldigheter enligt de avtal som man ingår?
          </note>
          <note>
            Vi kan diskutera det här med information, osv, men jag kan ta
            ett exempel från ett annat område. En befälhavare skickar väl
            inte ut sina trupper på minerat område medvetet? Antingen instruerar
            man trupperna om att det finns minor och uppmanar dem att ta det
            lugnt och inte gå där, eller så plockar man upp och oskadliggör
            minorna. Den befälhavare som skickar ut sina trupper på minerat
            område förtjänar väl kritik?
          </note>
          <note>
            Och man kan säga att Björn Rosengren skickade ut styrelseledamöterna
            på minerat område, oavsett hur slutresultatet skulle bli.
          </note>
          <note type="speaker">
            Anf. 155 KENTH HÖGSTRÖM (s) replik:
          </note>
          <note>
            Fru talman! Det står i våra förhörsprotokoll att
          </note>
          <note>
            Jan-Åke Kark, Dag Detter och jag tror även Gunnar
          </note>
          <note>
            Lund har sagt ungefär detsamma, dvs. att detta var minerad mark.
          </note>
          <note>
            Men det är inte säkert att minorna bestod av det som Ingvar Svensson
            tror, nämligen att man hängde upp allt på 4.3-paragrafen och att
            den så att säga utgjorde minfältet. Jag tror snarare mineringen
            bestod av att det fanns en uttalad norsk vilja att få mobil telefoni
            till Fornebu, där man hade satsat miljardbelopp på en ombyggnad
            av den nya flygplatsen. Man ville fylla teknikbyn och helst med
            mobil telefoni.
          </note>
          <note>
            Det var detta som ansågs vara minerad mark. Av protokollet framgår
            också att Jan-Åke Kark så sent som dagen före styrelsemötet frågade
            Björn Rosengren hur man skulle förhålla sig till möjligheten att
            frågan kom upp vid styrelsemötet för tredje gången.
          </note>
          <note>
            Då svarade ministern att det var en affärsmässig bedömning som
            han inte lade sig i.
          </note>
          <note>
            Det är väl ett tillräckligt besked? Det var ett klokt besked
            visade det sig, åtminstone senare. Det hade i alla fall inte gått
            att få de olika viljorna att samsas.
          </note>
          <note>
            Det är möjligen däri som tragiken ligger. Det hade inte gått,
            eftersom man från norsk sida så hett och gärna ville få mobil
            telefoni till Fornebu.
          </note>
          <note>
            Marknaden och andra bedömare, McKinsey och alla andra som bedömt
            frågan, ville naturligtvis - för börskursens skull - att den mobila
            telefonin skulle ligga i Kista. Där jobbar 30 000 människor inom
            den hetaste av sektorer, telekommunikation.
          </note>
          <note type="speaker">
            Anf. 156 HELENA BARGHOLTZ (fp) replik:
          </note>
          <note>
            Fru talman! Finns det några lyckliga skilsmässor?
          </note>
          <note>
            Jag tror inte att det gör det. När Kenth Högström menar att den
            här skilsmässan fick en ganska lycklig utgång, är jag inte säker
            på att jag kan dela den uppfattningen. När vi nu ser hur det går
            för Telia kanske skilsmässan kan sägas vara bra ekonomiskt - men
            inte känslomässigt.
          </note>
          <note>
            Det finns ju fortfarande en stor bitterhet på den norska sidan
            gentemot den svenska regeringen och
          </note>
          <note>
            Björn Rosengren vad gäller hur hela den här affären har behandlats.
            Senast i dag läste jag en blänkare om detta i Aftonbladet. Så
            visst sätter den sina spår, den här typen av skilsmässa.
          </note>
          <note>
            Jag vill passa på att ta tillfället i akt och också säga någonting
            om avtalet med Jan-Åke Kark. Jag tog inte upp det i mitt inledningsanförande.
            Den frågan ingick, precis som Kenth Högström sade, i den anmälan
            som Folkpartiet har gjort i det här ärendet.
          </note>
          <note>
            Det avtal som Jan-Åke Kark, tillsammans med
          </note>
          <note>
            Tormund Hermansen fick för att ta hand om sammanslagningen mellan
            Telia och Telenor var väldigt okonventionellt och mycket generöst.
            Det stack i ögonen, eftersom det handlade om betydligt mycket
            mera pengar än en normal svensk verkschef brukar ha. På grund
            av det här debaclet blev det ju ingenting av det hela. Ett enigt
            utskott har därför accepterat att inte framföra någon kritik med
            anledning av avtalet.
          </note>
          <note type="speaker">
            Anf. 157 KENTH HÖGSTRÖM (s) replik:
          </note>
          <note>
            Fru talman! Helena Bargholtz och jag var helt ense i samband
            med att vi kallade in personer till förhör i den här frågan. Vi
            var helt överens om att kalla just
          </note>
          <note>
            Gunnar Nord från Företags-Juridik Nord &amp; Co AB, och det var ett
            lyckat val.
          </note>
          <note>
            Det var en utomordentligt kunnig och kapabel herre som kom till
            vårt utskott och gav oss sin syn, utifrån många års erfarenhet
            och med oerhörda referenser till portalparagrafen. Vi kunde då
            konstatera att han hade en syn som även näringsminister Rosengren
            visade sig ha när vi förhörde honom.
          </note>
          <note>
            Helena Bargholtz och jag kan vara överens på en punkt, nämligen
            att alla skilsmässor har en komplikationsgrad. Det är ingen enkel
            historia att skiljas. Men om kärleken falnar och dör är det bättre
            att skiljas åt och gå vidare än att försöka streta ihop med någon
            typ av katolsk prövningstid.
          </note>
          <note>
            Jag tror att det finns skilsmässor inpå oss, som har visat sig
            vara tillräckligt lyckliga för att parterna inte ska hamna i bitterhet.
            Volvo och Renault skilde sig åt innan de gifte sig, av olika skäl.
            Det är ett antal år sedan nu, men helt plötsligt, för bara någon
            månad sedan, ser vi att Volvo och Renault har ingått ett nytt
            äktenskap kring en mer begränsad del av verksamheten.
          </note>
          <note>
            Det visar att det går att reparera. Det är inte efter alla skilsmässor
            som man hamnar i skyttegravar. De flesta skilsmässopar brukar
            kunna gå vidare med högburet huvud och kanske finna varandra igen
            i mogen ålder.
          </note>
          <note type="speaker">
            Anf. 158 HELENA BARGHOLTZ (fp) replik:
          </note>
          <note>
            Fru talman! Det är möjligt att Telia och Telenor så småningom
            kan finna varandra igen, och det kanske kan bli ett lyckligt äktenskap.
            Men jag är absolut övertygad om att förutsättningen är att staten
            inte har något inflytande. Då ska det vara två fria företag som
            gemensamt bestämmer sig för att gå samman. Det är den statliga
            inblandningen som har komplicerat hela affären.
          </note>
          <note>
            Självfallet var jag, Kenth Högström och alla andra ledamöter
            i KU överens om att vi skulle kalla bl.a.
          </note>
          <note>
            Gunnar Nord. Vi var överens om alla som vi kallade.
          </note>
          <note>
            Det behövdes, eftersom det är en väldigt komplicerad fråga. Det
            vill jag gärna framhåll.
          </note>
          <note>
            Men jag kan fortfarande inte förstå varför Björn
          </note>
          <note>
            Rosengren ska ursäktas av att han inte tidigare satte sig in
            i de komplikationer som det handlade om och som ju var väldigt
            tydliga väldigt tidigt. Varför har han inte intresserat sig mer
            för de här frågorna från början? Det är vad det handlar om.
          </note>
          <note type="speaker">
            Anf. 159 KENTH HÖGSTRÖM (s) replik:
          </note>
          <note>
            Fru talman! Hur stort intresse Björn Rosengren har haft för detta
            återstår för historieskrivare att teckna ned. Uppenbarligen bröt
            ändå Björn Rosengren ny is. Björn Rosengren tog över en fallen
            stafettpinne, där den förra regeringen med Anders Sundström i
            spetsen inte lyckades.
          </note>
          <note>
            Trots att Jan Stenberg, SAS-ledaren - en av de skickligaste företagsledare
            vi har i Sverige, och som jag för övrigt känner ganska väl - tillsammans
            med
          </note>
          <note>
            Lars Berg inte lyckades få den norska parten med sig, lyckades
            Björn Rosengren och en ny norsk minister öppna upp för förhandlingar.
            Han har haft ett mycket aktivt deltagande. Man kan naturligtvis
            säga mycket om Björn Rosengren, och det gör vi nog lite till mans
            i många avseenden, men i just det här fallet tror jag att han
            har gjort alldeles rätt, nämligen att hävda en affärsmässig princip
            och den svenska ståndpunkten.
          </note>
          <note>
            När det gäller statligt företagande blir jag förvånad över att
            både Helena Bargholtz, som företrädare för Folkpartiet liberalerna,
            och Per Unckel som företrädare för Moderata samlingspartiet, åtminstone
            i sitt inledningsanförande, säger att statlig företagsamhet är
            av den arten att den misslyckas från början nästan oavsett vad
            man gör.
          </note>
          <note>
            Man ska då komma ihåg att alla civiliserade samhällen i hela
            världen, som vi har att jämföra oss med, har statlig företagsamhet,
            mest i Japan och Frankrike.
          </note>
          <note>
            Alla har det. Franska Renault är fortfarande delvis statligt
            ägt.
          </note>
          <note>
            Man måste hantera sina ägarpositioner så bra som möjligt och
            inte ideologisera det förhållandet att varje modern stat har de
            redskap, företag och institutioner som man fordrar från tid till
            annan. Man måste göra bästa möjliga av det. Ibland börsintroducerar
            man.
          </note>
          <note>
            Ibland deprivatiserar man. Ibland kanske man förstatligar någonting
            för att det ska bli bättre.
          </note>
          <note>
            Ha inte en så rigid hållning i den frågan. Det kan också leda
            fel.
          </note>
          <note type="speaker">
            Anf. 160 KENNETH KVIST (v):
          </note>
          <note>
            Fru talman! Den här debatten avser granskningen av regeringens
            ämbetsutövning. Granskningens föremål är alltså hur regeringen
            under lagarna har utövat regeringsmakten. Den är alltså egentligen
            inte så mycket en innehållslig kritik. Den ska förbehållas den
            allmänna politikens debatt.
          </note>
          <note>
            Den rågången har konstitutionsutskottet lyckats hävda ganska
            väl i det här betänkandet. Med några undantag. De finns tyvärr
            på reservationernas sidor.
          </note>
          <note>
            Ett av undantagen är, som också framgår av debatten, kring reservation
            4 Vissa frågor i samband med Telia-Telefon-affären.
          </note>
          <note>
            Vi måste ställa frågan: Vilka författningsmässiga förpliktelser
            hade ministern? Har han brutit mot några av dem i sitt agerande?
            Vi kan alltså ha synpunkter på det innehållsliga agerandet åt
            ena eller andra sidan, men det är faktiskt inte konstitutionsutskottets
            granskningsuppgift. Det är den allmänna politiska debattens uppgift
            att granska detta.
          </note>
          <note>
            Konstitutionsutskottets granskning måste hävda att även om man
            tycker att en minister har agerat fel kan han ändå ha agerat i
            enlighet med lagarna och gjort det som han har mandat att göra.
          </note>
          <note>
            Låt mig exemplifiera detta med den borgerliga reservationen.
          </note>
          <note>
            Man säger: Av de redovisade omständigheterna framgår att Björn
            Rosengren och regeringen haft tillgång till information som klart
            visade att den norska regeringen hade en annan uppfattning om
            röstningsbestämmelsens omfattning än den svenska regeringen redovisat
            för utskottet. Frågan blir då om
          </note>
          <note>
            Björn Rosengren vidtog några åtgärder med anledning av detta.
          </note>
          <note>
            Björn Rosengren hävdade Sveriges tolkning. Om den norska tolkningen
            var annorlunda, finns det ingenting i det konstitutionella ansvaret
            för Sveriges regering att den måste backa för den norska tolkningen,
            eller kompromissa med den norska tolkningen när det finns en svensk
            tolkning.
          </note>
          <note>
            Man kan säga att det är lämpligt eller olämpligt, rätt eller
            fel att inte backa från den svenska hållningen. Men konstitutionellt
            sett har Sveriges regering rätt att hävda sin tolkning och inte
            ändra den.
          </note>
          <note>
            Sveriges regering har t.o.m. rätt att välja taktiken att låta
            avtalet stå som det är underskrivet, och hävda att detta är grunden
            för avtalet - det brukar det ju också vara - och inte vidare beröra
            frågan. Regeringen har rätt att välja den taktiken. Man må tycka
            att det är fel taktik, men det är inte en konstitutionell granskningsuppgift
            att diskutera huruvida detta är rätt eller fel taktik. Det är
            att missförstå utskottets uppgifter. Det är att förvandla den
            här konstitutionella debatten till en allmänpolitisk debatt.
          </note>
          <note>
            Man har många uttryck från den borgerliga sidan.
          </note>
          <note>
            Man säger att det är en häpnadsväckande nonchalans att man inte
            ser att norrmännen har en annan tolkning än svenskarna. Varningsklockor
            borde ha ringt, säger man, för att man inte skulle notera att
            norrmännen gjorde en annan tolkning.
          </note>
          <note>
            Det är mycket möjligt att de skulle ha gjort, men även om de
            hade ringt har den svenska regeringen konstitutionell rätt att
            välja olika taktiker. Oavsett om man väljer taktiken att söka
            en kompromiss med norrmännen eller väljer taktiken att inte kompromissa
            med norrmännen eller något annat alternativ är man i sin fulla
            konstitutionella rätt att göra detta val. Det är inget som strider
            mot formalia i regeringsutövandet.
          </note>
          <note>
            Regeringen har t.o.m. rätt att, om den så vill, ligga lågt, att
            förhålla sig passiv och inte gå in i förhandling när man märker
            att en motpart har en annan ståndpunkt eller tolkning än man själv.
          </note>
          <note>
            Det är en lämplighetsbedömning. Den lämplighetsbedömningen kan
            man gärna diskutera, nagelfara, kritisera och öppet debattera
            fram och tillbaka, men det är inte den konstitutionella granskningens
            uppgift, menar jag, fru talman.
          </note>
          <note>
            Det står vidare i reservationen från de borgerliga partierna:
            Enligt vad som framkommit vid utfrågningarna har det inte lämnats
            några instruktioner till de styrelseledamöter som nominerats av
            de svenska ägarna. Jo, det har lämnats en instruktion. Man har
            sagt att frågan om affärsområdena ska skötas enligt affärsmässiga
            principer. Det är en instruktion. Man kan tycka att det är en
            allmän instruktion, att det är en dålig instruktion, att den inte
            är tillräckligt konkret, men det är likväl en instruktion.
          </note>
          <note>
            Å andra sidan är det ju enligt avtalet så att ägarna i vissa
            kritiska lägen ska kunna lämna instruktioner.
          </note>
          <note>
            Regeringen är i sin fulla konstitutionella rätt att göra bedömningen
            att det inte behövs någon ägarinstruktion i det här läget.
          </note>
          <note>
            Även om man inte har gjort någon instruktion har man konstitutionell
            rätt att inte göra instruktionen.
          </note>
          <note>
            Det kan inte vara föremål för ett konstitutionsutskotts kritik
            av regeringen. Om den däremot hade agerat på ett sätt som strider
            mot berednings tvång eller något sådant hade vi kunnat rikta anmärkningar.
            Men varken att man hävdar svenska intressen, låter bli att kompromissa
            med norska intressen eller väljer den ena eller andra taktiken
            kan vara föremål för en konstitutionell kritik. Den kan, och ska
            naturligtvis också, vara föremål för en öppen, kritisk allmänpolitisk
            debatt. Men den får man föra i annat sammanhang.
          </note>
          <note>
            Detta fall, och några andra som jag inte ska exemplifiera, visar
            att den borgerliga sidan inte riktigt alltid behärskar att hålla
            rågången för vad som är granskningens uppgift och vad som är den
            allmänna politikens uppgift. Detta är beklagligt, fru talman.
          </note>
          <note>
            Det är nämligen så att man har rätt att göra olika bedömningar
            i en komplicerad affär när man är i en regering. Man har rätt
            att låta bli att dansa efter motpartens pipa och man har också
            rätt att välja att söka en kompromiss - vilket som helst. Inget
            av alternativen som väljs innebär något konstitutionellt fel.
          </note>
          <note>
            Med detta, fru talman, och med instämmande i allt väsentligt
            i det som Kenth Högström har sagt tidigare yrkar jag på godkännande
            av utskottsmajoritetens text också i detta avseende, och avslag
            på reservationerna.
          </note>
          <note type="speaker">
            Anf. 161 INGVAR SVENSSON (kd) replik:
          </note>
          <note>
            Fru talman! Jag är något förvånad över Kenneth
          </note>
          <note>
            Kvists tolkning av KU:s granskningsfunktioner. Om det nu är så
            att staten ingår avtal med t.ex. en annan stat - vem är det då
            som ska granska om regeringen fullföljer statens åtaganden om
            inte KU?
          </note>
          <note>
            Berätta det för mig, Kenneth Kvist! Vem ska göra granskningen,
            om det inte är konstitutionsutskottet?
          </note>
          <note>
            Kenneth Kvist tar upp detta med att det gavs instruktioner. Men
            när man ställer frågan till alla berörda så förnekar de att instruktioner
            gavs till styrelsen.
          </note>
          <note>
            Ändå påstår Kenneth Kvist här att man har lämnat instruktioner.
            Hur står det till egentligen?
          </note>
          <note type="speaker">
            Anf. 162 KENNETH KVIST (v) replik:
          </note>
          <note>
            Fru talman! Man har gett instruktionen att affärsmässighet ska
            råda.
          </note>
          <note>
            Det är klart att man ska granska ur en konstitutionell synpunkt
            hur Sveriges avtal har gjorts. Det är
          </note>
          <note>
            KU:s sak att göra det. Det gäller då hur Sverige fullföljer sina
            avtal. Men när man fullföljer ett avtal och det hela hamnar i
            en tolkningskonflikt med en motpart så är det naturligtvis en
            fråga av politisk lämplighetskaraktär vilken taktik man väljer
            för att hävda
          </note>
          <note>
            Sveriges intressen och svenska ståndpunkter.
          </note>
          <note>
            Därvidlag är det inte en konstitutionell fråga om regeringen
            väljer att säga: Så här ser avtalet ut, och det ska gälla, eller
            om man väljer att säga: Jaha, ni tolkar avtalet så. Låt oss då
            se om vi kan finna en genväg och kanske göra något protokoll extra
            eller något liknande.
          </note>
          <note>
            Vilken taktik regeringen än väljer så må den göra det. Den har
            rätt att göra det! Den har haft rätt att ingå ägaravtalet, den
            har haft rätt att hävda den svenska tolkningen och den har haft
            rätt att välja den taktik som den har valt för att den har ansett
            att detta bäst gynnar svenska intressen.
          </note>
          <note>
            Sedan kan man ha andra meningar om att detta avtal inte borde
            ha ingåtts, man kan ha meningen att detta var en helt idiotisk
            taktik och man kan ha meningen om att regeringen naturligtvis
            gjorde fel i alla dessa avseenden. Det har man rätt att ha. Men
            det är icke den konstitutionella granskningens uppgift att diskutera
            den frågan.
          </note>
          <note type="speaker">
            Anf. 163 INGVAR SVENSSON (kd) replik:
          </note>
          <note>
            Fru talman! Jag noterar med tacksamhet att Kenneth Kvist nu backar
            flera meter från vad han upptog större delen av sitt anförande
            med. Han säger nu: Vi ska granska om de här avtalen fullföljs
            eller inte.
          </note>
          <note>
            Avtalet innehöll en skyldighet att instruera som icke uppfylldes.
            Ska då inte någon kritisera den regering som inte uppfyller de
            skyldigheter som ingår i de avtal som Kenneth Kvist ju säger att
            man ska granska?
          </note>
          <note type="speaker">
            Anf. 164 KENNETH KVIST (v) replik:
          </note>
          <note>
            Fru talman! Kring detta avtal fanns en tolkningstvist mellan
            den svenska och norska sidan. Det fanns ingenting i situationen
            som gör att den s.k.
          </note>
          <note>
            informationsskyldigheten skulle vara nödvändig. Det finns ingenting
            som talar för det. Det har ju också
          </note>
          <note>
            Kenth Högström visat.
          </note>
          <note>
            Däremot hade man ändå gett en allmän instruktion när det gäller
            affärsområdenas förlängning, nämligen att det skulle ske på affärsmässiga
            grunder. Detta skulle styrelsen agera efter. Det är ju också att
            uppfylla avtalet.
          </note>
          <note>
            Vi kan inte säga till den svenska regeringen att den har skrivit
            under ett avtal och sedan falskeligen förrått det och behandlat
            motparten på ett bedrägligt sätt. Vore det så skulle det finnas
            anledning till en konstitutionell anmärkning. Men vad man har
            gjort är att hävda en tolkning av avtalet, nämligen sin egen tolkning
            av avtalet. Man har stått fast vid denna och försökt att på sitt
            sätt hävda Sveriges nationella intressen. Det har regeringen haft
            all konstitutionell rätt att göra.
          </note>
          <note>
            Sedan kan man värdera om man hävdade Sveriges intresse bra eller
            mindre bra, tillräckligt aktivt eller alltför inaktivt. Men detta
            är icke granskningens, utan den allmänna politiska debattens sak
            att avgöra och spegla.
          </note>
          <note type="speaker">
            Anf. 165 PER UNCKEL (m) replik:
          </note>
          <note>
            Fru talman! Ibland har man favören av att i politiska och affärsmässiga
            skeenden ha facit i sin hand.
          </note>
          <note>
            Om man följer Kenneth Kvists analys och utgår från att regeringen
            hade rätt att välja nonchalansen som taktik så vet vi nu att det
            inte var någon framgångsrik taktik.
          </note>
          <note>
            Vi som företrädare för den ena ägarparten - för det var ju ett
            statligt bolag trots allt, och det är vi som är de yttersta företrädarna
            för denna statliga part - har då skäl att ställa frågan i en kritisk
            granskning huruvida det hade funnits en bättre metod att hävda
            ägarens intressen.
          </note>
          <note>
            Då utgår jag fortfarande ifrån att det var en god idé att ingå
            det avtal som nu har upplösts. Det är från den utgångspunkten
            som vi är många som säger oss:
          </note>
          <note>
            När man visste med sig från början att man hade ett helt avgörande
            och olöst problem med sig i bagaget -
          </note>
          <note>
            hur i hela friden kan företrädare för den ena ägarparten säga:
            Det bryr jag mig inte om. Detta gäller då under förutsättning
            att denna part var intresserad av att avtalet skulle hålla.
          </note>
          <note>
            Får jag därutöver, fru talman, understryka att
          </note>
          <note>
            Kenneth Kvist, liksom Kenth Högström för övrigt, hänvisar till
            att den instruktion som har givits från regeringens sida till
            styrelsen var att det hela skulle skötas på affärsmässiga grunder.
            Detta är att bokstavligen säga tulipanaros.
          </note>
          <note>
            Affärsmässighet gäller nämligen enligt avtalet såväl om beslut
            fattas enligt vanlig majoritetsregel som om det fattas i enlighet
            med den speciella rösträttsregeln. Ty följande sade regeringen
            i sin instruktion till styrelsen: Följ avtalet, men vi vägrar
            att ge vägledning om hur ni ska förfara vid röstningstillfället.
            Det är precis där som regeringens instruktionsskyldighet brast.
            Ty följande sprack också avtalet. Svårare är det faktiskt inte,
            Kenneth Kvist. Ungefär så var det som saken utspelade sig. Avtalet
            brakade sönder därför att en fråga som har legat som en sten i
            skon sedan avtalet infördes aldrig någonsin löstes upp.
          </note>
          <note type="speaker">
            Anf. 166 KENNETH KVIST (v) replik:
          </note>
          <note>
            Fru talman! Jag har inte använt nonchalansens taktik. Det har
            varit utskottets ordförande som två gånger har försökt smeka de
            allmänna fördomar som finns om vissa regeringsföreträdare medhårs.
            Jag tycker att vi borde avhålla oss från detta. Tidigare gällde
            det ett annat uttryck som brukar hänsyfta på statsministerns karaktär,
            och det här brukar man klistra på näringsministerns karaktär.
          </note>
          <note>
            Om två parter har olika tolkning - vad ska man då göra? Den borgerliga
            sidan säger och önskar: De borde ha agerat, och de borde ha gjort
            något! Men vad skulle de ha gjort?
          </note>
          <note>
            Sverige hade en tolkning, och Norge hade en tolkning. Vad skulle
            då regeringen ha gjort? Det enda som fanns att göra var att kompromissa
            med den norska tolkningen. Men är det säkert att det hade varit
            rätt? Är detta en konstitutionell fråga? Det är en lämplighetsfråga.
            Den kan man ta i den allmänna politiska debatten. Regeringen har
            rätt att vika för och kompromissa med den norska tolkningen, och
            den har rätt att inte göra det - vilket som.
          </note>
          <note>
            När det gäller instruktionen om vilka rösträttsregler som skulle
            tillämpas är det ju en fråga som inte fanns - det är en icke-fråga,
            om man får tala EU-
          </note>
          <note>
            språk - före det här styrelsesammanträdet. Den väcks inte av
            den norska parten före det här styrelsesammanträdet. Den uppstod
            snarast efter det att omröstningen var gjord på styrelsesammanträdet.
            Man skulle behöva ålägga ministern att ha snarast synska egenskaper
            för att kunna förutse vad som skulle kunna hända på styrelsemötet.
            De kraven ställer vi inte ens på socialdemokratiska ministrar.
          </note>
          <note type="speaker">
            Anf. 167 PER UNCKEL (m) replik:
          </note>
          <note>
            Fru talman! Vi behöver inte ställa sådana krav.
          </note>
          <note>
            Däremot bör vi ställa krav på att man kommer ihåg vad man läste
            för åtta månader sedan. Åtta månader före styrelsesammanträdet
            står det i den norska regeringens tolkning av avtalet att just
            de speciella rösträttsreglerna ska gälla för exakt den typ av
            beslut vi talar om när det gäller styrelsesammanträdet den
          </note>
          <note>
            8 december.
          </note>
          <note>
            Då säger vi kritiker av Björn Rosengren - och det är jag som
            använder begreppet nonchalans, och det gör jag gärna ytterligare
            en gång - att han var nonchalant i hanterandet av vad han naturligtvis
            visste var en helt avgörande punkt för framgången i fusionen.
            Då säger Kenneth Kvist att man inte får ha någon synpunkt på det
            när man sitter i konstitutionsutskottet. Men, som Ingvar Svensson
            sade, vem ska annars ha någon synpunkt på det?
          </note>
          <note>
            Vi är företrädare för hälften av ägarna i Telia-
          </note>
          <note>
            Telenor. Vi är kritiska till att vår företrädare i förhandlingarna
            har gjort blankt ingenting för att avlägsna det som han och alla
            andra visste var en avgörande svårighet för att få till stånd
            ett fungerande företag. Denna nonchalans knäckte så småningom
            företagsfusionen. Detta är knuten i hela denna diskussion. Vi
            är kritiska mot Björn Rosengren därför att han visste och ingenting
            gjorde. Han satt på sin kammare och inväntade nederlaget. Detta
            är inget bra sätt att vårda en viktig och för landet kanske avgörande
            fusion med ett stort och värdefullt företag.
          </note>
          <note type="speaker">
            Anf. 168 KENNETH KVIST (v) replik:
          </note>
          <note>
            Fru talman! Återigen glider Per Unckel ifrån det som är granskningens
            uppgift. Per Unckel säger att
          </note>
          <note>
            Björn Rosengren borde ha kommit ihåg vad han hade läst åtta månader
            tidigare, nämligen den norska tolkningen av avtalet. Det är väl
            inte så säkert att han borde göra det. Han befann sig inte i någon
            konstitutionell tvångssituation att behöva göra det. Han hävdade
            avtalet och inte den norska tolkningen. Han hävdade törhända den
            svenska tolkningen av avtalet och inte den norska. Han var alltså
            i sin fulla rätt att tro att detta inte var ett problem, eftersom
            det inte står just någonting i avtalet om att affärsområdesbeslut
            ska ha några särskilda majoritetsregler.
          </note>
          <note>
            Därför är detta en politisk kritik och inte en konstitutionell
            kritik. Det är självklart att även ledamöter av KU ska delta i
            den allmänna politiska debatt där vi värderar politiska händelser
            och det politiska sakinnehållet i hur regeringsföreträdarna uppträder.
            Men det är en sak. Den konstitutionella granskningen är en annan
            sak.
          </note>
          <note type="speaker">
            Anf. 169 HELENA BARGHOLTZ (fp) replik:
          </note>
          <note>
            Fru talman! Efter att ha lyssnat på debatten mellan
          </note>
          <note>
            Kenneth Kvist å ena sidan och Per Unckel och Ingvar
          </note>
          <note>
            Svensson å andra sidan kan man konstatera att Kenneth Kvist har
            en oerhört rigid tolkning av vad som är konstitutionsutskottets
            granskningsansvar. Det måste vara en dröm för många statsråd att
            vi skulle vara så oerhört försiktiga i vår bedömning. Vår uppgift
            som konstitutionsutskottets ledamöter är att granska hur regeringens
            företrädare, statsråden, sköter sina jobb helt enkelt. Där måste
            vi se på det ganska öppet.
          </note>
          <note>
            I det här fallet är det så uppenbart att Björn Rosengren inte
            har skött detta enligt sitt konstitutionella ansvar som statsråd.
            Det är alldeles självklart för mig att han inte har gjort det.
            Han borde mycket tidigare har insett de komplikationer som finns
            i det här ärendet. Han har inte ägnat sig åt att vårda aktieägaravtalet.
            Det innebär inte att bara se komplikationerna inför sammanträdet
            den 8 december utan att följa detta mycket komplicerade ärende
            för att se de minor som fanns och i tid arbeta tillsammans med
            företrädare för den norska regeringen för att ta bort dessa minor.
            Det är för mig alldeles självklart att det är på det sättet man
            måste arbeta.
          </note>
          <note>
            Kritik kan riktas mot statsråd inte bara för det de gör utan
            lika mycket för det de inte gör. Det är detta det handlar om i
            det här fallet.
          </note>
          <note type="speaker">
            Anf. 170 KENNETH KVIST (v) replik:
          </note>
          <note>
            Fru talman! Det är klart att kritik kan riktas både för underlåtenhet
            och aktivitet såvitt underlåtenheten eller aktiviteten strider
            mot de regler som styr regeringsarbetet. Men det är någonting
            annat om kritik riktas mot underlåtenheten eller aktiviteten därför
            att vi anser att man borde gjort någonting annat. Och det har
            aldrig sagts vad det var karlen skulle ha gjort, fru talman.
          </note>
          <note>
            Jag menar att en minister har rätt att ha fel. Han har rätt att
            göra fel, och han har rätt att underlåta att göra rätt. Men han
            ska handla i enlighet med konstitutionen, riksdagens beslut och
            de gränser som gäller för regeringsarbetet när han gör det ena
            eller andra. I
          </note>
          <note>
            granskningen värderar vi inte åsikter. Då skulle granskningen
            vara någonting annat än vad den är. Vi värderar om man har uppträtt
            i enlighet med vad man får och inte får göra. Enligt min mening
            finns det inget påpekande som ni har fört i bevis som säger att
            ministern inte får göra det han har gjort eller att han inte får
            underlåta att göra det han har underlåtit att göra. Han har agerat
            enligt konstitutionen. Då är det en politisk anmärkning som ni
            vill lämna i reservationen och icke en konstitutionell anmärkning.
          </note>
          <note>
            Det är synd att man ska behöva läxa upp hela den borgerliga sidan
            när det gäller utskottets principiella uppgifter.
          </note>
          <note type="speaker">
            Anf. 171 HELENA BARGHOLTZ (fp) replik:
          </note>
          <note>
            Fru talman! Jag är inte så ledsen för att Kenneth
          </note>
          <note>
            Kvist läxar upp mig och mina borgerliga kamrater.
          </note>
          <note>
            Jag känner mig inte särskilt uppläxad. Jag är övertygad om att
            jag har rätt.
          </note>
          <note>
            Det handlar också om att ett statsråd inte bara har rättigheter
            att misslyckas och inte göra så bra ifrån sig. Ett statsråd har
            skyldighet att göra det allra bästa han eller hon kan av sitt
            ämbete, och det har inte
          </note>
          <note>
            Björn Rosengren gjort i det här fallet.
          </note>
          <note type="speaker">
            Anf. 172 KENNETH KVIST (v) replik:
          </note>
          <note>
            Fru talman! Han har också skyldighet och rätt att bedöma om det
            ena eller andra agerandet är det bästa.
          </note>
          <note>
            Jag vill än en gång säga att han har rätten att bedöma det så
            att han bäst gynnar Sveriges intressen genom att inte falla till
            föga för en norsk tolkning av ett avtal. Han har rätt att göra
            den bedömningen. Sedan kan man tycka att det är en dålig bedömning,
            men det är den allmänpolitiska debattens sak att göra detta.
          </note>
          <note>
            Det är tråkigt att Helena Bargholtz inte förstår budskapet. Hon
            har ju vid upprepade tillfällen i utfrågningarna sagt att en av
            anledningarna till Folkpartiets anmälan i det här ärendet är att
            man inte gillar att staten ägnar sig åt affärsverksamhet. Därför
            tar man politiskt chansen att försöka använda KU för att brännmärka
            regeringen i det här fallet. Det här betänkandet är i övrigt ur
            den här aspekten nästan oklanderligt. Därför menar jag att det
            är synd att det ska komma en sådan här reservation som är så innehållslig
            och icke-konstitutionell.
          </note>
          <note type="speaker">
            Anf. 173 PER LAGER (mp):
          </note>
          <note>
            Fru talman! I Telia-Telenor-affären har utskottet verkligen nagelfarit
            alla göranden och låtanden in i detalj. Det finns en del ärenden
            där vi inte har blivit riktigt tillfredsställda, men här tror
            jag att vi har allt material vi har kunnat tänka oss att få fram.
          </note>
          <note>
            Även om jag inte alls, med det material och den genomgång vi
            har haft i utskottet, har kunnat hävda att näringsmininstern i
            egenskap av ägarrepresentant och statsråd har brutit mot regler
            och avtal och för det fått konstitutionell kritik finns det förstås
            någonstans en brist och någonstans ett ansvar. Man brukar ju säga
            att konflikter mellan parter aldrig beror enbart på den ena parten.
            Det går väl att använda i den här misslyckade affären. Jag har
            i mina överväganden ändå inte kunnat bli övertygad om att Björn
            Rosengren direkt misskött vården av aktieägaravtalet.
          </note>
          <note>
            Däremot vill jag understryka de meningar i majoritetstextens
            bedömning som pekar på näringsministerns möjligheter att ha vidtagit
            åtgärder för att överbrygga meningsmotsättningarna under vägen.
            Information om de tolkningarna fanns faktiskt tillgänglig.
          </note>
          <note>
            En noggrannare genomgång av den norska propositionen skulle uppenbara
            skillnaden i synen på de särskilda omröstningsreglerna för styrelsen
            och visa att dessa inte stämde överens med det bilagda aktieägaravtalet.
            Här fanns underlaget. Det fanns också för oss i riksdagen. Det
            får vi inte glömma.
          </note>
          <note>
            Jag menar att en affär, fru talman, av det här gigantiska slaget
            där två grannationer är huvudaktörer i första hand borde bygga
            på ömsesidigt förtroende och månande om att vara överens, inte
            på krassa affärsprinciper. Detta är ett gemensamt ansvar. Att
            styrelsens beslut om lokalisering av affärsområdenas huvudkontor
            skulle ske på rent affärsmässiga grunder enligt avtalet fritar
            inte enligt min mening ministern helt från allt ansvar för misslyckandet.
            Man bör kunna begära av en minister att vara mer förutseende och
            ta vara på alla chanser att stämma i bäcken vad gäller eventuella
            oklarheter för att hålla överenskommelsen på högsta möjliga nivå.
          </note>
          <note>
            Det är möjligt att vi är ute i gråzonen här, att vi talar om
            politisk kompetens. Det gör jag också. Jag menar att det här kanske
            mer visar på bristande kompetens än på något brott mot konstitutionen.
            Det handlar givetvis om kompetens och näsa för vad som skulle
            kunna hända och som det sedan visade sig faktist hände - tyvärr.
          </note>
          <note>
            Utskottets majoritet säger i slutet av bedömningen: "Utskottet
            vill framhålla vikten av att på alla sätt försöka förvissa sig
            om att man är helt överens med den andra avtalsparten om avtalsinnehållet
            innan en affär av detta slag genomförs."
          </note>
          <note>
            Även om detta i sin tur inte direkt leder till någon kritik av
            näringsmininstern från konstitutionell utgångspunkt säger vi samtidigt
            indirekt att affären skulle ha kunnat skötas på ett annat sätt,
            förmodligen också på ett bättre sätt.
          </note>
          <note>
            För min del är den kritiken tydlig. Det var därför jag också
            kunde ställa mig bakom majoritetstexten när vi hade ändrat den
            på det här sättet. Att inte göra direkt fel, fru talman, behöver
            ju inte betyda att man därför gör rätt. Kompetensbrist är ett
            annat ord, med eller utan filttofflor.
          </note>
          <note type="speaker">
            Anf. 174 INGVAR SVENSSON (kd) replik:
          </note>
          <note>
            Fru talman! Såvitt jag förstår delar Per Lager
          </note>
          <note>
            Kenneth Kvists åsikt om att det här inte är en konstitutionell
            fråga. Det är väl förmodligen därför han inte ställde upp bakom
            reservationen. Det hade ju då blivit en majoritetsskrivning.
          </note>
          <note>
            Men det är ju faktiskt så att regeringsformens
          </note>
          <note>
            1 kap. 6 § säger att regeringen styr riket och är ansvarig inför
            riksdagen. Är det inte så att frågan om hur regeringen styr riket
            är en fråga för konstitutionsutskottets granskning, Per Lager?
          </note>
          <note type="speaker">
            Anf. 175 PER LAGER (mp) replik:
          </note>
          <note>
            Fru talman! Precis som Kenneth Kvist tidigare här har sagt måste
            man göra skillnad på vad som är ett direkt konstitutionellt fel
            i handlandet av en minister.
          </note>
          <note>
            Det har ju faktiskt inte reservationen kunnat visa, vad jag förstår.
          </note>
          <note>
            Jag tycker att det finns mycket intressanta spörsmål kring det.
            Vi som har suttit i utskottet har ju diskuterat detta fram och
            tillbaka, och det finns gråzoner. Men jag menar att här finns
            också en rågång som vi måste hålla. På den punkten håller jag
            med Kenneth Kvist. Här går en rågång.
          </note>
          <note type="speaker">
            Anf. 176 INGVAR SVENSSON (kd) replik:
          </note>
          <note>
            Fru talman! Nu är det så att regeringen har ingått ett avtal.
            I detta avtal står det att regeringen har en skyldighet att instruera
            sina styrelseledamöter. Anser inte Per Lager att man faktiskt
            ska uppfylla en sådan skyldighet?
          </note>
          <note type="speaker">
            Anf. 177 PER LAGER (mp) replik:
          </note>
          <note>
            Fru talman! Det gjorde man också, vad jag har förstått av historien.
            Man har instruerat, men inte den
          </note>
          <note>
            8 december. Då fanns det väl ingen möjlighet.
          </note>
          <note>
            Däremot fanns det ju en instruktion om att man skulle bedriva
            arbetet på affärsmässiga grunder och inte på något annat sätt.
          </note>
          <note>
            Dessutom är ju aktieägaravtalet inte diskutabelt i sig. Det är
            faktiskt den ståndpunkt som norrmännen uttrycker i sin proposition
            som skapar hela besväret.
          </note>
          <note type="speaker">
            Anf. 178 KENTH HÖGSTRÖM (s):
          </note>
          <note>
            Fru talman! Jag ska inte använda mina två minuter. Jag vill bara
            till den debatt och den replikväxling som nyss försiggick mellan
            Kenneth Kvist och företrädare för den borgerliga opposition, och
            som delvis berörde även mig i mitt tidigare replikskifte med motsvarande
            debattörer, för kammaren och protokollet klarlägga att det finns
            ett svar på den fråga av ovisshet som är utslungad, nämligen huruvida
            ägarinstruktioner gavs eller inte. Det svaret är levererat av
            verkställande direktör Jan-Åke Kark på s. 402 och
          </note>
          <note>
            403 i betänkandet på fråga av Kenneth Kvist i utskottsförhöret.
            Han säger klart och tydligt att man har fått en instruktion. Jag
            vill att vi till protokollet noterar att det på s. 402, längst
            ned, och på s. 403, högst upp, på fråga av Kenneth Kvist finns
            ett svar som skingrar de dimridåer som nu är utlagda.
          </note>
          <note type="speaker">
            Anf. 179 INGVAR SVENSSON (kd) replik:
          </note>
          <note>
            Fru talman! Jan-Åke Kark fick också frågan om ifall man hade
            fått en instruktion om de särskilda majoritetsreglerna. På det
            svarade han klart och tydligt nej. Det hade man inte fått.
          </note>
          <note type="speaker">
            Anf. 180 KENTH HÖGSTRÖM (s) replik:
          </note>
          <note>
            Fru talman! Ingvar Svensson! Kära du, läs s. 402
          </note>
          <note>
            och 403! Jan-Åke Kark har fått en instruktion. Affärsmässig bedömning
            ska gälla.
          </note>
          <note>
            Övriga frågor
          </note>
          <note>
            Anf. 181 KERSTIN KRISTIANSSON
          </note>
          <note type="speaker">
            KARLSTEDT (s):
          </note>
          <note>
            Fru talman! Utskottet har med anledning av flera anmälningar
            granskat vissa upphandlingar inom Regeringskansliet. Utskottet
            har granskat förfarande och dokumentation i samband med Näringsdepartementets
            köp av externa tjänster. Vidare har utskottet också granskat upphandlingar
            av konsulttjänster med anledning av det s.k. Polenåret och IT-satsningen
            i
          </note>
          <note>
            Östersjöregionerna.
          </note>
          <note>
            All offentlig upphandling regleras i lagen om offentlig upphandling.
            Lagen är i huvudsak en förfarandelag som handlar om olika delar
            av upphandlingsförfarandet där huvudregeln är att all upphandling
            ska ske affärsmässigt och i konkurrens.
          </note>
          <note>
            Lagen om offentlig upphandling är en relativt sett snårig och
            svårhanterlig lag. Därför pågår för närvarande en översyn av denna
            lag. Den översynen görs av en parlamentariskt sammansatt kommitté,
            den s.k.
          </note>
          <note>
            Upphandlingskommittén.
          </note>
          <note>
            I det här ärendet har utskottet hållit en utfrågning med chefsjuristen
            Hans Sylvén vid Nämnden för offentlig upphandling. Han konstaterade
            att Regeringskansliets sätt att hantera upphandlingsärenden har
            stor pedagogisk effekt. Man har inom nämnden konstaterat att upphandlande
            enheter, kommuner och liknande organ, uppmärksammar hur det går
            till i
          </note>
          <note>
            Regeringskansliet och anpassar sig till vad som accepterats i
            Regeringskansliet. Av den anledningen framhöll han vikten av att
            Regeringskansliet måste ta det säkra före det osäkra när det gäller
            att tolka och hantera reglerna.
          </note>
          <note>
            I de fall där brådska åberopas som skäl är det ofta en på något
            sätt bristande planering som har skapat situationen, något som
            man hos tillsynsmyndigheten har mycket svårt att acceptera.
          </note>
          <note>
            Utskottet har slumpmässigt valt ut tio upphandlingar av tjänster
            av olika slag inom Näringsdepartementet för granskning. Med anledning
            av denna granskning utfrågades näringsminister Björn Rosengren.
            Även näringsministern underströk vikten av att upphandlingar bör
            ske i enlighet med regelverket. Om avvikelser görs måste dessa
            dokumenteras och klargöras.
          </note>
          <note>
            Upphandlingen av konsulttjänster i samband med
          </note>
          <note>
            Polenåret visar på de svårigheter som finns vid tilllämpning
            av regelverket när det gäller en svensk utlandsmyndighet som gör
            en upphandling i ett icke
          </note>
          <note>
            EU-land under krav på snabbhet och med många inblandade aktörer.
          </note>
          <note>
            Regeringskansliet ser nu över innehållet i och formerna för den
            utbildning i upphandlingsfrågor som kansliet ansvarar för.
          </note>
          <note>
            Utskottet har också granskat upphandlingen av en konsulttjänst
            för IT-satsningen i Östersjöregionen inom ramen för den s.k. Östersjömiljarden.
            Det övergripande skälet till att Swedfund valdes som uppdragstagare
            är att IT-satsningen betraktades som en form av bistånd till andra
            stater.
          </note>
          <note>
            En offentlig utfrågning har även där ägt rum med chefsjurist
            Bengt Nordqvist vid Regeringskansliets förvaltningsavdelning.
            Han anger att det inte finns någon uttrycklig rättslig regel som
            skulle leda till slutsatsen att endast en uppdragstagare var möjlig,
            men på en praktisk nivå fanns inte någon annan möjlig uppdragstagare.
          </note>
          <note>
            Fru talman! Med anledning av vad som har framkommit vill utskottet
            understryka vikten av att upphandlingslagens bestämmelser följs
            inom Regeringskansliet och att detta görs med god marginal till
            de olika gränser som sätts i lagen. Regeringskansliets roll som
            föredöme för exempelvis landsting och kommuner gör detta särskilt
            viktigt. Om man inom
          </note>
          <note>
            Regeringskansliet inte klart och tydligt hanterar upphandlingarna
            med utgångspunkt i de gränser som ges i lagen, riskeras att upphandlingslagens
            regler urholkas. Detta gäller inte bara inom Regeringskansliet,
            utan det får också smittoeffekter på övriga myndigheter.
          </note>
          <note>
            Granskningen har visat att brådska i flera fall åberopats som
            skäl för att använda regler som egentligen kan anses som undantagsregler.
            De skäl för brådska som åberopats har som grund omständigheter
            som
          </note>
          <note>
            Regeringskansliet i princip kunde ha förfogat över i förväg.
          </note>
          <note>
            Det som har framkommit under granskningen visar vidare att tjänster
            i vissa fall har köpts utan att ett regelrätt upphandlingsförfarande
            genomförts. Otillräcklig dokumentation om vad som förekommit har
            också medfört att det finns oklarheter som försvårar en bedömning
            i efterhand. Enligt utskottets mening ger granskningen anledning
            till kritik mot det sätt som dessa upphandlingar skötts på.
          </note>
          <note>
            Jag tycker att det är värt att observera att det är ett enigt
            utskott som står bakom detta, bl.a. med anledning av en diskussion
            som förekom på förmiddagen där det sades att vi grävde ned oss
            i politiska skyttegravar och inte såg objektivt och konstitutionellt
            på frågorna. Här är det alltså ett enigt utskott som står bakom
            den kritik som jag har anfört.
          </note>
          <note>
            Jag yrkar slutligen, fru talman, på godkännande av utskottets
            anmälan i denna del.
          </note>
          <note type="speaker">
            Anf. 182 PER-SAMUEL NISSER (m):
          </note>
          <note>
            Fru talman! Granskningsdebatten blir ofta, kanske helt naturligt,
            mest intensiv kring de frågor som utskottet inte är helt ense
            om, men det är också betydelsefullt att ta upp sådana frågor som
            Kerstin Kristiansson Karlstedt berörde och där vi är ense om bedömningen.
          </note>
          <note>
            Det område där konstitutionsutskottet har fått flest granskningsanmälningar
            avser upphandlingsfrågor.
          </note>
          <note>
            Det har gällt upphandlingsrutiner inom Näringsdepartementet och
            ett antal upphandlingar i samband med det s.k. Polenåret. En granskningsanmälan
            gäller
          </note>
          <note>
            Östersjömiljarden och IT-satsningen i Baltikum.
          </note>
          <note>
            Vad gäller Näringsdepartementet har konstitutionsutskottet gjort
            ett antal stickprovskontroller, där vi har gått igenom hur upphandlingsförfarandet
            har hanterats i olika fall. Vi har kunnat konstatera att man alltför
            ofta slarvar i rutinerna och gör direkta felaktigheter, utan att
            följa de regler som finns i lagen om offentlig upphandling, LOU,
            och som tydligt visar hur upphandling ska skötas. Vid ett flertal
            tillfällen där upphandling skett genom s.k. direktupphandling,
            i stället för som det ska vara en konkurrensutsatt upphandling,
            hänvisar man till brådska eller synnerligen stor brådska.
          </note>
          <note>
            Om man hänvisar till brådska ska man ha mycket exceptionella
            skäl, och så har inte varit förhållandet i dessa fall. Om man
            hänvisar till brådska för att försöka undvika en konkurrensutsatt
            upphandling, är det direkt felaktigt och allvarligt.
          </note>
          <note>
            Vid ett flertal tillfällen har även tilläggsavtal eller tilläggsbeställningar
            genomförts där beloppen varit så stora att ett nytt regelrätt
            upphandlingsförfarande skulle ha genomförts.
          </note>
          <note>
            Vad beträffar det s.k. Polenåret har vi konstaterat att upphandlingarna
            vid ett par tillfällen inte skötts på ett riktigt sätt. Tjänster
            har även där köpts utan att regelrätta upphandlingar har genomförts.
          </note>
          <note>
            Vad gäller IT-satsningen i Östersjöområdet, den s.k. Östersjömiljarden,
            har vi konstaterat att upphandling inte har genomförts. Det gäller
            ett helägt statligt bolag, Swedfund, som slutit ett avtal utan
            att något ytterligare bolag fick möjlighet att lämna anbud. Här
            hänvisar man till att det gällde biståndsprojekt som enbart skulle
            kunna genomföras av Swedfund. Vi har inte kunnat finna några belägg
            för att enbart detta bolag skulle komma i fråga. Här skulle en
            upphandling har genomförts enligt lagen om offentlig upphandling.
          </note>
          <note>
            Det är naturligtvis viktigt att upphandlingslagens bestämmelser
            följs inom Regeringskansliet. Här ska man inte tänja på gränserna.
            Regeringen har en oerhört viktig roll som föredöme för andra myndigheter.
          </note>
          <note>
            Sköts inte upphandlingar på ett riktigt sätt av regeringen, ger
            det signaler till myndigheter och kommuner. Vi vet att detta inom
            landsting och kommuner på många håll runtom i landet är ett stort
            problem.
          </note>
          <note>
            Konstitutionsutskottet riktar kritik mot det sätt som dessa upphandlingar
            har skötts på. Konstitutionsutskottet har i sin granskning av
            upphandlingsfrågorna varit enigt i sin kritik.
          </note>
          <note>
            Fru talman! Jag tycker att det är mycket bra att utskottet är
            enigt. Det visar att det inom detta område krävs mycket bättre
            rutiner.
          </note>
          <note type="speaker">
            Anf. 183 BENGT-OLA RYTTAR (s):
          </note>
          <note>
            Fru talman! För andra gången har KU behandlat en anmälan från
            mig angående kronförsvaret 1992.
          </note>
          <note>
            Jag börjar faktiskt känna mig som något av Don
          </note>
          <note>
            Quijote i den här frågan. Som jag ser det är en grundläggande
            förutsättning för politiken i en representativ demokrati att ansvar
            kan utkrävas. Så har inte skett när det gäller kronförsvaret.
            Det är alldeles uppenbart att kronförsvaret har varit av väldigt
            stor både ekonomisk och politisk betydelse för den svenska utvecklingen.
            Det innebar 50 000-60 000 konkurser och att en halv miljon människor
            gick ut i arbetslöshet. Det innebar kostnader i storleksordningen
            100
          </note>
          <note>
            miljarder.
          </note>
          <note>
            Det är svårt att säga hur mycket det handlat om ackumulerat över
            tiden. Senast i höstas fick jag t.ex.
          </note>
          <note>
            uppgift om ett företag som hade gått i konkurs som en direkt
            följd av kronförsvaret.
          </note>
          <note>
            Den andra viktiga aspekten av kronförsvaret är lärandet. Dels
            har vi mycket att lära oss när det gäller allmänt stabiliseringspolitiska
            slutsatser kring kronförsvaret, dels kan vi dra slutsatser om
            vad ett ERM-
          </note>
          <note>
            medlemskap innebär. Sverige är ju på väg in i EMU.
          </note>
          <note>
            Vad vi gjorde under tiden maj 1991 till november
          </note>
          <note>
            1992 var att vi de facto var med i ERM. Vi har alltså provat
            EMU-konceptet i svensk politik med ett förfärligt resultat. Eftersom
            vi är på väg att bli medlemmar i EMU tycker jag att det är högst
            anmärkningsvärt att vi inte får en ordentlig kartläggning av vad
            kronförsvaret innebar. Kronförsvaret och dess följder var ett
            av de mest dramatiska ekonomiska förlopp vi hade i Sverige under
            1900-talet.
          </note>
          <note>
            Jag är missnöjd med att KU inte gör ett tillkännagivande i den
            här frågan och beordrar regeringen att gå till botten i frågan.
            Jag är också mycket missnöjd med tredje statsmakten. Den har verkligen
            inte borrat i denna fråga. Det måste vara en av mediernas första
            och största uppgifter att gå till botten, kräva ansvar och kräva
            klarhet och tydlighet i dessa frågor.
          </note>
          <note>
            Jag är medveten om de konstitutionella svårigheterna att gå till
            rätta med detta. Men jag vill påminna om konstitutionsutskottets
            möjlighet att ta ett initiativ i den här frågan. När tredje statsmakten
            inte tar sitt ansvar måste konstitutionsutskottet känna ett ansvar
            för att vår styrelseform fungerar, är effektiv och kan leva upp
            till människors förväntningar.
          </note>
          <note>
            Anf. 184 KERSTIN KRISTIANSSON
          </note>
          <note type="speaker">
            KARLSTEDT (s):
          </note>
          <note>
            Fru talman! Det är naturligtvis en oerhört viktig fråga som Bengt-Ola
            Ryttar tar upp. Den är oerhört viktig ur allmänpolitisk synvinkel.
            Kanhända är det så att man ur den vinklingen kan borra lite djupare
            i frågan. Dessutom kan man tillskansa sig, som också
          </note>
          <note>
            Bengt-Ola Ryttar själv sade, viktiga slutsatser av just det handlingsförlopp
            som föregick detta. Rent konstitutionellt har vi gjort vad vi
            kan i konstitutionsutskottet för att komma vidare. Tyvärr kommer
            vi inte längre rent konstitutionellt. Men allmänpolitiskt är frågan
            mycket viktig.
          </note>
          <note type="speaker">
            Anf. 185 BENGT-OLA RYTTAR (s):
          </note>
          <note>
            Fru talman! Jag tackar för det påpekandet. Jag hoppas att den
            här repliken kan innebära att vi i någon form kan gå vidare och
            vinna klarhet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 9 §.)
          </note>
          <note>
            7 § Det framtida domstolsväsendet
          </note>
          <note>
            Föredrogs justitieutskottets betänkande 1999/2000:JuU22
          </note>
          <note>
            Det framtida domstolsväsendet (skr. 1999/2000:106).
          </note>
          <note type="speaker">
            Anf. 186 ANDERS G HÖGMARK (m):
          </note>
          <note>
            Fru talman! Under större delen av 90-talet har det svenska domstolsväsendets
            behov av reformer stötts och blötts. Insikten om behovet av reformer
            har funnits ganska allmänt bland ledande jurister och hos personal
            i domstolsväsendet över huvud taget. Det hade då varit naturligt
            att riksdagen efter år av utredande och diskussioner nu hade haft
            tillfälle att debattera frågan med ett utskottsbetänkande som
            grund som måhända varit mer samlat än det som nu finns på plats.
          </note>
          <note>
            Dessa tankar om behovet av en mer långsiktig politik med riktlinjer
            från regeringen och med en bred uppslutning från riksdagen har
            uttryckts bl.a. i en artikel i dag i Svenska Dagbladet, en av
            våra morgontidningar. Där säger presidenten i Göta hovrätt, f.d.
            generaldirektören för Domstolsverket Bertil Hübinette, följande:
            "Jag föreslår att riksdagen ålägger regeringen att skyndsamt presentera
            ordentligt utvecklade principer för huvuddragen av domstolsorganisationen
            samt tidplan, sätt och budget för dess genomförande. Vidare bör
            regeringen erinras om att domstolarnas verksamhet under reformeringstiden
            måste garanteras genom tilldelning av medel och chefer."
          </note>
          <note>
            Man kan fråga sig: Varför har vi då inte möjligheter i dag att
            få en debatt präglad mer av ett underlag och ett betänkande som
            har sin uppkomst i ett förslag från regeringen med breda principer
            och riktlinjer?
          </note>
          <note>
            Det är en fråga som jag ställer till regeringspartiets och majoritetens
            företrädare. Det har inte saknats, om man får uttrycka det så,
            signaler från de fyra huvudreservanterna och partierna att vi
            var intresserade av en diskussion på bred basis.
          </note>
          <note>
            Redan för några månader sedan när vi behandlade budgeten i höstas
            reserverade vi oss till förmån för att vi ville ha de långsiktiga
            riktlinjerna och principerna.
          </note>
          <note>
            Det kan inte ha varit regeringen främmande att det fanns ett
            intresse av att diskutera breda lösningar till gagn för det framtida
            domstolsväsendet. Det hade skapat en stor och kraftfull legitimitet
            i reformarbetet.
          </note>
          <note>
            Men regeringen har valt en annan linje.
          </note>
          <note>
            Min fråga är följande, och den bör besvaras här.
          </note>
          <note>
            Det tycker jag inte bara för att de fåtaliga här i kammaren -
            statsrådet är inte här, ser jag - ska höra det, utan också för
            att hela Domstolssverige ska höra det.
          </note>
          <note>
            Varför har socialdemokraterna valt konfrontationens linje? Ni
            har valt att helt nonchalera de önskemål som finns från huvudreservanterna
            om riktlinjerna. Ni har valt att nonchalera de önskemål som finns
            ute i domstolsväsendet om att det bör vara riksdagen som fastlägger
            långsiktiga principer och riktlinjer.
          </note>
          <note>
            Ni har valt en annan linje. Ni har suveräniteten att göra det
            så länge ni har majoriteten för det. Men det är önskvärt att ni
            förklarar varför ni har valt det. Det är också viktigt att fråga
            sig: Varför tycker ni - det är ju konsekvensen av ert ställningstagande
            - att riksdagen ska ha en så undanskymd roll i processen? Varför
            tycker ni socialdemokrater - med Ann-Marie Fagerström som talesman
            här - detta? Varför tycker era två bundsförvanter, Vänstern och
            Miljöpartiet, detta?
          </note>
          <note>
            Det har varit viktigare för regeringspartiet att samverka med
            dessa två partier än med de fyra andra, som i sina gemensamma
            reservationer markerar riksdagens roll. Det är en viktig fråga,
            och det är en viktig frågeställning som det finns all anledning
            att få belyst här i dag.
          </note>
          <note>
            Fru talman! Jag är personligen övertygad om att en huvudanledning
            till att reformarbetet ser ut som det gör - diskussionerna om
            reformeringen och de fåtaliga besluten om reformeringen av domstolarnas
            arbete - är det besparingsdirektiv som 1995 års domstolskommitté
            fick. Hade inte det direktivet varit medskickat är jag övertygad
            om att det hade varit mycket lättare att få en konstruktiv dialog
            och ett antal angelägna reformer till stånd.
          </note>
          <note>
            Ansvaret för just dessa besparingsdirektiv ligger helt och hållet
            på den som har skrivit dem, nämligen den socialdemokratiska regeringen.
            Ska man reformera domstolsväsendet - och vi kommer säkert allihop
            att här intyga att det behövs i olika avseenden - är det nödvändigt
            att inse att det också krävs pengar för att klara kompetensförstärkningen,
            kompetenshöjningen och andra saker som är viktiga. Det gäller
            inte minst att kunna få in den nya tekniken i domstolsväsendet.
          </note>
          <note>
            Det är lätt att man diskuterar domstolarna som vilken myndighet
            som helst. Det är viktigt att man i en sådan här debatt markerar
            domstolarnas absoluta särart i Sverige. Domstolarnas särart och
            självständighet tillförsäkrades i den tidigare regeringsformen
            från år 1809 och bekräftades i regeringsformen från år 1974.
          </note>
          <note>
            Därför är det lite motsägelsefullt när regeringen talar om rättsväsendet
            som en helhet och samtidigt pekar på domstolarnas och domarnas
            oberoende och särskilda roll. Om man är en kugge bland alla andra
            har man inte riktigt den särart som det påstås att domstolarna
            har, och ska ha, enligt regeringsformen.
          </note>
          <note>
            Min och Moderaternas uppfattning är alltså att vi saknar de långsiktiga
            riktlinjerna, och den avsaknaden av riktlinjer har vi markerat
            i reservationer till betänkandet.
          </note>
          <note>
            Det är också angeläget att reformarbetet genomförs planmässigt,
            att man inte bara låter reformarbetet rulla på. Det finns de som
            lite skämtsamt, men säkert med ganska mycket allvar, säger att
            när någon lagman går i pension eller när någon lagman av annat
            skäl inte kan fortsätta sin tjänst händer det någonting;
          </note>
          <note>
            då blir det fart på omstruktureringen i den landsändan och det
            länet. Jag tror att det är väldigt olyckligt att ett reformarbete
            präglas av den uppfattningen. Rätt eller fel, men den bilden är
            entydig, inte bara bland ett antal opponenter till Socialdemokraterna
            utan också ute i Domstolssverige och i domstolsväsendet.
          </note>
          <note>
            Flera inlägg bland höga jurister markerar ogillandet av den här
            typen av reformarbete.
          </note>
          <note>
            Det är alltså viktigt att se till att få långsiktighet, en tidsplan.
            Det är inte minst viktigt för personalen inom domstolsväsendet,
            som annars år efter år får leva med osäkerhet om framtiden. Det
            är också viktigt när man sedan fastställer domkretsar, domsagor,
            att de ska regleras i lag.
          </note>
          <note>
            Regeringen har alltså valt en annan linje, och det är möjligt
            för regeringen att göra så, som har sagts tidigare. I och för
            sig, fru talman, finns det ju, med anledning av den skrivelse
            där regeringen berättar vad som har hänt och vad som är på gång,
            möjlighet för riksdagsledamöter och partier att motionera och
            ifrågasätta. Men det är uppenbarligen så - jag återkommer till
            det - att de tre partier som bildar majoritet tycker att riksdagens
            roll ska vara den lite blygsamma, i efterhand bekräftande och
            godkännande, inte det kraftfulla organ som anger riktlinjer för
            framtiden och som regeringen och myndigheten,
          </note>
          <note>
            Domstolsverket, sedan har att rätta sig efter.
          </note>
          <note>
            Varför denna inställning till Sveriges riksdag?
          </note>
          <note>
            Den är obegriplig för mig, för de partier som har reserverat
            sig mot detta synsätt och, vågar jag påstå, ute i domstolsväsendet
            bland höga jurister, bland jurister på mellannivå och bland all
            personal. Förklara gärna! Vi väntar med stort intresse på att
            få veta varför riksdagen ska spela denna undanskymda roll.
          </note>
          <note>
            Det finns en hel del frågor och riktlinjer som är viktiga att
            ta upp i det framtida reformarbetet. I ett antal motioner har
            vi moderater presenterat detta, och jag kan peka på några bitar.
            Domstolsverkets instruktion bör läggas fast i lag och underställas
            riksdagen.
          </note>
          <note>
            Tyngdpunkten i den svenska rättsordningen ska ligga i första
            instans. För att säkerställa kvalitet i dömandet ska vissa mindre
            tingsrätter administrativt knytas till en större samordnad domstol
            i en domkrets. Domstolarna ska ges organisatoriska förutsättningar
            att renodla domarrollen genom beredningsorganisation. De allmänna
            domstolarna, förvaltningsdomstolarna, ska utveckla ett allt närmare
            samarbete med den uttalade målsättningen att de två organisationerna
            på sikt kan slås samman.
          </note>
          <note>
            Domstolsverkets roll antyddes i en av dessa punkter och finns
            också aktualiserad i reservation nr 8. Enkelt uttryckt kan jag
            säga att vi uppfattar att det är nödvändigt att göra en översyn
            av Domstolsverkets ställning och funktion i förhållande till domstolarna.
            Det här tycker vi att regeringen snarast bör utreda.
          </note>
          <note>
            Den nuvarande konstruktionen tycker vi ärligt talat ger regeringen
            via Domstolsverket ett alltför stort inflytande över domstolarna.
            Man kan på olika sätt, inte minst i budgetprocessen, mycket tydligt
            styra i det här reformarbetet, som det kallas, som pågår ute i
            landet.
          </note>
          <note>
            Vi tycker att den modell som finns i Danmark, där servicemyndigheten,
            Domstolsverket, lyder direkt under riksdagen, är mycket intressant.
            Vi tycker alltså att regeringen och en utredning som regeringen
            tillsätter bör ta till sig det och fundera över om det inte också
            i Sverige vore en lämplig konstruktion. Då säkerställs att Domstolsverket,
            eller domstolsstyrelsen, lyder under den högsta lagstiftaren,
            riksdagen, och icke under någon annan. Det markerar rättsväsendets,
            domstolarnas, särart. Domstolsverket och dess gd är inte som vilken
            annan myndighet och gd som helst, utan man intar en särställning
            och har då möjlighet att lyda direkt under riksdagen. Detta önskar
            vi i reservationen.
          </note>
          <note>
            Det är också viktigt att på det sättet skapa ett förtroende mellan
            aktörerna i domstolsväsendet. Bertil
          </note>
          <note>
            Hübinette tar upp just detta i sin artikel, som han har gett
            rubriken "Sätt press på regeringen i domstolskrisen". Bara rubriken
            antyder allvaret i läget. Han säger följande:
          </note>
          <note>
            "Men man bör samtidigt inse, att förtroendet mellan alla aktörer
            inom domstolsväsendet är en nödvändig förutsättning för ett gott
            samfällt resultat.
          </note>
          <note>
            Eftersom tveksamheten inför verkets nya roll i skilda sammanhang
            numera markerats med eftertryck och av framstående företrädare
            för domstolarna, bör man enligt min mening föranstalta om en översyn
            i någon form."
          </note>
          <note>
            Helt uppenbart går vi på samma linje, en hel del höga jurister
            och de reservanter som uttrycker en oro för utvecklingen inom
            Domstolsverket. Det är ingen tvekan om att det arbete som Domstolsverket
            gör, och säkert med förtjänst försöker göra, riskerar att tappa
            sin legitimitet om den förtroendekrisen fördjupas. Det är allvarligt.
          </note>
          <note>
            Fru talman! Jag vill också säga några ord om det reformarbete
            som pågår ute i landet. Varje vecka, eller nästan varje dag, kommer
            oss till handa en lång rad klipp om förändringar ute i Domstolssverige.
            Det pågår ett intensivt arbete ute i de små tingsrätterna, i dialog
            även med de större, med att finna former för att säkerställa och
            utveckla existensen av de nuvarande tingsrätterna i någon form.
            Det finns en stor öppenhet för att resonera i termer av vidgade
            domkretsar och samverkan på olika sätt. Men det finns ändå en
            önskan och en övertygelse om att de som små tingsrätter har en
            framtid. Jag tror att det är viktigt att ta fasta på denna vilja
            att stå i allmänhetens tjänst.
          </note>
          <note>
            Många av oss är ute och reser och träffar företrädare för tingsrätterna.
            Jag var för en tid sedan i Sunne i Värmland och kunde konstatera
            att ett mycket konstruktivt arbete pågick tingsrätterna emellan,
            där all personal på olika sätt var inbegripen. Men man hyser en
            stor oro för att man genom de budgetdirektiv och de budgetbeslut
            som Domstolsverket tar kommer att få svårt att hävda de små tingsrätterna.
            Det är ingen tvekan om att om planerna på att föra över lokalkostnaderna
            på de små tingsrätterna kommer till stånd kommer de små tingsrätterna
            nästan inte att ha någon möjlighet att klara de kostnaderna. Nödvändigheten
            att där finna lösningar betonades, bl.a. av lagmannen i
          </note>
          <note>
            Sunne.
          </note>
          <note>
            Det finns också exempel på att man går över länsgränserna, som
            många gånger uppfattas som heliga. I
          </note>
          <note>
            min hemtrakt Ljungby samarbetar man över länsgränsen med Värnamo
            tingsrätt, för att minska sårbarheten och för att utveckla och
            säkerställa en framtid för tingsrätterna där. Det är ett exempel
            på detta.
          </note>
          <note>
            Vi moderater har sagt att större domkretsar är ett sätt att hantera
            det. Bara det nu inte blir så, fru talman, att det blir ett övergående
            fenomen och att de minsta tingsrätterna ganska snart upptäcker
            att de inte har möjlighet att leva vidare.
          </note>
          <note>
            Låt mig avsluta med ett par synpunkter på en reservation som
            vi från moderat sida inte står bakom och som rör inskrivningsväsendet.
            Jag vill gärna vara personlig och säga att jag själv har tvekat
            hur man ska hantera detta. När vi tog beslutet för några månader
            sedan villkorade ett antal partier detta och sade att endast under
            förutsättning att regeringen lägger fram långsiktiga riktlinjer
            för reformeringen av tingsrätterna, domstolsväsendet, är vi beredda
            att acceptera en nedläggning av inskrivningsverksamheten på varje
            tingsrätt och koncentrera den till sju orter. Nu föll vår reservation,
            och det blev regeringens förslag som segrade, ganska väntat. Beslutet
            blev då att koncentrera all inskrivningsverksamhet till sju orter.
            Några var händelsevis gamla förbandsorter som hade behov av kompensatoriska
            åtgärder, om man får uttrycka det så, fru talman.
          </note>
          <note>
            Det här börjar man nu få en överblick över. Personalen följer
            inte med, bara en bråkdel, några procent, följer med. Arkivfrågorna
            är olösta och skapar stora problem. Det finns anledning att tro
            att det kommer att bli dyrare. Det kommer att skapa problem bland
            personalen. Många av dessa personer är över
          </note>
          <note>
            50. Det kommer att bli stora sociala problem för dem.
          </note>
          <note>
            Jag må säga att det är med stort intresse vi säkert kommer att
            få följa hur en fördyring kommer till stånd, hur servicegraden
            under en ganska lång tid kommer att sjunka. Det är djupt olyckligt.
            Men vi har ändå från moderat sida landat på att inte riva upp
            detta. Det var med stor tvekan vi landade där.
          </note>
          <note>
            I reservation 12 om delgivningsförfarandet påpekar vi ett ständigt
            återkommande ämne, problemet med inställda förhandlingar i våra
            domstolar. Vi menar att man med mer av privata delgivningsalternativ
            och auktoriserade stämningsmän skulle öka effektiviteten och därmed
            minska antalet inställda rättegångar.
          </note>
          <note>
            Avslutningsvis, fru talman, kan man bara konstatera att vi är
            alla överens om vikten och nödvändigheten av reformarbete. Jag
            är alldeles övertygad om att de besparingsdirektiv som Domstolskommittén
            en gång hade har försenat, försvårat och delvis på vissa håll
            omöjliggjort detta. Jag är övertygad om att om man ska kunna reformera
            domstolsväsendet och säkerställa kompetensen måste man se till
            att de duktigaste juristerna söker sig till domarbanan - för det
            är, fru talman, mycket viktigt att människor döms och bedöms i
            domstolarna av skickliga jurister - och inte söker sig till andra
            yrkesbanor. Det är viktigt att göra domarbanan attraktiv i många
            bemärkelser - det handlar inte bara om lönen.
          </note>
          <note>
            Sammantaget gäller också att domstolsväsendet snabbt måste få
            in ytterligare modern IT-teknik. Det gör det också möjligt att
            samverka tingsrätter emellan och skapa förutsättningar för många
            små tingsrätter att leva vidare. Allt detta, fru talman, kräver
            mindre tal om besparingar och mer tal om och framför allt handling
            i form av att nya resurser måste komma till domstolsväsendet.
            Det finns tecken på detta i den treårsplan som är lagd. Jag vet
            ledamöter som aktivt i
          </note>
          <note>
            Domstolsverkets styrelse har drivit upp anslagsäskandenivån.
            Jag tycker att det är glädjande att de har lyckats. Sammantaget
            måste domstolsväsendet med sin karaktär av självständighet också
            från lagstiftaren, riksdagen, tillförsäkras resurser så att man
            får ett domstolsväsende som erbjuder det yppersta av juridisk
            kompetens med långsiktig utveckling.
          </note>
          <note>
            Med detta, fru talman, vill jag markera att jag står bakom alla
            de reservationer som det finns moderata namn på men för tids vinnande,
            som vi brukar uttrycka det i kammaren, yrkar jag bifall bara till
            reservation 1.
          </note>
          <note>
            (forts. 10 §)
          </note>
          <note>
            Ajournering
          </note>
          <note>
            Kammaren beslutade kl. 16.53 på förslag av andre vice talmannen
            att ajournera förhandlingarna till kl. 17.00 då dagens votering
            skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 17.00.
          </note>
          <note>
            8 § Beslut om utskottsbetänkande som slutdebatterats den 7 juni
          </note>
          <note>
            MJU17 Jaktens villkor
          </note>
          <note>
            Mom. 2 (förutsättningar för bildande av viltvårdsområden m.m.)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 2 i motsvarande del (kd)
          </note>
          <note>
            4. res. 3 (mp, fp)
          </note>
          <note>
            Förberedande votering 1:
          </note>
          <note>
            34 för res. 2
          </note>
          <note>
            24 för res. 3
          </note>
          <note>
            226 avstod
          </note>
          <note>
            65 frånvarande
          </note>
          <note>
            Förberedande votering 2:
          </note>
          <note>
            68 för res. 1
          </note>
          <note>
            35 för res. 2
          </note>
          <note>
            181 avstod
          </note>
          <note>
            65 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            158 för utskottet
          </note>
          <note>
            68 för res. 1
          </note>
          <note>
            60 avstod
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 113 s, 32 v, 11 c, 2 fp
          </note>
          <note>
            För res. 1: 68 m
          </note>
          <note>
            Avstod: 35 kd, 1 c, 10 fp, 14 mp
          </note>
          <note>
            Frånvarande: 18 s, 14 m, 11 v, 7 kd, 6 c, 5 fp, 2 mp
          </note>
          <note>
            Mom. 3 (utredning om äganderätten)
          </note>
          <note>
            1. utskottet
          </note>
          <note>
            2. res. 2 i motsvarande del (kd)
          </note>
          <note>
            Votering:
          </note>
          <note>
            252 för utskottet
          </note>
          <note>
            35 för res. 2
          </note>
          <note>
            62 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 113 s, 69 m, 32 v, 12 c, 12 fp, 14 mp
          </note>
          <note>
            För res. 2: 35 kd
          </note>
          <note>
            Frånvarande: 18 s, 13 m, 11 v, 7 kd, 6 c, 5 fp, 2 mp
          </note>
          <note>
            Mom. 5 (krav på tillstånd för avtal om jakträttsupplåtelse)
          </note>
          <note>
            1. utskottet
          </note>
          <note>
            2. res. 4 (fp)
          </note>
          <note>
            Votering:
          </note>
          <note>
            Kammaren biföll utskottets hemställan genom uppresning.
          </note>
          <note>
            Mom. 15 (Svenska Jägareförbundets uppdrag att leda delar av viltvården
            och jakten)
          </note>
          <note>
            1. utskottet
          </note>
          <note>
            2. res. 8 (kd, fp)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 16 (styrningen av det allmänna uppdraget)
          </note>
          <note>
            1. utskottet
          </note>
          <note>
            2. res. 9 (m, c, fp)
          </note>
          <note>
            Votering:
          </note>
          <note>
            194 för utskottet
          </note>
          <note>
            92 för res. 9
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 113 s, 32 v, 34 kd, 1 c, 14 mp
          </note>
          <note>
            För res. 9: 69 m, 11 c, 12 fp
          </note>
          <note>
            Frånvarande: 18 s, 13 m, 11 v, 8 kd, 6 c, 5 fp, 2 mp
          </note>
          <note>
            Mom. 19 (viltforskning)
          </note>
          <note>
            1. utskottet
          </note>
          <note>
            2. res. 12 (c)
          </note>
          <note>
            Votering:
          </note>
          <note>
            275 för utskottet
          </note>
          <note>
            12 för res. 12
          </note>
          <note>
            62 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 113 s, 69 m, 32 v, 35 kd, 12 fp, 14 mp
          </note>
          <note>
            För res. 12: 12 c
          </note>
          <note>
            Frånvarande: 18 s, 13 m, 11 v, 7 kd, 6 c, 5 fp, 2 mp
          </note>
          <note>
            Mom. 20 (användning av medel)
          </note>
          <note>
            1. utskottet
          </note>
          <note>
            2. res. 13 (m, c)
          </note>
          <note>
            Votering:
          </note>
          <note>
            210 för utskottet
          </note>
          <note>
            78 för res. 13
          </note>
          <note>
            61 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 113 s, 4 m, 32 v, 35 kd, 12 fp, 14 mp
          </note>
          <note>
            För res. 13: 66 m, 12 c
          </note>
          <note>
            Frånvarande: 18 s, 12 m, 11 v, 7 kd, 6 c, 5 fp, 2 mp
          </note>
          <note>
            Mom. 21 (länsviltnämnderna)
          </note>
          <note>
            1. utskottet
          </note>
          <note>
            2. res. 14 (m, c, fp)
          </note>
          <note>
            Votering:
          </note>
          <note>
            Kammaren biföll utskottets hemställan genom uppresning.
          </note>
          <note>
            Mom. 28 (jakt på säl)
          </note>
          <note>
            1. utskottet
          </note>
          <note>
            2. res. 16 (v)
          </note>
          <note>
            3. res. 17 (mp)
          </note>
          <note>
            Förberedande votering:
          </note>
          <note>
            34 för res. 16
          </note>
          <note>
            14 för res. 17
          </note>
          <note>
            240 avstod
          </note>
          <note>
            61 frånvarande
          </note>
          <note>
            Kammaren biträdde res. 16.
          </note>
          <note>
            Huvudvotering:
          </note>
          <note>
            240 för utskottet
          </note>
          <note>
            32 för res. 16
          </note>
          <note>
            14 avstod
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 113 s, 69 m, 35 kd, 12 c, 11 fp
          </note>
          <note>
            För res. 16: 32 v
          </note>
          <note>
            Avstod: 14 mp
          </note>
          <note>
            Frånvarande: 18 s, 13 m, 11 v, 7 kd, 6 c, 6 fp, 2 mp
          </note>
          <note>
            Mom. 44 (jakttiden på mindre markområden)
          </note>
          <note>
            1. utskottet
          </note>
          <note>
            2. res. 20 (kd)
          </note>
          <note>
            Votering:
          </note>
          <note>
            252 för utskottet
          </note>
          <note>
            35 för res. 20
          </note>
          <note>
            1 avstod
          </note>
          <note>
            61 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 113 s, 70 m, 32 v, 12 c, 12 fp, 13 mp
          </note>
          <note>
            För res. 20: 35 kd
          </note>
          <note>
            Avstod: 1 mp
          </note>
          <note>
            Frånvarande: 18 s, 12 m, 11 v, 7 kd, 6 c, 5 fp, 2 mp
          </note>
          <note>
            Mom. 48 (decentraliserad rovdjursförvaltning)
          </note>
          <note>
            1. utskottet
          </note>
          <note>
            2. res. 22 (c)
          </note>
          <note>
            Votering:
          </note>
          <note>
            274 för utskottet
          </note>
          <note>
            14 för res. 22
          </note>
          <note>
            61 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 113 s, 70 m, 32 v, 35 kd, 10 fp, 14 mp
          </note>
          <note>
            För res. 22: 12 c, 2 fp
          </note>
          <note>
            Frånvarande: 18 s, 12 m, 11 v, 7 kd, 6 c, 5 fp, 2 mp
          </note>
          <note>
            Mom. 53 (upplåtelsesystem för småviltsjakt ovan odlingsgränsen
            och i renbetesfjällen)
          </note>
          <note>
            1. utskottet
          </note>
          <note>
            2. res. 25 (mp)
          </note>
          <note>
            Votering:
          </note>
          <note>
            273 för utskottet
          </note>
          <note>
            14 för res. 25
          </note>
          <note>
            1 avstod
          </note>
          <note>
            61 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 113 s, 70 m, 32 v, 35 kd, 12 c, 11 fp
          </note>
          <note>
            För res. 25: 14 mp
          </note>
          <note>
            Avstod: 1 fp
          </note>
          <note>
            Frånvarande: 18 s, 12 m, 11 v, 7 kd, 6 c, 5 fp, 2 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            9 § Beslut om utskottsbetänkande som slutdebatterats vid dagens
            sammanträde
          </note>
          <note>
            KU20 Granskning av statsrådens tjänsteutövning och regeringsärendenas
            handläggning
          </note>
          <note>
            Propositioner ställdes först beträffande envar av de frågor som
            berördes i de reservationer som fogats till betänkandet, därefter
            i ett sammanhang på övriga upptagna frågor.
          </note>
          <note>
            Regeringens skyldighet att överlägga med Utrikesnämnden (avsnitt
            1.1)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 1 (m, kd, c, fp)
          </note>
          <note>
            Votering:
          </note>
          <note>
            158 för utskottet
          </note>
          <note>
            129 för res. 1
          </note>
          <note>
            62 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 32 v, 14 mp
          </note>
          <note>
            För res. 1: 70 m, 35 kd, 12 c, 12 fp
          </note>
          <note>
            Frånvarande: 19 s, 12 m, 11 v, 7 kd, 6 c, 5 fp, 2 mp
          </note>
          <note>
            Regeringens utövande av utnämningsmakten och ansvar för chefstillsättningar
            (avsnitt 3.2)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 3 (m)
          </note>
          <note>
            Votering:
          </note>
          <note>
            215 för utskottet
          </note>
          <note>
            70 för i res. 3
          </note>
          <note>
            64 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet: 1 v, 34 kd, 12 c, 12 fp, 14 mp
          </note>
          <note>
            För res. 3: 70 m
          </note>
          <note>
            Frånvarande: 19 s, 12 m, 12 v, 8 kd, 6 c, 5 fp, 2 mp
          </note>
          <note>
            Vissa frågor i samband med Telia-Telenor-affären
          </note>
          <note>
            (avsnitt 5)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 1 (m, kd, c, fp)
          </note>
          <note>
            Votering:
          </note>
          <note>
            158 för utskottet
          </note>
          <note>
            128 för i res. 4
          </note>
          <note>
            63 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet: 113 s, 32 v, 13 mp
          </note>
          <note>
            För res. 4: 69 m, 35 kd, 12 c, 12 fp
          </note>
          <note>
            Frånvarande: 18 s, 13 m, 11 v, 7 kd, 6 c, 5 fp, 3 mp
          </note>
          <note>
            Övriga i betänkandet upptagna frågor
          </note>
          <note>
            Kammaren godkände utskottets anmälan.
          </note>
          <note>
            Utskottets genom fattade beslut godkända anmälan lades till handlingarna.
          </note>
          <note>
            10 § (forts. från 7 §) Det framtida domstolsväsendet (forts.
            JuU22)
          </note>
          <note type="speaker">
            Anf. 187 ROLF ÅBJÖRNSSON (kd):
          </note>
          <note>
            Fru talman! Vi ska nu fortsätta att diskutera regeringens skrivelse
            om det framtida domstolsväsendet.
          </note>
          <note>
            Vi kristdemokrater yrkar bifall till reservation 3 under mom.
            3. Vi står också bakom våra övriga reservationer men för tids
            vinnande yrkar vi bara bifall till reservation 3.
          </note>
          <note>
            Det här med det svenska domstolsväsendet har det möjligen gått
            lite troll i. Det är egentligen märkvärdigt att vi här i kammaren
            diskuterar en så väsentlig del i vårt samhälle och vår rättsordning
            som domstolsväsendet är i form av en skrivelse från regeringen.
          </note>
          <note>
            Domstolarna är något utomordentligt centralt och viktigt, det
            är vi alla överens om. Dess särart och värdet av dess oberoende
            är vi också överens om.
          </note>
          <note>
            På sin tid tillsattes Domstolskommittén för att se över domstolsväsendet.
            Vi vet också att kommittén misslyckades med sitt arbete i den
            meningen att man parlamentariskt inte kunde komma överrens om
            en nedskärning av antalet tingsrätter. Det här hängdes upp lite
            grann på att man hade ett besparingsbeting.
          </note>
          <note>
            Det kunde man liksom inte leva upp till.
          </note>
          <note>
            Men bakom detta låg också en ganska utbredd uppfattning om värdet
            av att behålla i stort sett den domstolsstruktur som vi har. Då
            tänker jag kanske särskilt på de små tingsrätterna. Även den borgerliga
            regeringen gjorde ju på sin tid försök att minska antalet tingsrätter,
            men det gick inte så bra. Och Domstolskommittén lyckades som sagt
            var inte heller.
          </note>
          <note>
            Då skulle man möjligen kunna tänka sig att den här frågan fick
            bero, eller i vart fall att den angreps på något annat sätt. Men
            regeringen har valt en annan väg, en som jag uppfattar det ganska
            udda väg.
          </note>
          <note>
            Först skulle jag bara vilja konstatera att man kan ifrågasätta
            reformbehovet. Låt oss säga att man nu är överens om att vi inte
            ska göra några besparingar på de allmänna tingsrätterna - det
            är ju uttalat nu att det är fråga om kvalitet.
          </note>
          <note>
            Är det då något problem med kvaliteten på de domar som vi får
            från tingsrätterna? Såvitt jag vet, fru talman, så finns det inte
            någon utredning om detta, åtminstone inte någon som har presenterats
            här i kammaren. Tvärtom har jag genom åren tagit del av olika
            genomgångar av dessa ting. De visar inte annat än att tingsrätterna
            håller en ganska hygglig kvalitet.
          </note>
          <note>
            Och många gånger är det så att de mindre tingsrätternas domar
            är bättre än övriga. Min erfarenhet är att det ofta är så att
            ju större domstolen är, desto mer bekymmer har man. Och de största
            bekymren har man i Stockholms tingsrätt. Då tänker jag framför
            allt på långa handläggningstider och över huvud taget en opersonlig,
            byråkratisk och trist handläggningsform, medan de små tingsrätterna
            präglas mer av en stor tillgänglighet, en stor omsorg och ett
            mycket grannlaga angreppssätt på de problem som man har.
          </note>
          <note>
            Man kan alltså fundera över om det verkligen finns något reformbehov.
            Jag ifrågasätter det.
          </note>
          <note>
            Tingsrätten, den lokala domstolen, är navet kring vilket det
            lokala rättslivet rör sig i bygden. Så har det varit i alla tider,
            och jag tror att det är ett omistligt värde att ha det på det
            sättet. Tyvärr har vi under den tid som jag har varit i justitieutskottet,
            under den förra mandatperioden, sett en kontinuerlig centralisering
            av åklagarväsendet, polisen och då indirekt av advokater och även
            kronofogdemyndigheter. Hela rättsväsendet har alltså centraliserats.
            Det är i och för sig ett egendomligt fenomen under den tid då
            Centerpartiet var det parti som stödde regeringen. Men så har
            det i alla fall blivit. Och grundtanken var nu att man på något
            sätt även skulle minska antalet små tingsrätter. Men det blev
            ju stopp där. Så nu har man fått en obalans.
          </note>
          <note>
            Om man ska ha ett levande lokalt rättsliv så måste man ha en
            tingsrätt. Och jag tror att man så att säga kan gå ganska långt
            ned. Men som tumregel borde tingsrätten ha arbete för tre-fem
            ordinarie domare.
          </note>
          <note>
            Vill man då ha ett lokalt rättsliv får man se till att domstolen
            får erforderligt arbete. Det kan man göra genom ändrade domkretsar,
            genom ändrad måltilldelning mellan den allmänna tingsrätten och
            de allmänna förvaltningsdomstolarna och i viss mån faktiskt genom
            ett fungerande rättsliv. Vi får ju inte glömma att rättsväsendet
            är inne i en utomordentlig svacka. Vi har ju inte ett polisväsende
            som fungerar. Åklagarna börjar komma i gång. Det är väl möjligt
            att vi om några år faktiskt får ett fungerande rättsväsende, och
            då behövs domstolarna även på lokal nivå.
          </note>
          <note>
            Jag skulle rent allmänt vilja säga att domstolen ska ha så att
            säga en egen identitet. Den ska vara som en avgränsad institution
            inom sitt område.
          </note>
          <note>
            Vad är det som nu har hänt? Jo, nu har regeringen via Domstolsverket
            börjat med olika projekt och börjat greja och dona ute bland domstolarna.
            Och detta är naturligtvis i mångt och mycket för oss som har varit
            med ett tag ett nästan artfrämmande sätt att närma sig den här
            delen av rättslivet. Och det är ju ingen tvekan om att stämningen
            ute på domstolarna inte är särskilt god, och i viss mån med all
            rätt, tycker jag därför att även om man inte motsätter sig förändringar
            så tycker man att det sätt på vilket man arbetar är djupt otillfredsställande.
          </note>
          <note>
            Egentligen skulle Domstolsverket vara en central serviceorganisation
            för domstolarna. Men det håller på att bli något slags huggmejsel
            som regeringen använder för att stöpa om inom detta område. Jag
            tycker att det är så mycket mer anmärkningsvärt när man har haft
            sådana problem att i vanlig demokratisk ordning förankra sådana
            förändringar.
          </note>
          <note>
            En annan metodik som man använder sig av är att söndra och härska.
            På något sätt hackar man sönder den här frågan, och sedan spiller
            man ut det lite grann från tid till annan här i kammaren, och
            kontinuerligt läggs den ena tingsrätten efter den andra ned utan
            att det så att säga blir något samlat grepp. Det är också utomordentligt
            olyckligt. Tidigare var nästan alla partier mot nedläggning av
            tingsrätter. Någon enstaka kunde man möjligen tänka sig, men i
            princip ville man bevara tingsrätterna. Men på något sätt har
            regeringen nu lyckats med konststycket att få igenom nedläggningar
            av tingsrätter med en hyggligt ökande hastighet.
          </note>
          <note>
            Jag ska också säga något om kvalitet. Man kan naturligtvis tänka
            sig att man tar en domstol med en enda domare. Det är inte så
            lyckat. Det går att ordna ett målflöde. Men man ska naturligtvis
            inte också ta bort inregistrering av bouppteckningar och inskrivningsverksamheten
            som är två väl fungerande verksamheter som man nu river ut. Det
            är också egentligen obegripligt. Jag har aldrig varit med om att
            det har varit något problem med den verksamheten. Vi har alltid
            varit mycket nöjda med domstolarnas sätt att hantera dessa frågor.
            Det har blivit något slags renodlingshysteri, så att man ska riva
            upp det som fungerar mycket bra. Dessutom skänker det en väldig
            tilltro till den hantering som domstolarna där har ägnat sig åt.
            Men det hade också varit bra att bevara ett underlag för rimligt
            lokalt förankrade domstolar.
          </note>
          <note>
            Beträffande Domstolsverkets roll får jag väl inskränka mig till
            att säga att det måste ske någon form av förändring. Man kan inte
            ha det på detta sätt med någon gammal Gustav Vasa-modell, ett
            fogdevälde, inom domstolarna där de far omkring i grupper från
            en central myndighet och rotar i enskilda tingsrätter.
          </note>
          <note>
            Vi måste väl kanske titta på det danska systemet där man har
            institutionaliserat detta under riksdagen. Och det sker på ett
            sådant sätt att domstolens integritet inte är i fara.
          </note>
          <note>
            Ett exempel är att Högsta domstolen förhandlar med Domstolsverket
            om sina anslag. Det är ju egentligen ganska egendomligt att landets
            högsta domstol sitter i en vanlig förhandlingssituation om sin
            ekonomi med regeringen, alltså landets verkställande organ.
          </note>
          <note>
            Det är alltså något konstitutionellt fel. Det har också visat
            sig att Domstolsverket använder anslagstilldelningen som ett sätt
            att dräpa vissa domstolar. Det är lätt att sedan komma och säga
            att domstolen går med på att bli nedlagd, eftersom man inte har
            några resurser och ingen verksamhet är möjlig att upprätthålla.
          </note>
          <note>
            Då är det ju bättre att den blir nedlagd. Men inledningen var
            ju att man inte fick några pengar.
          </note>
          <note>
            För att avgränsa detta något ska jag bara säga att vi har sagt
            av vi skulle ha en lag om domkretsar och en lag om tingsrätter.
          </note>
          <note>
            Det är faktiskt naturligt att de här delarna regleras i lag.
            Vi lagstiftar egentligen om det mesta här. Men att en så central
            historia som landets domstolsindelning inte ligger hos riksdagen
            måste vara fel. Vi är helt överens om detta inom oppositionen.
          </note>
          <note>
            Vi har också synpunkter på det här att allmänna tingsrätter och
            förvaltningsdomstolar på sikt bör läggas ihop. Som ett exempel
            kan jag nämna att Regeringsrätten häromdagen kom med en dom som
            strider mot Högsta domstolens praxis. Vi har två högsta domstolar,
            som alltså dömer olika. Så kan man ju inte ha det.
          </note>
          <note>
            Inskrivning av bouppteckningar jag sagt att vi ska ha kvar. Telefon
            och video har jag pratat om tidigare.
          </note>
          <note>
            Vi tycker nog att man ska vara mycket varlig med att ta in för
            mycket teknik i våra domstolar.
          </note>
          <note>
            Jag kan inte låta bli att säga någonting om delgivning, vårt
            älsklingsämne, som jag tror att vi har avhandlat här ett antal
            gånger varje år. Nu senast kommer jag ihåg att Kia Andreasson
            var uppe och pläderade för saken. Det finns en positiv skrivning
            om detta, men bara i anden. I sak är det ganska märkvärdigt att
            man fortfarande trevar sig fram i betänkandet och inte har sjösatt
            det här med privat stämningsmannadelgivning.
          </note>
          <note>
            Alla nämndemän och vem man än talar med är synnerligen uppbragta
            över alla dessa inställda förhandlingar och det trassel i maskineriet
            som bristande delgivning har inneburit. Därför tycker jag att
            man ska ta sig samman nu och sjösätta detta, så att vi får den
            biten att fungera.
          </note>
          <note>
            Jag ser att min tid är ute och ber att få tacka för mig, fru
            talman.
          </note>
          <note type="speaker">
            Anf. 188 GUNNEL WALLIN (c):
          </note>
          <note>
            Fru talman! Rättsväsendets uppdragsgivare är landets medborgare.
            Vårt krav på domstolsväsendet är att det är organiserat för att
            kunna avgöra ärenden och mål rättsenligt, snabbt och med hög kvalitet
            samt att det är lättillgängligt för uppdragsgivarna, alltså medborgarna.
          </note>
          <note>
            Detta är kärnan i synen på domstolsväsendet, och det perspektivet
            borde vara den primära och yttersta utgångspunkten för alla reformer
            av domstolsorganisationen. Detta borde ha fått större genomslag
            i argumenteringen i handlingsplanen.
          </note>
          <note>
            Detta medborgarperspektiv är enligt Centerpartiet av helt avgörande
            betydelse för att man ska kunna slå vakt om närheten och tillgängligheten
            till hela rättsväsendet, inklusive domstolarna.
          </note>
          <note>
            Tingsrätternas lokala förankring har århundradenas hävd och en
            stor betydelse för rättskipningens anseende och genomslagskraft
            bland medborgarna.
          </note>
          <note>
            Lokalt förankrat dömande är av betydande värde för rättskipningen,
            inte minst med hänsyn till den personoch ortkännedom som sådana
            domstolar besitter. I ett mer centraliserat domstolsväsende riskerar
            man att äventyra detta vitala inslag i vår rättskipning.
          </note>
          <note>
            Den handlingsplan som föreligger speglar inte helhetstänkandet
            utan förespråkar tyvärr nedläggning av ett antal tingsrätter runtom
            i landet. Det är Socialdemokraterna som med Vänsterns och Miljöpartiets
            hjälp står bakom detta. Jag uppehåller mig särskilt vid
          </note>
          <note>
            Miljöpartiet, som i en partimotion tidigare har sagt sig värna
            om lokal och folklig förankring. Jag är verkligen förvånad.
          </note>
          <note>
            Domstolarnas unika ställning i jämförelse med andra samhällsorgan
            uttrycks i regeringsformen och bekräftas i Europakonventionen
            om de mänskliga rättigheterna och de grundläggande friheterna,
            liksom i FN:s stadga om de mänskliga rättigheterna. Domstolarna
            är medborgarnas yttersta garanter för rättssäkerhet och rättstrygghet.
            Oberoende och oavhängiga domstolar är en fundamental princip i
            en demokratisk rättsstat.
          </note>
          <note>
            Det är därför angeläget att det pågående förändringsarbetet inom
            domstolsväsendet och det sätt på vilket det bedrivs av Domstolsverket
            inte på något sätt urholkar domstolarnas oberoende och oavhängiga
            ställning.
          </note>
          <note>
            Domstolarnas ställning har aldrig varit svagare än i dag. Det
            kunde vi läsa i dagens press, och det ligger mycket i det. Regeringen
            säger att man vill ha ett starkt, oberoende svenskt domstolsväsende.
            Det måste man dock ifrågasätta, och därför håller jag med om att
            det verkligen behövs en översyn.
          </note>
          <note>
            I den här viktiga frågan om vårt domstolsväsende kommer det en
            skrivelse till riksdagen med information. Det kommer inte någon
            proposition med ställningstagande till varje enskild tingsrätt.
            Jag noterar också att om det här verkligen hade varit en viktig
            fråga för regeringen så hade vi kunnat se justitieministern här
            i denna viktiga debatt.
          </note>
          <note>
            Den fortsatta utvecklingen och förändringsarbetet måste emellertid
            byggas underifrån. Man får använda sig av de domstolsanställdas
            kunskaper, erfarenheter och engagemang snarare än att driva på
            uppifrån. De domstolsanställda måste i större utsträckning än
            vad som nu är fallet få inflytande över och känna delaktighet
            i förändringsprocessen.
          </note>
          <note>
            Centerpartiet instämmer i att domstolsväsendet behöver både reformeras
            och moderniseras. Samhällets komplexitet ökar hela tiden, samtidigt
            som flera av de yttre faktorerna som påverkar domstolsväsendet
            förändras i allt snabbare takt. Att domstolsväsendet fungerar
            i en föränderlig värld är emellertid inte någon nyhet. Det nya
            är den dramatiska ökningen av förändringstakten.
          </note>
          <note>
            Den säkerligen viktigaste orsaken till denna dramatiska ökning
            av förändringstakten i samhällslivet är genombrottet för informationstekniken.
            Jag anser att informationstekniken gör det möjligt att bibehålla
            ett decentraliserat domstolsväsende, eftersom den erbjuder avancerade
            arbetsredskap för att kunna följa med i rättsutvecklingen och
            ha en bred och effektiv samverkan i hela vårt rättsväsende.
          </note>
          <note>
            Centerpartiet är berett att ta sitt ansvar för en modernisering
            av domstolsväsendet. Men förändringarna måste ta fasta på det
            goda i dagens domstolsorganisation och därmed utgå från ett decentraliserat
            rättsväsende.
          </note>
          <note>
            Domstolsorganisationen måste få en bred politisk förankring,
            och varje förändring av domstolsorganisationen ska föregås av
            ett riksdagsbeslut, precis som vi sagt här tidigare i debatten.
            Denna ordning bör komma uttryck i lagtext.
          </note>
          <note>
            Det är alltså otillräckligt och långt ifrån tillfredsställande
            att regeringen fortlöpande informerar riksdagen om pågående och
            planerade reformer. Riksdagen måste kunna påverka och ha inflytande
            över reformarbetet. Inte minst måste riksdagen kunna stå till
            svars inför sina uppdragsgivare, det svenska folket. Intill dess
            att riksdagen har återtagit rätten att besluta om sådana förändringar,
            bör det inte vara möjligt för regeringen att lägga ned någon tingsrätt.
          </note>
          <note>
            Hur påtagliga eller omfattande konsekvenserna av omvärldsförändringarna
            och de krav som dessa genererat gentemot domstolsväsendet är,
            t.ex. vad gäller kraven på specialisering och kompetensutveckling,
            kan man ju diskutera. Sedan en lång tid tillbaka har målen i domstolarna
            blivit långt mer komplicerade och tunga att handlägga. Den ökade
            internationaliseringen och antalet mål med EG-rättslig anknytning
            har dock hittills inte satt några tydliga spår i målen eller tillflödet
            av mål. I det längre perspektivet finns det ändå goda grunder
            för att anta att den situationen kommer att förändra arbetet i
            domstolarna.
          </note>
          <note>
            Det är viktigt att domstolsorganisationen då håller en hög beredskap
            och står väl rustad för en sådan utveckling. För att domarbanan
            ska ha attraktionskraft och underlätta rekrytering är det dessutom
            angeläget att möjligheter till specialisering kan erbjudas. Men
            man kan inte sätta likhetstecken mellan specialisering och centralisering.
          </note>
          <note>
            Påståendet att det skulle vara svårt för de små tingsrätterna
            att tillgodose allmänhetens krav på service saknar förankring
            i verkligheten. Regeringen utgår, utan att ha några belägg för
            sin åsikt, på förhand från att större domstolar ger bättre förutsättningar
            för en förbättrad verksamhet i domstolarna.
          </note>
          <note>
            Handläggningen kan förbättras vad gäller kvalitet, och servicegraden
            kan öka. Dessutom kan domstolens service till allmänheten förbättras
            liksom säkerheten.
          </note>
          <note>
            Så framhölls det i skrivelsen.
          </note>
          <note>
            Vi hörde ju nyss tidigare talare säga: ju större domstol desto
            större bekymmer.
          </note>
          <note>
            Jag vill instämma i att det är iögonfallande att frågan om vilken
            storlek den mest effektiva domstolen bör ha liksom nackdelar med
            stora samorganiserade domstolsorganisationer inte har diskuterats
            på något sätt i denna handlingsplan.
          </note>
          <note>
            Det hade varit värdefullt med en analys av de svårigheter, inte
            minst utifrån medborgarperspektivet, som en stor samlokaliserad
            domstol brottas med. Det är svårt att inse att kvaliteten i den
            dömande verksamheten skulle förbättras endast av det skälet att
            fler domstolsanställda vistas i samma tingshus, om det nu är det
            som avses.
          </note>
          <note>
            Centerpartiet ser med oro på de sparkrav som domstolarna har
            varit utsatta för. Vi har befarat att sparkravet kommer att gå
            ut över de mindre tingsrätterna och leda till en centraliserad
            tingsrättsorganisation.
          </note>
          <note>
            Den pågående utvecklingen i dagens domstolsväsende och regeringens
            skrivelse förstärker tyvärr våra farhågor att den utveckling och
            förnyelse av domstolsväsendet som är nödvändig och påkallad går
            i en ensidigt centraliserad riktning. Den sker på bekostnad av
            en decentraliserad domstolsorganisation. Detta ser vi från Centerpartiet
            som mycket olyckligt.
          </note>
          <note>
            Centerpartiet anser att de mindre tingsrätterna ger närhet, tillgänglighet
            och korta handläggningstider.
          </note>
          <note>
            Det finns person- och lokalkännedom. Det är ett lokalt dömande.
            Allt detta motverkar anonymitet och ger offentlighetsprincipen
            ett konkret innehåll.
          </note>
          <note>
            Jag har flera gånger i tankarna jämfört domstolsorganisationen
            med centraliseringen i sjukvården. Jag tycker att man kan dra
            lärdom av det som händer.
          </note>
          <note>
            Vi har tidigare diskuterat centralisering inom åklagarväsendet.
            Riksåklagarens rådgivande nämnd var på besök i åklagarkammaren
            i Helsingborg förra veckan. Där hade man planer på att dela åklagarkammaren.
          </note>
          <note>
            Jag tycker att vi bör vara försiktiga med centraliseringen och
            de stora enheterna och verkligen analysera innan man tar sådana
            steg.
          </note>
          <note>
            Tidigare i debatten om inskrivningsmyndigheten krävde vi att
            man skulle ta allt på en gång och ha en plan över det hela så
            att vi verkligen kan se hur man på bästa sätt kan arbeta inom
            domstolsorganisationen.
          </note>
          <note>
            När man nu studerar vad som är på gång finner man att det verkligen
            är en stor kompetens som går förlorad. Det har vi inte råd med
            i den situation vi befinner oss. Det är svårt att hitta den kompetensen
            någon annanstans; för att inte tala om den stora kostnadsökning
            det innebär. Det har vi tydligt sett.
          </note>
          <note>
            Denna fråga lyfte också Anders Högmark fram.
          </note>
          <note>
            Samtidigt som resursförstärkningar nu måste komma domstolsväsendet
            till del, för att inte kvaliteten i verksamheten ska äventyras,
            är det viktigt att den påbörjade reformeringen och moderniseringen
            inte avstannar. Att ytterligare ompröva och vid behov förändra
            arbetsformer, organisation och regler är nödvändigt. Det är ett
            ännu oavslutat arbete. Detta gäller inte minst domarutbildningen.
          </note>
          <note>
            Centerpartiet är positivt till att domstolsväsendet anammar teknikutvecklingen
            och de möjligheter denna medför, men vill i sammanhanget betona
            nödvändigheten av en helhetssyn på rättsväsendets teknikanvändning.
          </note>
          <note>
            Det är angeläget att rättsväsendets olika aktörer -
          </note>
          <note>
            domstolarna, polisen, åklagarna, advokaterna etc. -
          </note>
          <note>
            på ett effektivt och säkert sätt kan utnyttja tekniken.
          </note>
          <note>
            De moderna tekniska hjälpmedlen inom rättsväsendet måste kunna
            samordnas för att effektivt kunna utnyttjas.
          </note>
          <note>
            Det är angeläget att de enskilda domstolarna har möjlighet att
            efter sina lokala förutsättningar utforma sin beredningsorganisation.
            Behoven av en beredningsorganisation varierar bl.a. beroende på
            domstolarnas storlek och läge.
          </note>
          <note>
            Centerpartiet är positivt till en renodlad domarroll och därför
            positivt till att regeringen avser att föra över sjöfartsregistret
            och inskrivningar om företagshypotek till andra myndigheter. Likaså
            ställer vi oss positiva till att domstolarna i högre utsträckning
            rekryterar specialister i bl.a. administrativa frågor och på IT-området
            från andra personalkategorier än den traditionella domstolspersonalen.
            Det har vi sett tydliga exempel på i de andra organen inom rättsväsendet.
          </note>
          <note>
            En ökad rörlighet och yrkesväxling inom rättsväsendet är av stort
            värde enligt vår mening. Att öppna domarbanan för andra yrken
            inom rättsväsendet är därför mycket angeläget. Rättsväsendet berikas
            av att erfarenheter från olika myndigheter utväxlas och korsbefruktas.
          </note>
          <note>
            Jag vill nämna notarietjänstgöringen. Vi har även tidigare menat
            att det är angeläget att uppdra åt Domstolsverket att göra en
            översyn av antagningen till notarietjänstgöringen och sambanden
            med juristutbildningen. I dag antas 30 % av studenterna till notarietjänstgöring.
            Urvalskriterierna hänför sig enbart till studiemeriter. Det har
            skapat en väldig betygshets och en dålig arbetsmiljö.
          </note>
          <note>
            Högskoleverket har kommit med en rapport som också kräver den
            här översynen. Det har kommit så långt att det antagligen kommer
            att anammas. För min och Centerpartiets del är det viktigaste
            att det händer något på det här området och att man kommer åt
            åtgärden. Jag har inget emot prestigeförlusten.
          </note>
          <note>
            Till sist vill jag nämna nämndemannaväsendet.
          </note>
          <note>
            Jag välkomnar att det ska skapas en utredning när det gäller
            nämndemännens situation. Det är en otroligt viktig demokratisk
            del av den dömande verksamheten, men den måste fungera på ett
            bättre sätt. Jag välkomnar verkligen den utredningen.
          </note>
          <note>
            Fru talman! Jag står bakom alla Centerpartiets reservationer,
            men för tids vinnande yrkar jag endast bifall till reservation
            2, om lokal förankring. Tack.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslutade kl. 18.00 på förslag av tredje vice talmannen
            att ajournera förhandlingarna till kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            10 § (forts.) Det framtida domstolsväsendet
          </note>
          <note>
            (forts. JuU22)
          </note>
          <note type="speaker">
            Anf. 189 ROLF ÅBJÖRNSSON (kd) replik:
          </note>
          <note>
            Herr talman! Jag skulle vilja höra en sak. Gunnel
          </note>
          <note>
            Wallin har talat länge, vackert och övertygande om värdet av
            ett lokalt rättsliv och de små tingsrätterna.
          </note>
          <note>
            Jag undrar varför inte Centerpartiet då biträder vår reservation
            om att bevara inskrivningsväsendet med avseende på fastigheter
            och bouppteckningsverksamhet vid tingsrätterna.
          </note>
          <note type="speaker">
            Anf. 190 GUNNEL WALLIN (c) replik:
          </note>
          <note>
            Herr talman! Vid den debatten, när det ärendet var upp i kammaren,
            reserverade vi oss i frågan. Eftersom detta är ett fattat beslut
            får man enligt demokratiska former finna sig i det. Det är läget.
          </note>
          <note type="speaker">
            Anf. 191 ROLF ÅBJÖRNSSON (kd) replik:
          </note>
          <note>
            Herr talman! Det ligger mycket i det, men å andra sidan kan vi
            konstatera att detta på intet sätt har verkställts. Det ligger
            lite på framtiden. Möjligheten finns fortfarande att riva upp
            beslutet. I den meningen skulle väl inte demokratin störas av
            att vi markerade att man skulle tänka om i den här delen.
          </note>
          <note type="speaker">
            Anf. 192 GUNNEL WALLIN (c) replik:
          </note>
          <note>
            Herr talman! Jag kan förstå resonemanget. Jag har noga följt
            detta, och det var därför jag också kunde säga att det är en otroligt
            stor kompetensförlust när denna personal inte följer med. Vi har
            också kunnat se i äskandena vilka stora kostnader detta medför.
            Det är inte omöjligt att vi kommer tillbaka utifrån det läget,
            men i nuläget har jag inte den ståndpunkten.
          </note>
          <note type="speaker">
            Anf. 193 SIW PERSSON (fp):
          </note>
          <note>
            Herr talman! För att upprätthålla lagen finns bara en säker metod,
            och det är fria och självständiga domstolar. Regeringen påpekar
            i sin skrivelse att det är utmärkande för en demokratisk rättsstat
            att den dömande makten utövas under lagarna. Den ordningen förutsätter
            oberoende och oavhängiga domstolar.
          </note>
          <note>
            Den nu gällande regeringsformen från 1974 slår fast att:
          </note>
          <note>
            "Den offentliga makten utövas under lagarna."
          </note>
          <note>
            Således ska all offentlig makt, och inte bara den dömande, utövas
            under lagarna. Såväl riksdag som regering är alltså bundna av
            lagarna. Det är framför allt detta faktum som kräver både oberoende
            och oavhängiga domstolar.
          </note>
          <note>
            Sverige har knutits allt närmare den europeiska rättstraditionen
            i och med att vi har trätt in i EU, och i och med att vi också
            har gått med i Europakonventionen om skydd för de mänskliga rättigheterna
            och de grundläggande friheterna i svensk lag.
          </note>
          <note>
            I artikel 6 i Europakonventionen om skyddet för de mänskliga
            rättigheterna och de grundläggande friheterna slås det fast att
            var och en är berättigad till en rättvis och offentlig förhandling.
            Det ska ske inom skälig tid, och det ska vara inför en oavhängig
            och opartisk domstol som upprättas genom lag.
          </note>
          <note>
            De svenska domstolarnas oberoende och oavhängighet skyddas alltså
            av både svenska och europeiska rättsregler. Detta gör att man
            bör ha en viss försiktighet vid allt fattande av beslut som rör
            domstolar, inte minst när det gäller de förändringar som är aktuella
            just nu.
          </note>
          <note>
            Domstolarnas ställning i vårt samhälle har en stark konstitutionell
            prägel. Samtidigt som regeringen i sin skrivelse betonar domstolarnas
            speciella roll i samhället så menar man att rättsväsendet ska
            fungera som en helhet där samverkan och sambanden mellan myndigheterna
            måste poängteras.
          </note>
          <note>
            Regeringen skriver vidare att samverkan mellan rättsväsendets
            olika verksamhetsgrenar ska fördjupas och utvecklas.
          </note>
          <note>
            Regeringen åberopar här motstridiga principer beroende på vilka
            åtgärder den just för tillfället vill driva igenom. Man kan inte
            både behandla rättsväsendet som en helhet och samtidigt hävda
            domstolarnas och domarnas oberoende och särskilda roll i samhället.
          </note>
          <note>
            Vi i Folkpartiet välkomnar det reformarbete som pågår inom domstolsväsendet.
            En reformering av domstolsväsendet är nödvändig för att kunna
            möta den nya tiden med nya krav även på domstolarna.
          </note>
          <note>
            Men det olyckliga är att dessa förändringar nu genomförs utan
            att vi i riksdagen får vara med.
          </note>
          <note>
            Domstolarna ska upprätthålla lagen i Sverige. Det borde därför
            vara självklart att domstolarna inte kan läggas ned eller slås
            samman utan att riksdagen, dvs.
          </note>
          <note>
            den lagstiftande församlingen, deltagit i beslutet.
          </note>
          <note>
            Domstolarnas särställning i regeringsformen kräver att förändringar
            genomförs, som det står, varsamt och med beaktande av behovet
            av stabilitet över tiden. För att inte rubba allmänhetens förtroende
            för vare sig enskilda domstolar eller för domstolsväsendet i dess
            helhet krävs det att reformeringen sker med hög grad av konsekvens
            och principbundenhet, där de självständiga domstolarna under överskådlig
            tid på ett rättssäkert sätt kan skipa rätt och slita tvister.
          </note>
          <note>
            Mot denna bakgrund är det särskilt olyckligt att regeringen nu
            genomdriver omfattande förändringar utan att först tydligt redovisa
            de principer som ska ligga till grund för de åtgärder som man
            föreslagit.
          </note>
          <note>
            Domstolar läggs ned och domkretsar slås ihop så fort tillfälle
            ges. Det pågående reformarbetet lider en uppenbar brist på likformighet
            och förutsägbarhet.
          </note>
          <note>
            Tillfälligheter, såsom att lagmän går i pension eller avlider,
            styr vilka projekt som kommer i gång.
          </note>
          <note>
            Samordning och kontroll saknas och kortsiktiga överväganden styr.
          </note>
          <note>
            Att fortsätta att driva förändringsarbete på det sätt som nu
            sker är inte hållbart i ett längre perspektiv, och kan knappast
            leda fram till en över tiden varaktig domstolsorganisation.
          </note>
          <note>
            Det är svårt för både allmänheten och domstolspersonalen att
            veta hur regeringen och Domstolsverket kommer att göra nästa gång,
            och vilken typ av förändring som är att vänta just vid deras domstol.
          </note>
          <note>
            Frånvaron av en samhällsekonomisk konsekvensanalys gör att de
            misstag som begicks t.ex.
          </note>
          <note>
            när inskrivningsmyndigheten omorganiserades kan återupprepas.
          </note>
          <note>
            Det är svårt att nå en långsiktig lösning utan att först låta
            riksdagen besluta om vilka riktlinjer och principer som bör ligga
            till grund för en så omfattande reformering av domstolsväsendet
            som regeringen skisserar i skrivelsen.
          </note>
          <note>
            Vi i Folkpartiet vill erinra om att den pågående processen utgör
            ett avsteg från den ordning som användes vid den förra stora reformeringen
            av domstolarna som ägde rum 1973. Då inhämtade regeringen riksdagens
            godkännande av de riktlinjer och principer den avsåg att använda
            sig av. Justitieutskottet uttalade efter att ha godkänt regeringens
            riktlinjer att:
          </note>
          <note>
            Om ändring i ovan angivna riktlinjer framdeles finnes motiverade
            bör frågan härom underställas riksdagens prövning.
          </note>
          <note>
            Mot bakgrund av vad som ovan anförts bör regeringen inte gå förbi
            riksdagen i den här viktiga frågan.
          </note>
          <note>
            Därför begär vi i Folkpartiet att regeringen snarast inhämtar
            riksdagens godkännande för vilka principer som ska ligga till
            grund för den framtida domstolsorganisationen. Riksdagen kan därefter
            uppdra åt regeringen att genomföra en reformering av domstolsväsendet
            efter dessa principer.
          </note>
          <note>
            I konsekvens med detta bör regeringen inte genomföra några av
            de förändringar som läggs fram i skrivelsen innan riksdagen gett
            sitt godkännande för de riktlinjer som regeringen vill lägga till
            grund för domstolsväsendets framtida organisation.
          </note>
          <note>
            Folkpartiet anser också att en del av det dömande som i dag sker
            i länsrätterna ska kunna flyttas över till tingsrätterna. På det
            sättet skulle de mindre tingsrätterna få ett större målunderlag.
            Det är någonting, som i enlighet med huvuddragen i regeringens
            skrivelse, också skulle kunna leda till en specialisering. Totalt
            sett skulle en sådan ordning kunna innebära att fler domstolar
            kan bevaras, vilket också skulle gagna den lokala förankringen
            i rättskipningen.
          </note>
          <note>
            På längre sikt anser vi i Folkpartiet att de båda domstolsslagen
            ska slås ihop. Vi anser att en sådan ordning skulle medverka till
            att domstolsväsendet uppfattas mer enhetligt. Vi menar att regeringen
            också bör beakta detta inom ramen för det fortsatta reformarbetet.
          </note>
          <note>
            Herr talman! Så vill jag säga några ord om den centrala domstolsadministrationen.
            Vi i Folkpartiet anser att den centrala domstolsadministrationen
            inte bör utformas på ett sådant sätt att den riskerar att äventyra
            intresset av ett oberoende domstolsväsende.
          </note>
          <note>
            Den nuvarande konstruktionen ger regeringen ett starkt grepp
            om domstolsorganisationen, bl.a. genom att regeringen utser generaldirektören
            och att man tidsbegränsar förordnandet. Dessutom kan Domstolsverket
            genom fördelningen av domstolsväsendets anslag styra reformarbetet.
          </note>
          <note>
            Vi i Folkpartiet anser att det verkligen finns skäl att överväga
            en annan ordning. Domstolarnas självständighet skulle kunna garanteras
            med ett självständigt serviceorgan. I t.ex. Danmark finns det
            en myndighet som ligger under riksdagen och vars verksamhet regleras
            i lag.
          </note>
          <note>
            Vi i Folkpartiet vill peka på att det presenterade förändringsarbetet
            visar att Domstolsverkets nuvarande ställning inte är acceptabel.
            Den roll som Domstolsverket har i det aktuella reformarbetet framstår
            som mindre väl förenlig med den grundläggande uppgiften för verket,
            nämligen att vara en servicemyndighet. Det verkar som om en inte
            oväsentlig del av verkets resurser används för att ta fram underlag
            för en reformering av domstolsväsendet.
          </note>
          <note>
            Även om detta är en angelägen uppgift, är det inte en uppgift
            för Domstolsverket. Tilltron till de slutsatser som presenteras
            hade varit större om man anlitat utomstående för att ta fram det
            här underlaget. Därför anser vi i Folkpartiet att regeringen bör
            få i uppdrag att utreda frågan om Domstolsverkets ställning och
            funktion i förhållande till domstolarna.
          </note>
          <note>
            Herr talman! Folkpartiet står bakom reservationerna 1, 3, 4 och
            8. Men för tids vinnande yrkar jag bifall bara till reservation
            8.
          </note>
          <note type="speaker">
            Anf. 194 KIA ANDREASSON (mp):
          </note>
          <note>
            Herr talman! I skrivelsen redovisar regeringen planerade förändringar
            av tingsrättsorganisationen.
          </note>
          <note>
            Men man säger också att regeringen hädanefter även ska återkomma
            till riksdagen om hur förändringsarbetet utvecklas.
          </note>
          <note>
            Efter att själv som ledamot ha deltagit i 1995 års domstolskommitté
            har jag kunnat tränga in i problematiken som gäller förändringspotentialen
            inom domstolarna i första instans. De direktiv som kommittén fick
            kunde inte omsättas i praktiken. Det är kanske svårt för justitieutskottets
            ledamöter att förstå de här turerna. Men efter att ha deltagit
            i det här arbetet tycker jag ändå att regeringens förhållningssätt
            är det bästa.
          </note>
          <note>
            Med mitt arbete som utgångspunkt skulle jag vilja säga att det
            inte går att lägga en mall för hur tingsrätterna ska utvecklas
            i hela landet. Sverige ser så hemskt olika ut geografiskt och
            befolkningsmässigt.
          </note>
          <note>
            Jag tycker att jag hör detta också i den samstämmiga kritiken
            från oppositionen. Jag tycker alltså att förhållningssättet är
            bra.
          </note>
          <note>
            Man säger att förändringar är nödvändiga. Det är ett genomgående
            tema. Men sedan tycker jag att det är väldigt otydligt. Vilka
            förändringar är det man vill ha? Det var ännu mer otydligt i Domstolskommittén
            där alla partier hade var sin representant. Det oppositionen nu
            efterfrågar gjordes där. Diskussionen fördes och förslagen till
            förändringar framställdes. Men det hände ingenting.
          </note>
          <note>
            Visserligen kunde man väl enas någorlunda om att de allmänna
            domstolarna och förvaltningsdomstolarna skulle kunna närma sig
            varandra, och det har ju framförts här i dag också. Jag tycker
            att regeringen har sagt det också i skrivelsen. Man börjar med
            administrativt samarbete och tänker gå längre, men det är inte
            så lätt att slå ihop dem plötsligt. Det visade sig i
          </note>
          <note>
            Domstolskommitténs arbete att man över huvud taget inte kan göra
            snabba förändringar. De här olika rätterna i första instans är
            så pass olika att man får gå varsamt fram. På lång sikt finns
            det möjligheter, men det är inte så enkelt att slå ihop dessa
            domstolar i dag.
          </note>
          <note>
            Vi har ju uppvaktats i utskottet av företrädare för förvaltningsdomstolens
            jurister som säger att det inte går att göra så i dagsläget. Vi
            har diskuterat det här problemet förut.
          </note>
          <note>
            Sedan säger man att det finns en avsaknad av riktlinjer och att
            vi inte har diskuterat detta. Men jag säger att det har diskuterats
            i Domstolskommittén. Vi diskuterade i flera år. Det var ingen
            som kunde se att man skulle kunna lägga ned så många tingsrätter
            som var föreslaget. Men att inte göra någonting och inte föra
            samman till större enheter över huvud taget hade vi också olika
            synpunkter på.
          </note>
          <note>
            Jag tycker att Rolf Åbjörnsson är lite vag i sin åsikt om detta.
            Först säger han att små tingsrätter är bra och har argument för
            det. I en annan mening tycker jag mig höra att man inte kan ha
            mindre än tre-fem domare. Vad är små tingsrätter? Vilken är definitionen
            på det?
          </note>
          <note>
            I direktiven till kommittén stod det att domstolsstorleken skulle
            vara åtta-tio domare. Det var ingen som kunde tycka att det var
            bra i hela landet. Men där det går, där avstånden är små, är det
            självklart att man kan slå ihop domstolar och att en domare inte
            är det ideala. Det var nästan ingenting som kom fram som tydde
            på att det var bra med en domare i dag. Det är inte heller fel
            att göra det när lagmannen blir pensionerad. En domare kan ju
            inte sägas upp. Han är oavsättlig. Då är det väl naturligt och
            bra att man väntar tills den domaren pensioneras. Jag tycker att
            det är utmärkt.
          </note>
          <note>
            Sedan har vi detta med lokal förankring. Det är precis det som
            sker. Det är väldigt intressant att se att det som föreslogs i
            en proposition 1969, och som refereras till i betänkandet, faktiskt
            är hållbart än i dag. Då slog man fast att riksdagen skulle godkänna
            riktlinjerna om att domkretsarna inte borde vara mindre än att
            de gav arbetsunderlag för minst tre domare. Det är ett ganska
            bra genomsnitt. Avstånd och kommunikationsmöjligheter skulle beaktas
            i det särskilda fallet. Det är precis det vi kom fram till i kommittén.
            I norra Sverige är avstånden enorma.
          </note>
          <note>
            Eftersom jag är från södra Sverige blev jag väldigt förvånad
            att det kunde vara sådana avstånd. Naturligtvis måste vi göra
            skillnader för befolkningen som bor där.
          </note>
          <note>
            Vidare innebar riktlinjerna att reformen skulle ske successivt
            av hänsyn till uppkomna personal- och lokalproblem. Det tar man
            också hänsyn till i resonemanget i den här skrivelsen. Man ska
            inte lägga en mall ovanifrån och säga att så här ska det vara.
            Det har ju visat sig att det förhållningssättet aldrig blir bra.
            Nu tar man hänsyn och gör det långsamt.
          </note>
          <note>
            Slutligen anfördes i propositionen från 1969 att särskilda utredningar
            skulle göras beträffande de lokala förhållandena och bygdens struktur
            och behov inom de domkretsar som berördes av en förändring.
          </note>
          <note>
            Det är precis det som oppositionen här har efterlyst.
          </note>
          <note>
            Den nuvarande inriktningen på förändringsarbetet och den yttre
            organisationen utgår från regionala skillnader och från att domstolarna
            tillsammans med
          </note>
          <note>
            Domstolsverket ska göra analyser och samråda om hur förändringsarbetet
            ska ske. Så gjordes det inte när närpolisorganisationen skulle
            sättas i sjön. Det kom mer uppifrån. Man sade: Nu gör ni så här!
            Vi vet vad som hände. Det här är ett mycket bättre förhållningssätt.
          </note>
          <note>
            Visserligen är jag väl medveten om att Domstolsverket i vissa
            fall utgör en press på de domstolar som bör förändras. Men, som
            sagt, andra organisationsförändringar har gått till på ett betydligt
            sämre sätt.
          </note>
          <note>
            Vad vill då oppositionen göra annorlunda? Som jag förstår vill
            man tydligen ha en mall, det som jag säger inte fungerar. Allt
            ska också ske samtidigt i stället för successivt.
          </note>
          <note>
            Så en fråga till Centerpartiet. Varför kan tingsrätterna inte
            behållas precis som de är nu? Varför behövs det en förändring?
            Man säger själv att en förändring behövs. Men jag förstår inte
            riktigt hur den ska gå till, mer än just att IT ska användas.
            Men vad hjälper det i det stora hela?
          </note>
          <note>
            Skälen för en förändring anges också. Brotten och målen blir
            mer komplicerade och kräver mer specialisering, alltså större
            enheter där man kan specialisera sig.
          </note>
          <note>
            När det gäller krav på effektivitet och samordning är det klart
            att ekonomin också spelar roll. Man kan ju inte bara låta domstolarna
            vara i fred. Skattebetalarnas pengar måste användas så effektivt
            som möjligt i alla myndigheter och organisationer.
          </note>
          <note>
            Så till utnyttjande av moderna kontorstekniska hjälpmedel och
            inte minst rationellare arbetsfördelning bland personalen. Det
            jag kom fram till när jag arbetade med den här frågan var just
            arbetsfördelningen. Det är ett otroligt ålderdomligt system i
            våra domstolar med utbildningsplatser. Det har jag utvecklat här
            i kammaren flera gånger. Arbetskraften utgörs av människor som
            ska gå domarutbildning och notarier som försvinner efter en kort
            tid. Det kan inte vara effektivt och rationellt.
          </note>
          <note>
            Det är den inre organisationen snarare än den yttre som jag tycker
            är det främsta skälet till att göra en förändring. Det pågår också
            olika modeller för att förändra det inre arbetet som har utvärderats
            men som ändå måste gå vidare. Vi ska hädanefter få en redogörelse
            för hur det arbetet kommer att ske. Det är ju inte heller något
            som man bara kan bestämma teoretiskt på papperet, utan det måste
            prövas praktiskt för att man ska se.
          </note>
          <note>
            Till detta betänkande har jag bara en reservation.
          </note>
          <note>
            Den yrkar jag bifall till, herr talman. Det är reservation 7,
            som gäller notariesystemet.
          </note>
          <note>
            Det har jag här flera gånger pratat om, men tyvärr får jag inte
            med mig majoriteten. Centerpartiet har också uppmärksammat frågan
            om notarier och sett att det inte är bra. Men annars har majoriteten
            sagt: Det är bra som det är. Vi ska ha det så. Vi ska ha fler
            notarier. Det har man uttalat här.
          </note>
          <note>
            Men det visar sig att det inte är bra. Det fungerar inte. Det
            har ju nu Högskoleverket bekräftat. Det är ett gammalmodigt system
            som inte fungerar i dagens samhälle.
          </note>
          <note>
            Jag kan väl upprepa mina argument eftersom jag har en reservation,
            så att man får höra det en gång till.
          </note>
          <note>
            Det är ju det som är det politiska arbetet. Man får gång på gång
            upprepa och långsamt mala samma argument för att till slut kanske
            kunna få en förändring.
          </note>
          <note>
            Endast 30 % av de juridikstuderande får en plats.
          </note>
          <note>
            Många utesluts från vissa yrken. Det är cyniskt när det gäller
            de yrken som notarieutbildningen ursprungligen skulle utgöra ett
            villkor för. Det gäller dem som vill bli domare, åklagare eller
            arbeta inom
          </note>
          <note>
            Kronofogdemyndigheten. Många ungdomar som vill ägna sig åt detta
            kan aldrig göra det därför att de inte får någon notarieplats.
            Det går nämligen enbart på betygen.
          </note>
          <note>
            Den här betygshetsen inom utbildningen är enorm. Det är en långsam
            genomströmning i utbildningen. Många lämnar in blanka skrivningar
            och skjuter på sin utbildning bara därför att de vet att de måste
            ha jättehöga betyg. De blir stressade och får dåliga omständigheter
            under sin studietid - allt detta för notarieutbildningen, eftersom
            det är ett så trångt nålsöga att komma igenom.
          </note>
          <note>
            Dessutom är examensordningen lite konstig. Det står där att en
            utbildning till juris kandidat ska ge sådana kunskaper som behövs
            för att komma i fråga för anställning som domare och för verksamhet
            som advokat. Någon annan möjlig yrkesverksamhet nämns inte. Det
            är också underligt i dagens läge när samhället behöver jurister
            av allehanda slag. För att få dessa anställningar måste man normalt
            genomgå notarietjänstgöring.
          </note>
          <note>
            I stället borde vi informera studenterna om möjligheterna att
            söka sig utanför rättsväsendet. Generellt har utbildningarna slagsida
            mot traditionella juristyrken och vidgar sig långsamt. Det är
            endast i Stockholm och Göteborg som man har uppmärksammat detta.
            Endast på vissa orter erbjuds praktiktjänstgöring kopplat till
            ett examensarbete. Praktiktjänstgöringen leder naturligtvis på
            ett naturligt sätt till kontakter med olika arbetsplatser. Inte
            minst informeras arbetsgivare om den juridikstuderandes kompetens.
          </note>
          <note>
            Miljöpartiet har länge förespråkat att en obligatorisk praktiktid
            ska innefattas i juristutbildningen och att denna praktik också
            ska innefatta domstolarna.
          </note>
          <note>
            Sedan kan man i domstolarna se vilka ungdomar som har fallenhet
            för att gå vidare. Det är ju absolut det bästa.
          </note>
          <note>
            Sedan har jag också åsikter om domarutbildningen. Men jag tar
            inte dem här i dag. I skrivningen från regeringen finns det nämligen
            en öppenhet och det står att man ska se över och ändra, så jag
            hoppas mycket på det.
          </note>
          <note>
            Slutligen, när det gäller juristutbildningen, är den manligt
            dominerad i professorskåren. Den består till
          </note>
          <note>
            80 % av män. Det tar tid att ändra det. Därför blir den också
            präglad av ett visst synsätt som jag tycker skulle ändras.
          </note>
          <note>
            Det som är mest allvarligt är Domstolsverkets synpunkter på utvärderingen.
            Man konstaterar att de problem som aktualiseras genom den genomförda
            utvärderingen av Högskoleverket är kända sedan flera decennier.
            Man tycker att det ska vara på det viset.
          </note>
          <note>
            Därför tycker inte jag och Miljöpartiet, som Högskoleverket föreslår,
            att Domstolsverket ska vara med och samarbeta om att se över notariesystemet.
            Jag tror inte att man kan tillföra något. Man verkar vilja ha
            det som det är. Jag tycker att det är andra som ska ingå i uppdraget
            för en översyn och att uppdraget ska vara så fritt att det även
            skulle kunna gå att föreslå en skrotning av notariesystemet.
          </note>
          <note>
            Jag ordar så mycket om detta därför att det så intimt hänger
            samman med hur beredningsorganisationen i domstolarna ska utformas.
            Alla kan väl instämma i att en renodling av domarrollen är önskvärd.
          </note>
          <note>
            Och då måste det ske en förändring av beredningsorganisationen.
          </note>
          <note>
            Som sagt, försöksverksamhet med olika modeller pågår. Jag blev
            emellertid förvånad när ett försöksprojekt med beredningsjurister
            i Malmö tingsrätt gällande brottmål avbröts efter endast tre månader
            för att det inte gav några vinster. Det skulle ju krävas längre
            tid än så. Och det finns många andra faktorer som förklarar varför
            det inte gav det resultat man trodde.
          </note>
          <note>
            Eksjö och Uppsala tingsrätter har också testat beredningsjurister
            med betydligt bättre resultat. Jag vill ersätta notarierna med
            fast anställda beredningsjurister.
          </note>
          <note>
            Herr talman! Några ytterligare kommentarer till det som har sagts
            här tidigare.
          </note>
          <note>
            Anders G Högmark gick våldsamt fram här. Vi har tyvärr flera
            gånger blivit avbrutna i den här debatten, men han efterlyste
            breda principer och diskussioner. Jag tycker att jag har svarat
            på detta, och jag hoppas att vi är klara med det.
          </note>
          <note>
            Långsiktiga principer och breda lösningar hade vi verkligen tillfälle
            att diskutera i Domstolskommittén, men det fanns inte så många
            idéer i den.
          </note>
          <note>
            Jag blir inte riktigt klok på vad moderaterna egentligen vill,
            men jag har antecknat att ni avslutade hela den här diskussionen
            med att som vanligt konstatera att det behövs mer pengar. Ja visst,
            det behövs i nästan hela rättsväsendet, men man måste också titta
            på andra förslag.
          </note>
          <note>
            Jag tycker inte heller att vi har nonchalerat reservanterna.
            Det som föreslås är väl motiverat. Jag tycker dessutom inte att
            riksdagens roll undervärderas. De principer som förs fram i skrivningen
            kan motiveras.
          </note>
          <note>
            Jag finner summa summarum inte att den kritik som förs fram i
            oppositionens reservationer och diskussioner är riktigt adekvat.
            Jag tycker att regeringen har lyckats bra med ett förändringsarbete
            i den anda som jag har givit uttryck för här.
          </note>
          <note type="speaker">
            Anf. 195 GUNNEL WALLIN (c) replik:
          </note>
          <note>
            Herr talman! Jag skulle vilja ställa några korta frågor. Är Miljöpartiet
            när det gäller vår demokratiskt så viktiga domstolsorganisation
            nöjt med att bli informerat? Vill ni inte få upp besluten beträffande
            varje tingsrätt på riksdagens bord?
          </note>
          <note>
            Kia Andreasson nämner här en mall. Detta är något som inte har
            nämnts tidigare i debatten. Det är väl viktigt att förslagen kommer
            underifrån och att de som kan verksamheten får säga sitt. Så har
            det inte varit, utan man har fått sig påtryckt ett förslag uppifrån.
            Det är kanske endast chefen som har fått vara med. Är det så man
            ska gå till väga? Det finns ett alternativ, nämligen nätverk,
            som man mycket väl skulle kunna använda.
          </note>
          <note>
            Jag skulle också vilja fråga vad som är ett acceptabelt avstånd
            till en tingsrätt. Vad gör man vidare när specialisten slutar?
            Detta var mina frågor.
          </note>
          <note type="speaker">
            Anf. 196 KIA ANDREASSON (mp) replik:
          </note>
          <note>
            Herr talman! Jag tycker att svaret på frågan om ett acceptabelt
            avstånd kan sammanfattas så, att man kan ta sig till och från
            en tingsrätt med allmänna kommunikationer. Det gäller dock inte
            i norra Sverige, eftersom avstånden där är extrema. Där befolkningsunderlaget
            är någorlunda stort tycker jag ändå att den sammanfattningen gäller.
          </note>
          <note>
            Vad avser att förslagen ska komma underifrån vill jag säga att
            det är detta som Domstolsverket, som här får en sådan väldig kritik,
            försöker åstadkomma. Man sätter sig ned och diskuterar olika modeller
            och förslag.
          </note>
          <note>
            Jag vet inte hur det skulle kunna fungera bättre med nätverk.
            Gunnel Wallin får tala om exakt hur det skulle gå till för att
            jag ska kunna jämföra alternativen. Jag kan inte finna en bättre
            modell i detta avseende.
          </note>
          <note>
            Jag vet inte riktigt vilka specialister som skulle försvinna.
            Jag skulle vilja veta vilka de är.
          </note>
          <note type="speaker">
            Anf. 197 GUNNEL WALLIN (c) replik:
          </note>
          <note>
            Herr talman! Jag ska precisera mina frågor. Vad gäller acceptabelt
            avstånd vill jag säga att man kan ta sig fram långa sträckor med
            allmänna kommunikationer. Man kan t.ex. åka från Helsingborg till
            Stockholm med allmänna kommunikationer. Jag ser inte det som ett
            mått.
          </note>
          <note>
            När det gäller nätverk vill jag peka på att man från verksamheten
            i Värmland har föreslagit en samverkan i nätverk där både större
            och mindre tingsrätter ingår och där man kan ha en bred samverkan.
          </note>
          <note>
            Vad beträffar specialister menar Kia Andreasson att det måste
            till större domstolar för att dessa ska kunna anställa specialister.
            Vi har redan i dag specialister, och det fungerar bra, men man
            är ju inte säker på att en specialist som man har sitter kvar
            på samma ställe hela tiden. Kanske flyttar vederbörande till ett
            annat område, och då har man ändå inte något specialiserat kunnande.
          </note>
          <note>
            Man har i dag kunnat klara tillgången till specialister med användande
            av tekniska möjligheter. På det sättet kan man få ett utbyte ändå.
            Det är alltså inte ett skäl till att inrätta större domstolar.
          </note>
          <note type="speaker">
            Anf. 198 KIA ANDREASSON (mp) replik:
          </note>
          <note>
            Herr talman! Om domstolen har endast en eller två domare, blir
            den mer sårbar om en domare söker sig bort eller blir sjuk. Att
            i dag vara generalist är svårt. Det är mycket mer komplicerat
            än tidigare.
          </note>
          <note>
            Visst kan man upprätta nätverk av den modell som Gunnel beskriver,
            men jag tror säkert att de aktuella domstolarna också kan diskutera
            med Domstolsverket och nå resultat på den vägen. Jag är helt övertygad
            om att man är öppen för förslag som då eventuellt kommer fram.
          </note>
          <note type="speaker">
            Anf. 199 ANDERS G HÖGMARK (m) replik:
          </note>
          <note>
            Herr talman! Jag har lite svårt att förstå att jag gick våldsamt
            fram, som Kia Andreasson uttryckte det. Att argumenten var skarpa
            kan jag inse, men i övrigt tyckte jag att tonfallet var tämligen
            moderat.
          </note>
          <note>
            Det är ganska roligt att lyssna på Kia Andreasson i hennes egenskap
            av - låt mig uttrycka mig så -
          </note>
          <note>
            ärrad ledamot av Domstolskommittén. Hon säger att det var så
            svårt där, och det var så mycket komplikationer. Det tror jag
            säkert. Det är svårt för oss övriga i justitieutskottet att förstå
            detta - ungefär så föll orden. Slutsatsen av detta blir att det
            liksom inte är någon idé att jobba med parlamentariska utredningar.
          </note>
          <note>
            En ganska rimlig förklaring till att man inte kom någon vart
            i den här utredningen är att man med omöjliga direktiv näppeligen
            får några politiska lösningar. Man får då inga politiskt hållbara
            majoriteter.
          </note>
          <note>
            Trots att det gavs tilläggsdirektiv lyckades man ju inte. Man
            tvangs skicka en skrivelse till regeringen där man sade: Gånge
            denna kalk ifrån oss!
          </note>
          <note>
            Ordföranden fick samla ihop resterna, som bestod av ganska många
            hundra sidor, och överlämna dem till Domstolsverket och regeringen.
            Något tänkvärt gods hade man ju ändå producerat. Det måste man
            ge en så ärrad kämpe som Kia Andreasson en eloge för, för också
            hon var väl med i kommitténs arbete.
          </note>
          <note>
            Slutsatsen av allt detta blir att eftersom man inte klarar detta
            på parlamentarisk väg, med parlamentariker som har olika uppfattningar,
            låt hellre någon stark kraft - regeringen eller regeringen tillsammans
            med något verk eller någon myndighet - jobba med detta.
          </note>
          <note>
            Jag återkommer då till den fråga som jag ställde i mitt inledningsanförande:
            Vilken syn på riksdagens roll avspeglar detta när det gäller reformeringen
            av domstolsväsendet? Är det en så svår fråga att riksdagen inte
            bör syssla med den?
          </note>
          <note>
            Detta är en ganska skrämmande bild. Man får lätt det intrycket
            att det här är för svårt för parlamentariker. Min fråga är: Är
            Kia Andreasson nöjd med riksdagens mycket blygsamma roll i det
            angelägna arbetet med reformering av domstolsväsendet?
          </note>
          <note type="speaker">
            Anf. 200 KIA ANDREASSON (mp) replik:
          </note>
          <note>
            Herr talman! Jag ser det ändå så att riksdagen var inkopplad,
            eftersom man hade möjlighet att få med riksdagsledamöter i denna
            kommitté. Där kunde man diskutera djupgående, på ett sätt som
            vi aldrig kan göra på justitieutskottets sammanträden. Där finns
            det inte tid för sådana djupgående diskussioner. Anders G
          </note>
          <note>
            Högmark låtsas att vi har den tiden, men så är det inte, utan
            diskussionerna måste föras i ett särskilt organ. Därför satt Domstolskommittén
            i flera år och diskuterade endast denna fråga.
          </note>
          <note>
            Även om direktiven var utformade på det sättet att vi inte kunde
            följa dem, fanns det utrymme för tankar och utvecklingsarbete
            i denna kommitté.
          </note>
          <note>
            De chanserna anser jag att man inte tog tillräckligt till vara.
            För att kunna göra en sådan djupgående analys här i riksdagen
            i justitieutskottet får vi lägga om våra arbetsrutiner. Det som
            ändå enade oss, men som inte kommer fram här i dag, var att de
            flesta tyckte att man inte kan, ska eller bör lägga ned tingsrätter
            såsom direktiven var satta. Där var vi eniga.
          </note>
          <note>
            Den kanske lämpligaste domarstorleken var trefem domare. Men
            några partier sade absolut nej även till det. De ville ha det
            precis som det var. Att nu säga att alla är öppna för en förändring
            är lite underligt, för så sades det inte där. Det kan jag svara
            på frågan om riksdagens roll och den parlamentariska kraften.
          </note>
          <note>
            Det vi i kommittén kom fram till, och det som nu regeringen föreslår
            med stöd av Vänstern och Miljöpartiet, var den väg som var den
            lämpligaste att gå.
          </note>
          <note>
            Det kan Anders G Högmark själv titta efter i utredningens betänkande.
          </note>
          <note type="speaker">
            Anf. 201 ANDERS G HÖGMARK (m) replik:
          </note>
          <note>
            Herr talman! Här får man väl ändå konstatera att
          </note>
          <note>
            Sveriges mindre tingsrätter, och de är ganska många, får vara
            väldigt tacksamma för att ni kom fram till resultatet att ni inte
            skulle anordna masslakt på de mindre tingsrätterna, som direktiven
            var. Lite credit ska den gamla ledamoten i kommittén ha. Men med
            sådana besparingsbeting som 200 miljoner åstadkommer man givetvis
            inte mycket.
          </note>
          <note>
            Tycker Kia Andreasson rent allmänt sett att förfaringssättet
            att riksdagen i skrivelse informeras om vad som har varit, vad
            som är på gång och vad som kanske är på gång är bra? Är det ett
            vettigt sätt rent konstitutionellt? Vi vet i allmänhet nästan
            mindre än vad man vet inom Domstolsverket och regeringen. Är det
            inte rimligt att riksdagen spelar en central roll?
          </note>
          <note>
            Utifrån moderata utgångspunkter är domstolarnas position och
            särart i samhället så viktigt att vi t.o.m.
          </note>
          <note>
            har antytt i vår motion att behandlingen av domstolsfrågor skulle
            lyda under konstitutionsutskottet. Nu har den frågan av formella
            skäl inte fått behandlas i samband med vår motion. Vi ser inte
            bara detta som en allmän lämplighetsåtgärd utan vi ser det konstitutionellt
            principiella.
          </note>
          <note>
            Jag tycker att det är anmärkningsvärt att intresset från regeringens
            sida är så litet för en debatt om domstolarnas framtid att den
            inte orkar vara här. Jag vill gärna upprepa detta, och jag kommer
            att göra det flera gånger i kväll, i den mån jag får ha repliker.
          </note>
          <note>
            Eller är det så, Kia Andreasson, och jag kommer säkert att komma
            tillbaka till det, att man upplever att regeringens skrivelse
            betyder så lite att det inte är värt att avsätta tid för någon
            i departementet att vara här?
          </note>
          <note>
            Nu är det inte Kia Andreasson som ansvarar för detta.
          </note>
          <note>
            Det finns de som närmast ska svara på det. Men det är på något
            sätt symtomatiskt.
          </note>
          <note>
            Regeringen har valt Kia Andreassons parti som samarbetspartner
            för att få igenom och få legitimitet åt förfaringssättet att inte
            behöva gå till riksdagen mer än via skrivelser. Kia Andreasson
            kunde i sin slutreplik säga: I grunden tycker jag att detta är
            fel. Jag skulle ha velat ha ett synsätt som mer återspeglas i
          </note>
          <note>
            Moderaternas och de andra borgerliga partiernas reservation.
          </note>
          <note type="speaker">
            Anf. 202 KIA ANDREASSON (mp) replik:
          </note>
          <note>
            Herr talman! Det enda jag kan hålla med Anders
          </note>
          <note>
            G Högmark om är att också jag gärna hade sett justitieministern
            här i dag. Vi i Miljöpartiet tycker också att domstolsväsendet
            har oerhört stor betydelse för ett land och att det är viktigt
            med ett väl fungerande rättsväsende i hela vårt land. Men det
            uppnås bäst om olikheterna synliggörs och beaktas.
          </note>
          <note>
            På grund av dessa olikheter kan man inte vid ett tillfälle säga:
            Så här ska det vara, utan det måste prövas. De olika försöksverksamheterna
            måste pågå.
          </note>
          <note>
            Man måste pröva och testa sig fram, göra det i samklang med personalen
            och titta på olikheterna. Det är precis som regeringen säger i
            skrivningen och som vi instämmer i från Miljöpartiets sida.
          </note>
          <note>
            Det är så här vi går fram. Skrivningen har resulterat i väldigt
            små justeringar av tingsrätterna. De flesta är kvar. Det är väldigt
            få som slås samman och görs större. Det har man gjort tillsammans
            med den domstolspersonal som befinner sig i skeendet.
          </note>
          <note>
            Jag förstår inte kritiken. Jag har inte det synsättet utan ett
            helt annat betraktelsesätt.
          </note>
          <note type="speaker">
            Anf. 203 ROLF ÅBJÖRNSSON (kd) replik:
          </note>
          <note>
            Herr talman! Kia Andreasson har gett uttryck för en utomordentlig
            förändringsbenägenhet när det gäller domstolarna på alla de sätt.
            Hon har också talat om att hon har en lång erfarenhet av verksamheten
            i
          </note>
          <note>
            Domstolskommittén.
          </note>
          <note>
            Jag skulle vilja fråga Kia Andreasson om man i kommittéarbetet
            fick underlag som stöd för att de mindre tingsrätterna hade dålig
            kvalitet i sin dömande verksamhet.
          </note>
          <note type="speaker">
            Anf. 204 KIA ANDREASSON (mp) replik:
          </note>
          <note>
            Herr talman! Nej, det fick vi inte. Dessa små tingsrätter jobbar
            väldigt bra. Men det finns andra problem, t.ex. att målunderlaget
            sviktar. En domare i en liten tingsrätt anmälde själv att tingsrätten
            inte hade någon bärighet.
          </note>
          <note>
            Det kan också finnas andra problem som gör att det behövs en
            förändring. Det gäller inte minst det jag talade om, nämligen
            den inre beredningsorganisationen. Visst fungerar de mindre tingsrätterna
            oftast väldigt bra, och de har väldigt låg sjukfrånvaro. Men trots
            detta är de ändå sårbara i vissa aspekter.
          </note>
          <note type="speaker">
            Anf. 205 ROLF ÅBJÖRNSSON (kd) replik:
          </note>
          <note>
            Herr talman! Jag har en annan fråga. Känner Kia
          </note>
          <note>
            Andreasson till att Domstolsverket genom sina anslag till domstolarna
            har så att säga styrt domstolarnas möjligheter att överleva?
          </note>
          <note type="speaker">
            Anf. 206 KIA ANDREASSON (mp) replik:
          </note>
          <note>
            Herr talman! Bakgrunden till det, Rolf Åbjörnsson, är att Domstolsverket
            var tvunget - jag tror att jag kan använda det ordet - att gå
            med på att höja domarnas löner. Det skulle ske inom ramen för
            anslaget. Eftersom de höjningarna var ganska stora - jag tror
            det var 10 % eller ännu mer - måste man försöka få andra förändringar
            till stånd för att pengarna skulle räcka till det. Man borde djupt
            ha diskuterat vad det skulle innebära för själva myndigheten och
            strukturen.
          </note>
          <note>
            Anf. 207 ANN-MARIE FAGER-
          </note>
          <note type="speaker">
            STRÖM (s):
          </note>
          <note>
            Herr talman! Äntligen! Det utropet har jag mötts av vid flera
            tillfällen den senaste tiden. Det avser den skrivelse som ligger
            till grund för det betänkande som vi behandlar här i dag om reformeringen
            av domstolsväsendet.
          </note>
          <note>
            Vi socialdemokrater i utskottet välkomnar den handlingsplan som
            ligger till grund för betänkandet.
          </note>
          <note>
            Jag var ledamot i 1995 års domstolsutredning. Där gavs det utrymme
            till att ge förslag till övergripande principer för domstolsväsendets
            framtida organisation. Redan då insåg jag att det inte skulle
            bli så enkelt att komma fram till ett förslag om en väl fungerande
            domstolsorganisation.
          </note>
          <note>
            Med det menar jag en organisation med kvalitet och rättssäkerhet,
            en organisation som ska möta en gränsöverskridande brottslighet
            eller ett alltmer komplicerat affärsliv där frågor med ett internationellt
            perspektiv om arbetsrätt, familjerätt och sociala förmåner kan
            antas bli alltfler.
          </note>
          <note>
            Jag blir något överraskad av den helomvändning som har inträffat
            i synen på de här frågorna. Jag minns att när jag i utredningen
            var ute i organisationen så möttes jag mest av kritik och av en
            väldigt liten förståelse för förändringar.
          </note>
          <note>
            Besparingskravet var förmodligen en bidragande orsak till att
            vi inte nådde fram till ett förslag om den yttre organisationen.
            Direktiven skrevs om så att utredningen i stället lämnade ett
            betänkande om den inre organisationen.
          </note>
          <note>
            När utredningen hade lagt fram sitt förslag - där alltså den
            yttre organisationen hade lämnats utanför -
          </note>
          <note>
            kom samma människor som tidigare visat liten förståelse för förändringar
            och var besvikna över att vi inte kunnat enas om ett förslag till
            förändringar.
          </note>
          <note>
            Jag fick flera påstötningar om att regeringen måste presentera
            ett förslag med det innehåll som finns i den skrivelse som vi
            behandlar i det här betänkandet.
          </note>
          <note>
            Jag har också uppfattat det som att Moderaterna har ändrat uppfattning,
            vilket överraskar mig. Jag har haft intrycket att Moderaternas
            företrädare i utredningen och moderater här i riksdagen har varit
            starkt kritiska till regeringens planer på ett reformerat domstolsväsende.
            Det gäller särskilt de små tingsrätternas överlevnad.
          </note>
          <note>
            Jag uppfattade det som att Moderaterna ansåg att den yttre organisationen
            inte behöver förändras, men såvitt jag förstår har partiet åtminstone
            delvis ändrat åsikt.
          </note>
          <note>
            I reservationen tillsammans med de övriga borgerliga partierna
            skriver Moderaterna nämligen att de delar regeringens åsikt att
            domstolsväsendet behöver reformeras för att det ska kunna möta
            framtidens krav i ett antal avseenden. Men det är enligt reservationen
            viktigt att regeringen inför riksdagen på ett mer genomtänkt sätt
            redovisar sina analyser och överväganden samt förslag om reformeringen.
          </note>
          <note>
            Herr talman! Jag vill fråga Moderaternas företrädare: Är det
            rätt uppfattat att ni moderater har ändrat uppfattning sedan utredningen
            tillsattes 1995? Har ni i likhet med oss socialdemokrater och
            majoriteten insett att också den yttre organisationen måste förändras?
          </note>
          <note>
            Jag vill också fråga vilken uppfattning Centerpartiet har. Jag
            uppfattar reservationen som att också
          </note>
          <note>
            Centern välkomnar en förändring. Samtidigt tillstyrker de i en
            reservation de motioner där man vill behålla de små tingsrätterna.
            Samma åsikt har framförts i debattartiklar som jag har läst.
          </note>
          <note>
            Jag har svårt att få det här att gå ihop. Vad anser egentligen
            Centerpartiet?
          </note>
          <note>
            Herr talman! Som jag sade inledningsvis är det delade meningar
            om den omfattande reformering av domstolsväsendet som regeringen
            inledde för några år sedan.
          </note>
          <note>
            Vi socialdemokrater i utskottet välkomnar regeringens skrivelse,
            där det redogörs för det pågående reformarbetet och planerna för
            det fortsatta arbetet.
          </note>
          <note>
            Redovisningen tar framför allt sikte på underrättsorganisationen
            och på domstolarnas inre arbetsorganisation. Man redovisar bl.a.
            behovet av administrativt och judiciellt bärkraftiga domstolar.
            I
          </note>
          <note>
            skrivelsen tas också upp planerade förändringar av tingsrättsorganisationen.
          </note>
          <note>
            Det är meningen att hela landet ska ha tillgång till domstolar
            med hög kompetens. Domstolarnas uppgifter ska renodlas. Domarna
            ska i ökad grad kunna få specialisera sig på olika typer av mål
            och koncentrera sig på den dömande verksamheten.
          </note>
          <note>
            För att domarnas roll ska kunna renodlas måste en slagkraftigare
            beredningsorganisation byggas upp i domstolarna. Det pågår försöksverksamhet
            kring detta. Efter att ha tagit del av den är jag övertygad om
            att det kommer att ske en positiv utveckling som gör verksamheten
            mer effektiv och slagkraftig.
          </note>
          <note>
            Domstolarna måste vara så attraktiva arbetsplatser att de mest
            kvalificerade juristerna söker sig till domarbanan. För att det
            ska lyckas vill regeringen göra domkretsarna större så att de
            omfattar flera domstolsenheter. På så sätt kan komplicerade mål
            avhandlas där specialistkompetens finns för just den typen av
            ärenden.
          </note>
          <note>
            I handlingsplanen föreslår regeringen en gemensam domkrets för
            Blekinge län med den dömande verksamheten förlagd till Karlskrona
            och Karlshamn.
          </note>
          <note>
            Vidare föreslås att de nuvarande tingsrätterna i Västmanlands
            län bildar en tingsrätt med kansliorter i
          </note>
          <note>
            Köping, Sala och Västerås. Linköping, Motala och
          </note>
          <note>
            Mjölby läggs samman till en domkrets med Linköping och Motala
            som kansliorter. Dessutom föreslås att Hallsberg och Örebro slås
            ihop till Örebro tingsrätt. Hudiksvalls och Ljusdals tingsrätter
            föreslås också slås ihop och förläggas till Hudiksvall.
          </note>
          <note>
            I handlingsplanen redovisas ytterligare projekt där
          </note>
          <note>
            Domstolsverket tillsammans med berörda domstolar ser över den
            framtida organisationen. Regeringen återkommer till riksdagen
            med redovisning av de domkretsförändringar som kan bli aktuella.
            Jag vill understryka det som står i skrivelsen om att varje förändring
            ska utgå från de lokala förutsättningarna.
          </note>
          <note>
            Därför, herr talman, är det särskilt viktigt att förslagen till
            förändringar kommer underifrån, att försöksverksamheter ligger
            till grund för de förslag som tas upp i skrivelsen och att det
            pågår ett fortsatt arbete ute i organisationen som säkerligen
            kommer att vara avgörande för fortsatt reformering.
          </note>
          <note>
            Herr talman! Jag ska kommentera några av de reservationer som
            har lagts, först reservation nr 3. I den anser de borgerliga partierna
            att domkretsindelningen bör göras genom lag. De säger att en sådan
            ordning skulle ligga mer i linje med regeringsformens krav på
            att huvuddragen i domstolsorganisationen ska anges i lag och med
            de krav Europakonventionen ställer på att domstolar ska vara upprättade
            enligt lag. De menar att en lagreglering skulle bidra till ett
            ökat skydd för de enskilda domstolarnas självständighet.
          </note>
          <note>
            Herr talman! Jag har svårt att se att en sådan lagändring behövs.
            Som utskottsmajoriteten framhåller har regeringen utfäst sig att
            också i fortsättningen informera om förändringar. Jag anser att
            det är fullt tillräckligt att regeringen i riksdagen anmäler planerade
            organisationsförändringar. Dessutom får riksdagen fälla avgörandet
            om regeringen föreslår nedläggningar av tingsrätter.
          </note>
          <note>
            Vad beträffar reservation 5 angående inrättande av handelsrätter
            är det inte första gången som Kristdemokraterna har framfört denna
            önskan. Vår inställning, dvs. Socialdemokraternas, är att specialdomstolar
            utanför de bägge domstolsslagen bör undvikas.
          </note>
          <note>
            Dock pågår beredningen av Skiljedomsutredningens slutbetänkande
            i Regeringskansliet. Därför anser jag att det är lämpligt att
            avvakta detta arbete innan vi beslutar omkring något annat.
          </note>
          <note>
            Vad beträffar notariemeritering begär Centerpartiet en översyn
            av bl.a. antagningskriterierna. Miljöpartiet hävdar att notarierna
            bör ersättas med fast anställda beredningsjurister och att en
            ny form av praktik bör erbjudas alla som studerat juridik.
          </note>
          <note>
            Vi socialdemokrater anser att det är viktigt att notariesystemet
            bevaras och utvecklas. I likhet med vad som står i skrivelsen
            anser jag att notariekåren kommer att vara en värdefull resurs
            i den förändrade beredningsorganisationen. Efter att ha tagit
            del av de försöksprojekt som pågår ute i organisationen känner
            jag ett förtroende för framtiden.
          </note>
          <note>
            Jag tycker också att det är positivt att domstolssekreterarnas
            roll lyfts fram i skrivelsen. Detta är en grupp som kommer att
            vara av betydelse i beredningsarbetet. För att vi också i framtiden
            ska kunna rekrytera människor med hög kompetens måste arbetsuppgifterna
            för sekreterarna vara så pass kvalitativa och ansvarsfulla att
            också den anställningen blir attraktiv.
          </note>
          <note>
            Vad beträffar Domstolsverkets ställning förstår jag inte riktigt
            kritiken. Domstolsverkets uppgift är att tillhandahålla kvalificerad
            service åt domstolarna i administrativa frågor. Att verket har
            sammanfattat och fortsättningsvis jobbar med det material som
            domstolarna själva har inkommit med vad gäller reformarbetet och
            lämnat vidare till regeringen för att kunna göra en slutlig bedömning
            tycker jag är bra.
          </note>
          <note>
            Nämndemännens ersättning och sammansättning har varit ett aktuellt
            ämne under flera år. 1999 togs taket på 1 000 kr bort och ersattes
            av en ersättning på den faktiska inkomstförlusten. Detta är bra,
            men det finns mer att göra, bl.a. vad gäller rekryteringen.
          </note>
          <note>
            Därför ser man nu över helheten och återkommer med ett förslag.
          </note>
          <note>
            Herr talman! Vad beträffar Kristdemokraternas inställning till
            ny teknik tycker jag att det är märkligt att partiet inte kan
            inse vikten av dess betydelse. Givetvis är det rätt att tekniken
            inte får inkräkta på rättssäkerheten. Det är det inte heller fråga
            om här; tvärtom ska den vara ett redskap att använda för att effektivisera
            och kvalitativt förstärka. Och enligt vad vi socialdemokrater
            erfar ser man positivt på detta medel ute i organisationen där
            försök pågår.
          </note>
          <note>
            Med detta, herr talman, yrkar jag bifall till utskottets hemställan
            och avslag på samtliga reservationer.
          </note>
          <note type="speaker">
            Anf. 208 ANDERS G HÖGMARK (m) replik:
          </note>
          <note>
            Herr talman! Det är helt uppenbart, av inlägget att döma, att
            Ann-Marie Fagerström är mycket nöjd med det sätt på vilket riksdagen
            tar del i den här processen. Man informeras och säger ja. Det
            tillförsäkras genom en lämplig majoritet, som inte har högre ambitionsnivå
            än att säga ja till regeringens propåer. Det är Socialdemokraternas
            uppfattning att det är riksdagens roll när det gäller att reformera
            domstolsväsendet.
          </note>
          <note>
            Jag sade i mitt inledningsanförande att jag var besviken över
            att vi inte lyckades föra en diskussion och få en bredare uppslutning
            kring just det här med principer och riktlinjer inför framtiden.
            Det har gått många signaler om det intresset alltsedan vi reserverade
            oss för ett antal månader sedan och önskade och efterfrågade de
            här signalerna. Men frånvaron av signaler måste ju tyda på att
            regeringen, Justitiedepartementet och den socialdemokratiska utskottsgruppen
            - om den har någon självständig ställning i förhållande till departementet
            - inte tycker om den här typen av breda lösningar.
          </note>
          <note>
            Man tycker inte om att riksdagen ska ha en högre profil än den
            man har. Jag måste säga att jag beklagar detta. Jag tror att det
            hade funnits ett mycket stort intresse för att hitta de något
            bredare lösningarna så att man kanske hade kunnat komma ifrån
            de låsningar som finns ute på fältet.
          </note>
          <note>
            Jag måste ställa frågan till Ann-Mari Fagerström:
          </note>
          <note>
            Tar ni inget intryck av de synpunkter som kommer från företrädare
            för Domstols-Sverige, från ordföranden i Högsta domstolen till
            hovrättspresidenter och till lagmän runtomkring som är oroade
            över utvecklingen och som känner att det är en för dålig legitimitet
            i Domstolsverkets utövning? Ann-Marie Fagerström säger att det
            ska vara ett kvalificerat serviceorgan. Ja, men som i realiteten
            med budgetpiskans hjälp mer eller mindre tvingar in olika domstolar
            i lösningar som man kanske värjer sig inför. Är detta den utveckling
            som vi ska ha? Är det den roll som riksdagen ska ha?
          </note>
          <note>
            Anf. 209 ANN-MARIE FAGERSTRÖM (s)
          </note>
          <note>
            replik:
          </note>
          <note>
            Herr talman! Anders G Högmark säger att jag visar att jag är
            mycket nöjd. Men jag vill i stället säga att jag är tillräckligt
            nöjd.
          </note>
          <note>
            Jag vill börja med demokrati. Demokrati är majoritetens beslut.
            Jag vill säga att i det här fallet har majoriteten samma syn som
            regeringen i den skrivelse som nu ligger. Jag tycker nog att vi
            här i riksdagen får det rejäla inflytande som vi har rätt att
            kräva av regeringen. Man är tilldelad en delegation att peka ut
            de eventuella förändringar som ska ske. Vi får information som
            vi kan ta del av, och vi har ett betänkande att ta ställning till
            i dag som gör att vi har möjligheten att tycka till om vi har
            en annan uppfattning än regeringen. Vi kommer att få förslag i
            budgetpropositionen som vi kan ta ställning till.
          </note>
          <note>
            Jag skulle vilja se den regering som fattade ett annat beslut
            än vad majoriteten gör. Då ska jag var snäll och säga att även
            om det var en borgerlig regering tror jag inte att man gjorde
            det. Jag är helt tillfredsställd med det sätt som regeringen jobbar
            på i denna fråga.
          </note>
          <note type="speaker">
            Anf. 210 ANDERS G HÖGMARK (m) replik:
          </note>
          <note>
            Herr talman! Man kan definiera demokrati på många sätt. Ytterst
            bestämmer majoriteten, det kan jag inte förneka. Men demokratins
            adelsmärke, om man får uttrycka det så, är ju dialogen. Det är
            det som är det verkligen kännetecknande för demokratin, att man
            talar, lyssnar, ger och tar och försöker hitta någonting som gör
            att alla parter kan få ut någonting.
          </note>
          <note>
            Det brukar t.o.m. ibland användas som någon form av en svensk
            modell. Men definitionen av demokratin som att 51 % kör över 49
            % - om nu Ann-Marie
          </note>
          <note>
            Fagerström verkligen menade så - får Ann-Marie
          </note>
          <note>
            Fagerström stå för själv.
          </note>
          <note>
            Sedan en konkret fråga om inskrivningsmyndigheterna. Jag nämnde
            i mitt inledningsanförande att jag känner oro inför utvecklingen
            och inför det beslut som riksdagen fattade att koncentrera inskrivningsverksamheten
            till sju orter. Vi ser nu problem med att få personalen med. Det
            är stora problem med den personal som tvingas att lämna, problem
            med arkivfrågorna och ekonomin. Man kan sammanfatta det med att
            säga att vi för mera pengar, för högre kostnader med stor sannolikhet
            kommer att få en sämre service. Rolf Åbjörnsson var inne på att
            det inte finns några klagomål på det nuvarande systemet.
          </note>
          <note>
            Jag skulle vilja fråga om Ann-Marie Fagerstöm delar min oro för
            höjda kostnader. Vad har hon för budskap till den personal som
            nu tvingas att lämna efter 20-25 års tjänst, som många gånger
            är långt över 50 och som av olika skäl inte kan flytta, som är
            lokalt bunden? Vad är det för budskap till den personalen? Hade
            det inte varit rimligt att få detta lite mer genomlyst, precis
            som vi reservanter tyckte för några månader sedan, innan man fattar
            sådana beslut?
          </note>
          <note>
            Anf. 211 ANN-MARIE FAGERSTRÖM (s)
          </note>
          <note>
            replik:
          </note>
          <note>
            Herr talman! Jag vill inleda med att svara på frågan om demokrati.
            Jag tycker nog att regeringen jobbar på ett föredömligt sätt i
            denna fråga. Man har gått ut till organisationerna. Organisationerna
            har själva fått ge förslag till förändringar.
          </note>
          <note>
            Mina farhågor och mitt synsätt framhöll jag i mitt inledningsanförande.
            Det är inte alls som Anders G
          </note>
          <note>
            Högmark vill påtala, att samtliga i personalen ute i domstolarna
            skulle vara kritiska, snarare tvärtom. Jag har hört att många,
            de allra flesta jag har talat med, välkomnar det förslag, den
            skrivelse och den handlingsplan som regeringen har lämnat. De
            säger också att man hade kunnat ta ytterligare steg. Vi får väl
            i alla fall låta helheten av domstolarna företräda och inte de
            två som uttalat sig i vissa debattinlägg.
          </note>
          <note>
            Om inskrivningsmyndigheterna fick jag också en fråga. Jag delar
            inte den oro som Anders G Högmark och moderaterna vill framhålla,
            snarare tvärtom. Jag tror att det kommer att bli bra i slutändan
            att det är sju orter man tänker förlägga inskrivningsmyndigheterna
            på. Jag tror i stället att kvaliteten och specialkunskaperna kommer
            att öka. Däremot vill jag hålla med om att det är en stor oro
            bland de människor som jobbar med dessa frågor i dag. Det måste
            vi lösa. Det får inte bli på det sättet att man blir överkörd
            i arbetet. Med min fackliga bakgrund vill jag verkligen påstå
            att man har ett arbete att lägga ned för att lösa det på bästa
            sätt.
          </note>
          <note type="speaker">
            Anf. 212 GUNNEL WALLIN (c) replik:
          </note>
          <note>
            Herr talman! Jag skulle vilja ta upp frågan om
          </note>
          <note>
            Centerpartiets ståndpunkt i förändringarna. Jag sade mycket tydligt
            i mitt anförande att vi är mycket öppna för förändringar, särskilt
            vad gäller den inre organisationen. Men vi har funnit den decentraliserade
            tingsrättsorganisationen så väl fungerande att vi där inte vill
            göra några förändringar. Jag företräder medborgarna, och jag tycker
            att det medborgarperspektiv som är nämnt i skrivelsen är viktigt
            att lyfta upp, men jag ser inte att det får genomslag i de förslag
            som ligger.
          </note>
          <note>
            Ann-Marie Fagerström förstod inte kritiken mot
          </note>
          <note>
            Domstolsverket. Jag sade att den viktigaste uppgiften för en
            politiker är att lyssna. Är det så att Domstolsverket ska göra
            besparingar på 8 % på de större enheterna och 15 % på de små enheterna
            då finns det inte mycket att spela på, utan det är en utsvältning.
          </note>
          <note>
            Likadant är det med chefstillsättning. I södra Sverige, i Skåne
            och Blekinge, har vi 16 lagmanstjänster och sex är inte besatta.
            Det är viktigt med ledarskap, det har ju betonats i alla andra
            sammanhang.
          </note>
          <note>
            Jag skulle också vilja ta upp detta att man delegerar till Domstolsverket
            att genomföra detta. Men vi har vid flera tillfällen efterlyst
            möjligheter att följa upp besluten. Kvaliteten i de små domstolarnas
            arbete hade det varit synnerligen angeläget att följa upp.
          </note>
          <note>
            Men vi har vid flera tillfällen tagit upp att det är nästan omöjligt
            att följa upp ärendet, och det är det enda instrument vi har,
            förutom att räkna pengar.
          </note>
          <note>
            Anf. 213 ANN-MARIE FAGERSTRÖM (s)
          </note>
          <note>
            replik:
          </note>
          <note>
            Herr talman! Jag tror nog att både Gunnel Wallin och jag företräder
            medborgarna i vår roll som riksdagsledamöter på samma sätt. Jag
            vill inte på något sätt göra det annorlunda än vad Gunnel Wallin
            framhåller.
          </note>
          <note>
            Vad gäller Domstolsverkets roll är det precis som jag sade i
            anförandet, att Domstolsverket har en administrativ roll. Den
            tycker jag att man fullföljer.
          </note>
          <note>
            Regeringen har delegerat till Domstolsverket att sammanfatta
            det som man får in från organisationerna. Främst tycker jag att
            vi måste påpeka vikten av att det är organisationerna själva -
            eftersom nu Domstolsutredningen inte kunde komma fram till något
            förslag - som genom olika projekt har möjligheter att se förändringar.
            Domstolsverket får sammanfatta till regeringen, har gjort så och
            kommer att göra så. Sedan kommer regeringen med beslutet och förslaget
            till, som i det här fallet, en handlingsplan och ett fortsatt
            reformarbete. Jag tycker att det är ett mycket bra sätt att arbeta
            på. Jag tycker inte alls att Domstolsverket går in på något felaktigt
            sätt, snarare tvärtom använder sig regeringen av verket på ett
            bra sätt.
          </note>
          <note type="speaker">
            Anf. 214 GUNNEL WALLIN (c) replik:
          </note>
          <note>
            Herr talman! Den sagan låter ju bra. Men om man sitter i Domstolsverkets
            styrelse borde man vara mer insatt i hur det egentligen fungerar.
            Det är så att man kommer från Domstolsverket ut med ett färdigt
            förslag och presenterar det för chefen. Sedan ska man ta ställning
            till det. Övrig personal informeras när det är så gott som klart.
            Och det kallar inte jag demokrati.
          </note>
          <note>
            Det är inte så jag vill att ett domstolsverk ska göra.
          </note>
          <note>
            Vad har man för möjligheter när man åläggs en 15-
          </note>
          <note>
            procentig besparing? Det enda som det inte går att spara på är
            domartjänsterna, utan man får spara på all övrig personal. Den
            kan då inte sköta arbetet. Det finns alltså inga alternativ.
          </note>
          <note>
            Anf. 215 ANN-MARIE FAGERSTRÖM (s)
          </note>
          <note>
            replik:
          </note>
          <note>
            Herr talman! Gunnel Wallin påpekade tidigare i en av sina repliker
            att hon ville att domstolsorganisationen skulle se ut precis som
            den gör i dag. Det skulle inte ske några förändringar i organisationen,
            om jag förstod det rätt.
          </note>
          <note>
            Jag tycker inte att Gunnel Wallin ska säga att hon representerar
            medborgare på det sätt som hon säger här i kammaren. Jag har mött
            många medborgare som tycker att det är bra att det blir en förändring
            i organisationen, att det ska inrättas kvalitativa domstolar där
            målhanteringen ska gå snabbt och att det skapas möjligheter till
            specialisering när det gäller de specialfall som är svåra att
            hantera.
          </note>
          <note>
            Jag vill inte påstå att Gunnel Wallin har rätt i det här fallet.
            Det är snarare tvärtom så att man efterlyser förändringar.
          </note>
          <note type="speaker">
            Anf. 216 SIW PERSSON (fp) replik:
          </note>
          <note>
            Herr talman! Folkpartiets representant gick in med öppet sinne
            i Domstolsutredningen och var positiv till förändringar, men insåg
            att det inte gick att arbeta eftersom det aldrig kom några konsekvensanalyser
            av de tilltänkta förändringarna. Då finns det inga förutsättningar
            för en ordentlig diskussion.
          </note>
          <note>
            Jag har två frågor till Ann-Marie Fagerström. Den ena frågan
            är: Anser Ann-Marie Fagerström att det är en acceptabel metod
            att reformarbetet styrs av tillfälligheter på det sätt som det
            gjorde i en tingsrätt nyligen i Mellanskåne. En lagman i 50-årsåldern
            avled.
          </note>
          <note>
            Han hade alltså några år kvar till pensionsåldern.
          </note>
          <note>
            Konsekvensen blev att det ställdes krav på förändringar i den
            tingsrätten. Är det långsiktighet, stabilitet över tiden och hög
            grad av konsekvens?
          </note>
          <note>
            Så till nästa fråga. Flera domstolsrepresentanter nu går ut i
            debattartiklar och argumenterar på ett sätt som vi inte är vana
            vid. Det är naturligtvis bra att man går ut och argumenterar,
            men man gör det på ett sätt om gör att vi undrar: Hur står det
            till? Vi förstår att det är många som mår väldigt dåligt.
          </note>
          <note>
            Då vill jag fråga: Varför tror Ann-Marie Fagerström att domstolsrepresentanterna
            är så oroliga och så upprörda? Begriper de inte själva sitt eget
            bästa?
          </note>
          <note>
            Det är min fråga.
          </note>
          <note>
            Anf. 217 ANN-MARIE FAGERSTRÖM (s)
          </note>
          <note>
            replik:
          </note>
          <note>
            Herr talman! Jag ska svara på frågan hur man upplever förändringar
            ute i organisationen. Jag har också mött delade meningar om det.
            Det finns en viss oro hos en del: Ska det hända någonting i min
            domstol? Dessa ord har jag mött, det ska jag inte förneka.
          </note>
          <note>
            Men jag ser det inte som ett problem på det sätt som anförs här,
            snarare tvärtom. Det är som Miljöpartiets representant sade, att
            det inte är fel med förändringar. Det är precis som Kia Andreasson
            framhöll, att domarna är oavsättliga. Är det en förändring på
            gång är det väl bättre att avvakta.
          </note>
          <note>
            Det fall som Siw Persson tog upp var ju väldigt olyckligt, men
            man får kanske titta på pensioneringar i stället. Det är väl inte
            fel att man följer även den utvecklingen och ser hur det ser ut
            där för att man ska nå ett bra resultat.
          </note>
          <note type="speaker">
            Anf. 218 SIW PERSSON (fp) replik:
          </note>
          <note>
            Herr talman! Då uppfattade jag Ann-Marie Fagerström så att det,
            när rådmannen avled, inte var olämpligt att det blev sådana konsekvenser.
            Ann-
          </note>
          <note>
            Marie Fagerström håller ju med mig om att då brister det i långsiktigheten
            och stabiliteten över tiden som är så viktiga.
          </note>
          <note>
            Jag vill också fråga: Är vi då överens om att när domstolsrepresentanterna
            nu går ut i olika debattartiklar och på annat sätt tar kontakt
            med oss i riksdagen rör det sig om en fullt berättigad oro? Inser
            man att det i grunden finns en sådan oro att den stör det dagliga
            arbetet och att detta långsiktigt faktiskt är ett hot mot rättssäkerheten?
          </note>
          <note>
            Anf. 219 ANN-MARIE FAGERSTRÖM (s)
          </note>
          <note>
            replik:
          </note>
          <note>
            Herr talman! Jag vill inte uttala mig om det speciella fallet,
            eftersom det var en så olycklig händelse.
          </note>
          <note>
            Denna oro har funnits sedan 1995, sedan direktiven gavs till
            Domstolsutredningen - det är jag också medveten om. Jag vill påstå
            att den oron har lagts sig till en del, och vi socialdemokrater
            kan se att det är på det sättet.
          </note>
          <note>
            Däremot är det självklart att det har betydelse att denna skrivelse
            har kommit. Precis som jag tidigare framhöll har skrivelsen en
            stor betydelse för hur det kommer att se ut. Det är sådana besked
            som man har efterlyst: Vad kommer att hända med min domstol?
          </note>
          <note>
            Hur kommer det att se ut på min ort? Och hur kommer det att se
            ut för mig som anställd? Det är precis detta det handlar om och
            ingenting annat.
          </note>
          <note>
            Därför är det bra att man nu har satt i gång, att man har överlämnat
            skrivelsen och handlingsplanen till riksdagen för debatt och ställningstagande
            och att man fortsätter ett reformarbete som kommer underifrån.
            Det har lugnat betydligt jämfört med hur det var tidigare.
          </note>
          <note type="speaker">
            Anf. 220 ROLF ÅBJÖRNSSON (kd) replik:
          </note>
          <note>
            Herr talman! Först vill jag bara göra en liten reflexion med
            anledning av replikskiftet med Gunnel
          </note>
          <note>
            Wallin. Jag måste säga att jag och Gunnel Wallin verkar leva
            i en helt annan värld än den som Ann-
          </note>
          <note>
            Marie Fagerström lever i. Jag har nästan aldrig varit med om
            så mycket kritik, bekymmer och elände som jag möter inom domstolsvärlden
            i dag.
          </note>
          <note>
            Domarna har ju av tradition legat väldigt lågt och inte varit
            så kritiska. Men nu är de kritiska på ett sätt som vi aldrig har
            sett till förne. Och den underliga uppfattningen om att det är
            en underifrån kommande verksamhet har jag inte märkt någonting
            av.
          </note>
          <note>
            Men för att konkretisera detta lite grann har jag här en skrivelse
            från Domstolsverket till domstolarna från den 18 februari i år.
            Man skriver så här:
          </note>
          <note>
            "I en skrivelse den 8 december informerades om det pågående arbetet
            avseende domarbanan. Som nämndes i skrivelsen har Domstolsverket
            (DV) för avsikt att genomföra förslagen i promemorian 'En domarbana
            i balans - några förslag'. Detta innebär att verket kommer att
            ta ett centralt ansvar för lokaliseringen och finansieringen av
            fiskalsplatserna i underrätt. Enligt promemorian bör det avgörande
            för lokaliseringen vara att domstolen har sådan storlek och belägenhet
            att den är lämplig som utbildningsdomstol. Detta kommer att leda
            till en viss omfördelning av platserna jämfört med i dag. Vidare
            kommer antalet adjunktionsplatser i överrätterna att minska som
            en konsekvens av förlängningen av fiskalstiden i underrätt."
          </note>
          <note>
            Detta är väl ändå ett utomordentligt stort ingrepp i domstolarnas
            värld!
          </note>
          <note>
            Anf. 221 ANN-MARIE FAGERSTRÖM (s)
          </note>
          <note>
            replik:
          </note>
          <note>
            Herr talman! Jag har sagt att Domstolsverkets roll
          </note>
          <note>
            - delegerat från regeringen - har varit gå ut till respektive
            domstolar och begära in förslag till förändringar där man ansett
            det vara lämpligt. Jag ser inte denna skrivelse på samma sätt
            som Rolf Åbjörnsson gör. Jag har hört uppläsningen, men jag skulle
            gärna vilja fördjupa mig i texten så att jag verkligen kan ta
            del av innehållet.
          </note>
          <note>
            Såvitt jag kan förstå av uppläsningen ser jag inte att det skulle
            bli svårare för domstolarna att hitta sin organisation, utan jag
            ser det som ett redskap.
          </note>
          <note type="speaker">
            Anf. 222 ROLF ÅBJÖRNSSON (kd) replik:
          </note>
          <note>
            Herr talman! Det är ett redskap, säger Ann-Marie
          </note>
          <note>
            Fagerström. Det är ju ett uttryck för att Domstolsverket går
            in och bestämmer vilka domstolar som ska få viss personal. Man
            kvalificerar den ena domstolen framför den andra.
          </note>
          <note>
            I andra sammanhang bestämmer Domstolsverket att det ska finnas
            verksamhet vid olika kansliorter och tingsställen. Man är över
            huvud taget ute och river och sliter i domstolsväsendet. Jag förstår
            inte hur man kan få det till att Domstolsverket är en harmlös
            organisation som bara servar domstolarna.
          </note>
          <note>
            Anf. 223 ANN-MARIE FAGERSTRÖM (s)
          </note>
          <note>
            replik:
          </note>
          <note>
            Herr talman! Domstolsverket har haft den rollen att vara ett
            administrativt verktyg för regeringen i dessa frågor, det har
            jag påpekat under hela mitt anförande och hela tiden som jag har
            stått i talarstolen.
          </note>
          <note>
            Regeringen har också tydligt talat om vilka förändringar som
            ska ske och på vilket sätt man ska arbeta fram dem. Sedan många
            år tillbaka har organisationen getts möjlighet att själv vara
            med i det styrande arbetet.
          </note>
          <note>
            I och med att Domstolsverket har varit ett redskap ser jag det
            inte som konstigt att man har gått ut och fått domstolarna att
            inse vikten av en förändring som de själva får vara med och påverka.
            De allra flesta som jag har mött tycker att detta är positivt
            och har efterlyst den handlingsplan som nu ligger på bordet.
          </note>
          <note type="speaker">
            Anf. 224 STURE ARNESSON (v):
          </note>
          <note>
            Herr talman! Sedan lång tid har efterfrågats en redovisning av
            det omfattande reformeringsarbete som pågår inom domstolsväsendet
            i dag. I skrivelsen som ligger på riksdagens bord redovisas detta
            arbete, och
          </note>
          <note>
            Vänsterpartiet anser att det är mycket positivt att så sker.
            En sådan redovisning är efterlängtad. Ett väl fungerande domstolsväsende,
            där rättssäkerheten sätts i främsta rummet, gynnar inte minst
            den lilla människan, varför vi är positivt inställda till de förslag
            som nu redovisas.
          </note>
          <note>
            Bland de viktigaste huvudingredienserna i ett välfungerande domstolsväsende
            finns förstås rättssäkerheten. Detta innebär att alla ska dömas
            lika, att förutsebarheten är tydlig och att tillgängligheten är
            god.
          </note>
          <note>
            Den utvecklingsplan som nu presenteras är ett steg på den vägen.
          </note>
          <note>
            Domstolarna har en mycket viktig roll i ett demokratiskt samhälle.
            De ska vara oavhängiga annan maktutövning, samtidigt som de ska
            utöva sin egen makt under lagarna. En förutsättning för att detta
            ska fungera bra är att domstolarna har rimliga resurser för vidareutbildning
            av sin personal och att domstolarnas verksamhet renodlas. Domstolsväsendet
            måste vara en attraktiv arbetsplats där personalen känner trygghet
            och kan utvecklas.
          </note>
          <note>
            Utvecklingen inom lagstiftningen går mycket fort.
          </note>
          <note>
            Internationaliseringen av rätten ställer nya krav på personalen
            inom domstolarna. IT-utvecklingen förenklar mycket men kräver
            också utbildning för att den ska kunna utnyttjas på rätt sätt.
            En förutsättning för att uppnå detta är att vissa enheter förses
            med gemensamma funktioner. Andra behöver slås samman till gemensamma
            enheter. Skälet för detta är inte minst att man måste ha en tillräckligt
            stark organisation för att kunna frikoppla personal för att delta
            i vidareutbildning och liknande. Det är en såväl kostnadseffektiv
            som rättssäkerhetsutvecklande väg att gå.
          </note>
          <note>
            Denna utveckling är också bra för personalen, då den syftar till
            att i högre utsträckning ta till vara och utveckla deras kompetens.
            Exempelvis ska domstolssekreterarna i framtiden kunna erbjudas
            mer kvalificerade uppgifter. Vad gäller notarietjänsterna anser
          </note>
          <note>
            Vänsterpartiet att dessa ska värnas. Vi välkomnar att regeringen
            ska se över deras situation. Vi anser också att villkoren för
            och inte minst rekryteringen av nämndemän ska ses över - något
            som utlovas i den skrivelse som vi har framför oss i dag.
          </note>
          <note>
            Rekryteringen av domare ska breddas, så att även andra karriärvägar
            än den klassiska domarbanan ska finnas. Exempelvis ska advokater
            och åklagare kunna komma i fråga för anställning. Vi anser att
            detta i stort är positivt, men naturligtvis måste vi nämna risken
            för att jävssituationer kan uppstå, och detta måste vi ta på allvar.
          </note>
          <note>
            Målet att öka antalet kvinnor som tjänstgör som ordinarie domare
            och domstolschefer är mycket positivt. För oss inom Vänsterpartiet
            är det givetvis mycket tillfredsställande att denna aspekt särskilt
            belyses i skrivelsen och att man ser snedfördelningen mellan män
            och kvinnor på högre poster som det stora problem det är.
          </note>
          <note>
            Så lite grann om det som har sagt av de borgerliga företrädarna
            under debatten.
          </note>
          <note>
            Jag själv bor i en kommun med 14 000 invånare.
          </note>
          <note>
            Vi har ingen tingsrätt. Det går alldeles utmärkt. Om några enstaka
            tingsrätter läggs ned hotar det inte, enligt min uppfattning,
            rättssäkerheten. Närheten finns där. Vi kommer att ha kansliorter,
            vi kommer att ha tingsställen och vi har nämndemännen kvar.
          </note>
          <note>
            Sedan tycker jag att det vore konstigt om domstolarna skulle
            stå över allting annat. Även domstolarna måste iaktta budgetdisciplin,
            och det måste finnas ett organ som ser till att de gör det.
          </note>
          <note>
            Det finns en debattartikel i DN i dag, som ni säkert har läst,
            där de borgerliga skriver om de små tingsrätterna. Jag tycker
            faktiskt att det är ett väldigt populistiskt debattinlägg; inte
            ett ord om rättssäkerheten, om ensamma lagmän, om kompetens, om
            möjligheten till specialiseringar eller om de rekryteringsproblem
            som en liten tingsrätt har.
          </note>
          <note>
            Slutligen ber jag att få yrka bifall till justitieutskottets
            hemställan i dess helhet.
          </note>
          <note type="speaker">
            Anf. 225 PATRIK NORINDER (m):
          </note>
          <note>
            Herr talman! Jag vill göra klart att jag i mitt anförande har
            för avsikt att beröra avsnittet om regionala projekt och Ljusdals
            tingsrätt. En bidragande orsak till att jag tar upp denna fråga
            är att justitieministern i ett svar på en fråga från mig sade
            att efter det att riksdagen behandlat regeringens skrivelse Reformeringen
            av domstolsväsendet - en handlingsplan kommer regeringen att fatta
            beslut om verksamheten vid Ljusdals tingsrätt. Detta för att riksdagen
            ska ges möjlighet att spela en avgörande roll vid reformeringen
            av tingsrättsorganisationen.
          </note>
          <note>
            Jag hoppas då att man tar till sig vad jag säger, för meningen
            är att riksdagen ska ha den avgörande rollen angående den framtida
            organisationen.
          </note>
          <note>
            Det är inte min avsikt att motsätta mig några förändringar inom
            domstolsväsendet. Självklart måste nya tiders krav tillgodoses
            inom domstolarna. När detta är sagt borde det vara lika obestritt
            att förändringarna görs med framförhållning, fasta principer och
            beaktande av offentlig service. Tyvärr kan jag inte se att det
            är fallet när det gäller Ljusdals tingsrätt.
          </note>
          <note>
            Vad gäller långsiktighet och framförhållning i besluten finns
            inget underlag att hämta i regeringens skrivning. Är t.ex. både
            Hudiksvalls och Bollnäs tingsrätter bärkraftiga domstolsenheter
            på lång sikt?
          </note>
          <note>
            Innan denna fråga är besvarad borde inte beslut fattas om framtiden
            för verksamheten vid Ljusdals tingsrätt.
          </note>
          <note>
            Herr talman! Som jag ser det finns det två alternativ. Det första
            alternativet skulle vara att de bägge tingsrätterna på sikt är
            bärkraftiga domstolsenheter och under överskådlig tid ska bestå.
            Det kan då vara en mening med att lägga samman Ljusdals och Hudiksvalls
            tingsrätter för att skapa två jämnstarka enheter inom Hälsingland.
          </note>
          <note>
            Det andra alternativet faller tillbaka på vad regeringen har
            sagt i årets budgetproposition, att det i en region kan vara lämpligt
            att bedriva verksamhet i flera domstolar med en gemensam domkrets,
            alternativ att där målunderlaget är alltför litet för att skapa
            bärkraftiga domstolsenheter behov föreligger av att sammanlägga
            domstolar.
          </note>
          <note>
            I det fall då Hälsingland skulle vara en domkrets, eller endast
            ha en tingsrätt, blir situationen en helt annan än om Hälsingland
            skulle ha två domstolsenheter. Då skulle Bollnäs tingsrätt, som
            är den större domstolen, vara mer naturlig att utveckla. Den är
            mer centralt belägen. Det finns bättre kommunikationer än i Ljusdals
            kommun. Den är också att föredra ur åklagarsynpunkt.
          </note>
          <note>
            Hudiksvalls tingsrätt kan, i alla fall delar av den, i det scenariot
            tänkas ingå i en domkrets med Sundsvalls tingsrätt.
          </note>
          <note>
            Domstolsverket föreslår i en skrivelse till regeringen den 7
            december 1999 att Ljusdals tingsrätt läggs samman med Bollnäs
            tingsrätt. Även Riksåklagaren har tillstyrkt Domstolsverkets förslag
            och samtidigt föreslagit en större konstellation av tingsrätterna
            i regionen.
          </note>
          <note>
            Herr talman! Varför har då regeringen och utskottet inte följt
            Domstolsverkets remissyttrande? I
          </note>
          <note>
            utskottets bedömning anför man att behovet av lokal förankring
            och det geografiska förhållandena har beaktats av regeringen.
            Man anser därför att Ljusdals tingsrätt ska läggas samman med
            Hudiksvalls tingsrätt.
          </note>
          <note>
            Vad detta bygger på är synnerligen svårt att förstå.
          </note>
          <note>
            Justitieministern har i ett frågesvar till mig den
          </note>
          <note>
            25 maj anfört att vid en uppvaktning av företrädare för Ljusdals
            kommun och av nämndemannaföreningen har dessa framfört att medborgarna
            i Ljusdal föredrar en sammanläggning med Hudiksvalls tingsrätt.
          </note>
          <note>
            Detta bygger tydligen utskottet sitt ställningstagande på.
          </note>
          <note>
            Under gårdagen hade jag kontakt med kommunalrådet i Ljusdal,
            som var närvarande vid uppvaktningen. Han förstår inte varifrån
            dessa synpunkter kommer. Inga enkäter som skulle kunna bekräfta
            Ljusdalsmedborgarnas uppfattning har genomförts. Inga synpunkter
            från andra delar av Ljusdals kommun, t.ex. Järvsö, har framkommit.
            Kommunalrådet poängterade att han varken har tagit ställning för
            Hudiksvall eller Bollnäs.
          </note>
          <note>
            Vad gäller synpunkter från Ljusdals tingsrätt går det att läsa
            följande i Domstolsverkets skrivelse på s. 5: Även om det inte
            varit utslagsgivande för verkets ställningstagande kan också noteras
            att domstolssekreterarna i Ljusdals tingsrätt har uttalat att
            de föredrar att få sin arbetsplats i Bollnäs om tingsrätten inte
            får vara kvar. Underlaget för regeringens ställningstagande, att
            Hudiksvalls och Ljusdals tingsrätter bör läggas samman med kansliort
            i Hudiksvall, är milt sagt bristfälligt.
          </note>
          <note>
            Jag har i min inledning poängterat att justitieministern skriver
            att riksdagen ska ges möjlighet att spela en avgörande roll vid
            reformeringen av tingsrättsorganisationen. Jag välkomnar verkligen
            den här skrivelsen, men med anledning av vad jag har anfört nu
            borde det innebära att regeringen återkommer till riksdagen med
            ett långsiktigt och väl genomarbetat förslag om den framtida domstolsverksamheten
            i
          </note>
          <note>
            Hälsingland. Tills detta är gjort bör inte några organisatoriska
            förändringar av tingsrättsorganisationen i
          </note>
          <note>
            Hälsingland genomföras.
          </note>
          <note>
            Herr talman! Med detta korta anförande yrkar jag bifall reservationerna
            1 och 3.
          </note>
          <note type="speaker">
            Anf. 226 WILLY SÖDERDAHL (v):
          </note>
          <note>
            Herr talman! Jag ska också tala om det som i skrivelsen benämns
            regionala projekt, nämligen den del som avser Blekinge. Jag har
            motionerat i samband med skrivelsen och står bakom det som jag
            har skrivit i denna motion, men för tids vinnande har jag inget
            yrkande.
          </note>
          <note>
            Motionen går ut på att man vid lokalisering av de tingsrätter
            som blir kvar ska ta fler hänsyn än bara de som påkallas av domstolens
            egna prioriteringar. Jag har ingen anledning att betvivla att
            Domstolsverket har gjort en riktig bedömning när det gäller lokaliseringsorter,
            med de har naturligtvis gjort bedömningen utifrån sina behov och
            önskemål. När jag som allmänpolitiker eller medborgare ska göra
            samma bedömning väger jag ju också in andra faktorer.
          </note>
          <note>
            Vi talar ofta om utlokaliseringar från storstadsregionerna för
            att hela landet ska utvecklas. De här utlokaliseringarna gör man
            trots att det kan medföra vissa olägenheter för myndigheten eller
            dess anställda. De har andra förtjänster. Ett sådant exempel är
            lokaliseringen av Statens sjöhistoriska museer och dess ledning
            till Karlskrona. Det är ett sådan beslut som jag välkomnar.
          </note>
          <note>
            Samma argument borde kunna gälla ute i regionerna och länen.
            Även där kan det finnas anledning att sprida verksamheterna. När
            företagen väljer lokaliseringsort kan vi erbjuda regionalpolitiska
            medel för att få en önskvärd spridning. I övrigt varken kan eller
            ska vi styra lokaliseringen så länge bestämmelserna följs. Om
            vissa delar inom regionen och länet har en positiv utveckling
            med allt vad det för med sig så kan man i alla fall ifrågasätta
            om det behövs ytterligare tillskott i form av statlig verksamhet.
          </note>
          <note>
            Herr talman! Det jag önskar är att de goda skäl som Domstolsverket
            angivit ställs mot de goda skäl som finns för att sprida lokalisering
            av statlig verk och myndigheter för att hela regionen, eller hela
            länet ska utvecklas.
          </note>
          <note type="speaker">
            Anf. 227 KENTH HÖGSTRÖM (s):
          </note>
          <note>
            Herr talman! Ljusdals tingsrätt och dess vara eller inte vara
            har vid flera tillfällen utretts. Vid två tillfällen under de
            senaste 20 åren har förslag lagts fram om nedläggning av den relativt
            lilla tingsrätten. Vid båda tillfällena har en lokal opinion,
            en landskapsopinion, en länsopinion, och många ledamöter i den
            här kammaren argumenterat för att tingsrätten ska få vara kvar.
            Regeringen har också vid två tillfällen beslutat att tingsrätten
            ska få leva vidare.
          </note>
          <note>
            Den här gången har den lagman som är verksam vid Ljusdals tingsrätt,
            en mycket energisk och flitig lagman, konstaterat att antalet
            ärenden inte räcker till för en hel lagmanstjänst. Han har själv
            rekommenderat nedläggning av tingsrätten. Han har gått till Domstolsverket
            och lagt fram ett förslag om var Ljusdals tingsrätt ska inlemmas.
            Domstolsverket har behandlat detta och lagt fram förslag om att
            tingsrätten ska inlemmas i Bollnäs tingsrätt.
          </note>
          <note>
            De lokala och regionala politikerna har än en gång, för tredje
            gången, engagerat sig för Ljusdals tingsrätts bibehållande. Men
            den här gången räcker inte argumenten till. Det är sakligt säkerställt
            att antalet ärenden vid tingsrätten inte klarar av att fylla en
            hel lagmanstjänst, och då måste regeringen vidta åtgärder.
          </note>
          <note>
            Regeringen har också i en skrivelse fattat beslut om att inlemma
            tingsrätten i Hudiksvalls tingsrätt, och det av mycket starka
            skäl. Det polisiära samarbetet i norra Hälsingland med dess 70
            000 invånare har existerat i över hundra år. Kronofogden jobbar
            i samma område. Åklagarmyndigheten har också jobbat tillsammans
            inom det området i många årtionden.
          </note>
          <note>
            Också sjukvårdsorganisationen är sådan. Skattemyndigheten jobbar
            så, dvs. horisontellt i norra Hälsingland och södra Hälsingland.
          </note>
          <note>
            Enda chansen att två tingsrätter ska kunna överleva i Hälsingland
            är att Ljusdals verksamhet övergår till Hudiksvall och att Bollnäs
            får ha kvar sin status som södra Hälsinglands tingsrätt. Det är
            ändå långsiktigt svårt att motivera två tingsrätter på 145 000
          </note>
          <note>
            invånare.
          </note>
          <note>
            Därför delar jag inte riktigt Patrik Norinders åsikt att allting
            ska vara status quo i avvaktan på en större organisatorisk utredning.
            Jag tycker att det nu är dags att fatta beslut. Vi har gjort allt
            vi har kunnat för att behålla Ljusdals tingsrätt, men då t.o.m.
            lagmannen menar att möjligheten att ha den kvar är liten anser
            jag att det här är ett klokt beslut.
          </note>
          <note>
            Jag tycker att utskottet har en bra skrivning.
          </note>
          <note>
            "Utskottet konstaterar att de nu redovisade förändringarna inte
            innebär något avsteg från de riktlinjer som sedan länge gäller
            i fråga om tingsrättsorganisationen."
          </note>
          <note>
            Det har jag accepterat efter att ha jobbat hårt i månader för
            bibehållande av Ljusdals tingsrätt.
          </note>
          <note type="speaker">
            Anf. 228 PATRIK NORINDER (m):
          </note>
          <note>
            Herr talman! Jag delar Kenth Högströms analys av Ljusdals tingsrätt,
            nämligen att det kanske är svårt att upprätthålla verksamheten
            med så få ärenden.
          </note>
          <note>
            Men Kenth Högström säger ju själv att det på lång sikt kan vara
            svårt att upprätthålla två tingsrätter i
          </note>
          <note>
            Hälsingland. Och det är just min poäng, att vi måste analysera
            om vi på lång sikt kan upprätthålla två tingsrätter i Hälsingland
            eller inte. Om vi inte kan det är det bättre att förstärka Bollnäs
            tingsrätt med Ljusdals verksamhet nu på en gång för att få en
            bärkraftig tingsrätt i Hälsingland, så att vi kan behålla en tingsrätt
            i Hälsingland och så att vi kan ge medborgarna den service som
            behövs. Risken är annars att Hudiksvalls tingsrätt läggs samman
            med Sundsvalls tingsrätt, och Bollnäs går så att säga ned mot
            Gävle. Då har vi ingen fungerande tingsrätt kvar i Hälsingland.
          </note>
          <note>
            Bollnäs tingsrätt är den största tingsrätten i Hälsingland. Och
            med förstärkningen av Ljusdal kan den på lång sikt bli bärkraftig.
            Jag tror att vi kan vara överens om det, när Kenth Högström själv
            säger att han på lång sikt inte tror att man kan ha två tingsrätter.
          </note>
          <note>
            Jag skulle önska att vi kunde ha det. Jag delar nämligen den
            uppfattning som Anders G Högmark och andra har att de små tingsrätterna
            är betydelsefulla.
          </note>
          <note>
            Men regeringen har inte gjort en lånsiktig analys av problematiken.
            Och det är därför som jag tycker att vi nu ska lugna oss och låta
            regeringen återkomma, så får vi se hur vi ska organisera tingsrätterna
            i Hälsingland på lång sikt.
          </note>
          <note type="speaker">
            Anf. 229 KENTH HÖGSTRÖM (s):
          </note>
          <note>
            Herr talman! 70 000-80 000 invånare är i dag tillräckligt för
            att bära ett tingsrättsfögderi. Det är dessutom så att justitieministern
            själv i flera sammanhang då jag har talat med henne ändå har haft
            en stark känsla för de mindre tingsrätterna. De mindre tingsrätterna
            har en otrolig förmåga att fånga upp den lokala horisontens händelser
            och skeenden. De har människokännedomen, och de har ett samarbete
            på lagmansnivå med åklagare och med polisiär verksamhet på ett
            helt annat sätt än en tingsrätt som jobbar över ett större distrikt.
            Eftersom polisen, åklagarväsende, domarväsende och kronofogden,
            för att ta några exempel, dessutom sedan 100 år har jobbat tillsammans
            i norra Hälsingland - Nordanstig, Hudiksvall, Ljusdal - har man
            en god kännedom om varandra. Just nu känns det som om 70 000 invånare
            räcker för en tingsrättsorganisation. Och då ska naturligtvis
            Ljusdals tingsrätt inlemmas i Hudiksvall.
          </note>
          <note>
            Den fara som Patrik Norinder ser på sikt, att det skulle bli
            en ny förändring, att Bollnäs tingsrätt skulle överföras till
            Gävle tingsrätt eller Hudiksvalls tingsrätt till Sundsvalls tingsrätt,
            kräver helt andra organisatoriska förändringar. I det senare fallet
            skulle det t.o.m. krävas en länsförändring. Då skulle alltså Västernorrlands
            län ta hand om nordöstra Gävleborg med stora konsekvenser för
            sjukvårdsorganisationen och för rader av andra organisationer.
            Och det finns, såvitt jag vet, ingen minister som ännu har föreslagit
            någon länsförändring, inte den nuvarande socialdemokratiska regeringen,
            inte den föregående och inte den borgerliga regeringen. Jag tror
            därför att det är ett skräckscenario, Patrik Norinder.
          </note>
          <note>
            Jag tror att vi ska vara glada över att vi nu får två likvärdiga
            tingsrätter som har någorlunda överlevnadschans och i stället
            rikta in krafterna på att försöka stärka de riktigt små tingsrätterna,
            t.ex. tingsrätten i
          </note>
          <note>
            Sveg som har utomordentligt svårt att med sin befolkning hävda
            sitt fögderi.
          </note>
          <note type="speaker">
            Anf. 230 PATRIK NORINDER (m):
          </note>
          <note>
            Herr talman! Jag vet inte om Kenth Högström själv tänker på vad
            han säger. Men han säger att det i dag är tillräckligt. Kenth
            Högström säger också att det känns som om det räcker. Och det
            är just långsiktigheten som det handlar om. Det kan hända att
            underlaget räcker i dag. Men räcker underlaget i morgon för två
            tingsrätter? Det är det som är det stora problemet, och det är
            det som behöver analyseras.
          </note>
          <note>
            Jag tror att det vore av stor vikt att regeringen lugnar sig
            lite med sitt ställningstagande när det gäller
          </note>
          <note>
            Ljusdals tingsrätt och återkommer även till riksdagen med ett
            förslag till hur man ska organisera domstolsväsendet i Hälsingland.
          </note>
          <note type="speaker">
            Anf. 231 KENTH HÖGSTRÖM (s):
          </note>
          <note>
            Herr talman! Jag ska läsa högt ur utskottets skrivning på s.
            8:
          </note>
          <note>
            "Som utskottet ser det har behovet av lokal förankring liksom
            de geografiska förhållandena på respektive ort beaktats av regeringen."
          </note>
          <note>
            Detta sägs alltså med anledning av de föreslagna förändringarna.
          </note>
          <note>
            Utskottet skriver vidare:
          </note>
          <note>
            "Utskottet har alltså ingen erinran mot regeringens bedömningar
            i fråga om de aktuella domstolarna."
          </note>
          <note>
            Såvitt jag förstår är det de tre som nu föreslås bli nedlagda
            och inlemmas i någon annan.
          </note>
          <note>
            Utskottet skriver också:
          </note>
          <note>
            "När det gäller Falköpings tingsrätt finns ännu inget förslag,
            och utskottet anser att riksdagen inte bör uttala sig i frågan
            nu. Utskottet föreslår att riksdagen avslår motionerna Ju26, Ju32,
            Ju33 och Ju34."
          </note>
          <note>
            Men man hänvisar också till vidare översyner.
          </note>
          <note>
            Såvitt jag förstår har frågan om tingsrätterna utretts vid flera
            tillfällen. Bl.a. min utskottsgruppsordförande
          </note>
          <note>
            Göran Magnusson har haft en lång och stor utredning om tingsrätternas
            framtid. Och jag litar på att utskottet kommer att bevaka precis
            de synpunkter som
          </note>
          <note>
            Patrik Norinder och jag är överens om, nämligen att hitta en
            långsiktig överlevnad för de tingsrätter som ska vara kvar. En
            tingsrätt som har flera kommuner som bevakningsområde har inte
            bara ett starkt symbolvärde, utan den stärker det polisiära arbetet,
            den stärker åklagarnas arbete, den stärker kronofogdarnas arbete,
            och den stärker hela det politiska och civila samhället. Tingsrätterna
            ska alltså vara kvar. Frågan är bara var gränsen går för den ekonomiska
            överlevnaden. Och än har vi inte sett några tecken på att det
            scenario som Patrik Norinder nu målar upp skulle kunna bli verklighet.
            Men om det kan vi väl fortsätta diskussionen inte bara i denna
            kammare.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 13 juni.)
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 1999/2000:107 Avgifterna för
            insättningsgarantin och investerarskyddet m.m.
          </note>
          <note>
            1999/2000:Fi53 av Gunnar Hökmark m.fl. (m)
          </note>
          <note>
            med anledning av prop. 1999/2000:117 Lag om kvalificerade elektroniska
            signaturer, m.m.
          </note>
          <note>
            1999/2000:T30 av Per-Richard Molén m.fl. (m)
          </note>
          <note>
            1999/2000:T31 av Eva Arvidsson (s)
          </note>
          <note>
            Trafikutskottets betänkande
          </note>
          <note>
            1999/2000:TU9 Ett informationssamhälle för alla
          </note>
          <note>
            Utbildningsutskottets betänkande
          </note>
          <note>
            1999/2000:UbU17 Forskning för framtiden - en ny organisation
            för forskningsfinansiering
          </note>
          <note>
            Näringsutskottets betänkanden
          </note>
          <note>
            1999/2000:NU17 Vissa organisationsfrågor inom näringspolitiken
          </note>
          <note>
            1999/2000:NU12 Ny naturgaslag
          </note>
          <note>
            Justitieutskottets betänkande
          </note>
          <note>
            1999/2000:JuU23 Brottsoffer
          </note>
          <note>
            Finansutskottets betänkande
          </note>
          <note>
            1999/2000:FiU29 Utvecklingen inom den kommunala sektorn
          </note>
          <note>
            12 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 8 juni
          </note>
          <note>
            1999/2000:1090 av Magnus Jacobsson (kd) till statsrådet Britta
            Lejon
          </note>
          <note>
            Religionsfriheten i Sverige
          </note>
          <note>
            1999/2000:1091 av Magnus Jacobsson (kd) till jordbruksminister
            Margareta Winberg
          </note>
          <note>
            Jämställdheten och invandrarkvinnorna
          </note>
          <note>
            1999/2000:1092 av Gudrun Lindvall (mp) till jordbruksminister
            Margareta Winberg
          </note>
          <note>
            Bekämpningsmedel i lantbruket
          </note>
          <note>
            1999/2000:1093 av Tasso Stafilidis (v) till utrikesminister Anna
            Lindh
          </note>
          <note>
            World Pride 2000
          </note>
          <note>
            1999/2000:1094 av Maud Ekendahl (m) till socialminister Lars
            Engqvist
          </note>
          <note>
            Narkotikafrågor inför Sveriges EU-ordförandeskap
          </note>
          <note>
            1999/2000:1095 av Magda Ayoub (kd) till näringsminister Björn
            Rosengren
          </note>
          <note>
            Kontrolluppgifter på taxikvitto
          </note>
          <note>
            1999/2000:1096 av Inger Strömbom (kd) till näringsminister Björn
            Rosengren
          </note>
          <note>
            Lagen om ledigt för att starta eget
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 13 juni.
          </note>
          <note>
            13 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 8 juni
          </note>
          <note>
            1999/2000:892 av Sten Tolgfors (m) till statsrådet
          </note>
          <note>
            Ingegerd Wärnersson
          </note>
          <note>
            Att inrätta ny lärlingsutbildning
          </note>
          <note>
            1999/2000:938 av Sten Tolgfors (m) till statsrådet
          </note>
          <note>
            Ingegerd Wärnersson
          </note>
          <note>
            Felaktig placering i särskolan
          </note>
          <note>
            1999/2000:939 av Anders Sjölund (m) till statsrådet
          </note>
          <note>
            Ingegerd Wärnersson
          </note>
          <note>
            Betyg före årskurs 8
          </note>
          <note>
            1999/2000:940 av tredje vice talman Rose-Marie
          </note>
          <note>
            Frebran (kd) till statsrådet Ingegerd Wärnersson
          </note>
          <note>
            Rätt betyg utan kostnad
          </note>
          <note>
            1999/2000:975 av Eva Arvidsson (s) till statsrådet
          </note>
          <note>
            Ingegerd Wärnersson
          </note>
          <note>
            Översyn av dispensreglerna för gymnasiet
          </note>
          <note>
            1999/2000:982 av Margareta Viklund (kd) till jordbruksminister
            Margareta Winberg
          </note>
          <note>
            Könsmönster på dagis
          </note>
          <note>
            1999/2000:987 av Inger Davidson (kd) till kulturminister Marita
            Ulvskog
          </note>
          <note>
            Samordning mellan utbildnings- och kulturanslag
          </note>
          <note>
            1999/2000:994 av Cristina Husmark Pehrsson (m)
          </note>
          <note>
            till utrikesminister Anna Lindh
          </note>
          <note>
            Människosmuggling
          </note>
          <note>
            1999/2000:998 av Göran Norlander (s) till kulturminister Marita
            Ulvskog
          </note>
          <note>
            Den kvalificerade förberedande musikutbildningen
          </note>
          <note>
            1999/2000:1004 av Ulla-Britt Hagström (kd) till statsrådet Ingegerd
            Wärnersson
          </note>
          <note>
            Kommunernas bidrag till fristående skolor
          </note>
          <note>
            1999/2000:1008 av Inger Davidson (kd) till justitieminister Laila
            Freivalds
          </note>
          <note>
            Rättsregler vid adoption
          </note>
          <note>
            1999/2000:1009 av Rolf Gunnarsson (m) till justitieminister Laila
            Freivalds
          </note>
          <note>
            Situationen för polisen
          </note>
          <note>
            1999/2000:1018 av Ewa Larsson (mp) till kulturminister Marita
            Ulvskog
          </note>
          <note>
            Samisk självförvaltning av kulturarvet i Sverige
          </note>
          <note>
            1999/2000:1028 av Holger Gustafsson (kd) till justitieminister
            Laila Freivalds
          </note>
          <note>
            Människohandel
          </note>
          <note>
            1999/2000:1031 av Ragnwi Marcelind (kd) till justitieminister
            Laila Freivalds
          </note>
          <note>
            Länspolisstyrelsernas framtida mandat
          </note>
          <note>
            1999/2000:1032 av Kjell Eldensjö (kd) till justitieminister Laila
            Freivalds
          </note>
          <note>
            Villkorlig dom med samhällstjänst
          </note>
          <note>
            1999/2000:1037 av Margareta Viklund (kd) till justitieminister
            Laila Freivalds
          </note>
          <note>
            Unga flickors situation i rättssammanhang
          </note>
          <note>
            1999/2000:1046 av Desirée Pethrus Engström (kd)
          </note>
          <note>
            till statsminister Göran Persson
          </note>
          <note>
            Ensamståendes adoptionsrätt
          </note>
          <note>
            1999/2000:1047 av Inger Strömbom (kd) till justitieminister Laila
            Freivalds
          </note>
          <note>
            Åtgärder mot annonsskojare
          </note>
          <note>
            1999/2000:1048 av Willy Söderdahl (v) till justitieminister Laila
            Freivalds
          </note>
          <note>
            Friköp av historiska arrenden
          </note>
          <note>
            1999/2000:1049 av Jan-Evert Rådhström (m) till justitieminister
            Laila Freivalds
          </note>
          <note>
            Uppdrag till Rikspolisstyrelsen
          </note>
          <note>
            1999/2000:1052 av Gun Hellsvik (m) till justitieminister Laila
            Freivalds
          </note>
          <note>
            Nationella insatsstyrkan
          </note>
          <note>
            1999/2000:1056 av Håkan Juholt (s) till statsrådet
          </note>
          <note>
            Lars-Erik Lövdén
          </note>
          <note>
            Hemutrustningslån till nya svenskar
          </note>
          <note>
            1999/2000:1057 av Ann-Marie Fagerström (s) till statsrådet Lars-Erik
            Lövdén
          </note>
          <note>
            Hemutrustningslån till nya svenskar
          </note>
          <note>
            1999/2000:1061 av Karin Falkmer (m) till statsrådet
          </note>
          <note>
            Mona Sahlin
          </note>
          <note>
            NUTEK och projekt för entreprenörskap
          </note>
          <note>
            1999/2000:1081 av Sten Tolgfors (m) till vice statsminister Lena
            Hjelm-Wallén
          </note>
          <note>
            Kinas hot mot Taiwan
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 13 juni.
          </note>
          <note>
            14 § Kammaren åtskildes kl. 20.47.
          </note>
          <note>
            Förhandlingarna leddes av talmannen från sammanträdets början
            t.o.m. 4 §
          </note>
          <note>
            anf. 29 (delvis), av förste vice talmannen därefter t.o.m. anf.
            70 (delvis), av talmannen därefter t.o.m. 6 § anf. 146 (delvis),
            av tredje vice talmannen därefter t.o.m. anf. 183 (delvis), av
            andre vice talmannen därefter t.o.m. voteringen kl. 17.00, av
            tredje vice talmannen därefter till ajourneringen kl. 18.00 och
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
