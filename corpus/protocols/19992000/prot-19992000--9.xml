<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--9</head>
          <docDate when="1999-09-30 00:00:00">1999-09-30 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Val till Nordiska rådets svenska delegation
          </note>
          <note>
            Företogs val av 20 ledamöter och 20 suppleanter till Nordiska
            rådets svenska delegation. Valberedningen hade enhälligt godkänt
            gemensamma listor för valen av ledamöter och suppleanter till
            Nordiska rådets svenska delegation.
          </note>
          <note>
            Sedan en promemoria innehållande de gemensamma listorna delats
            ut och godkänts av kammaren befanns följande personer, vilkas
            namn i här angiven ordning upptagits på respektive listor, valda
            för
          </note>
          <note>
            1999/2000 års riksmöte:
          </note>
          <note>
            ledamöter
          </note>
          <note>
            Anita Johansson (s)
          </note>
          <note>
            Gun Hellsvik (m)
          </note>
          <note>
            Reynoldh Furustrand (s)
          </note>
          <note>
            Kaj Larsson (s)
          </note>
          <note>
            Charlotta L Bjälkebring (v)
          </note>
          <note>
            Jan Erik Ågren (kd)
          </note>
          <note>
            Chris Heister (m)
          </note>
          <note>
            Margareta Israelsson (s)
          </note>
          <note>
            Lars Hjertén (m)
          </note>
          <note>
            Eva Johansson (s)
          </note>
          <note>
            Per Erik Granström (s)
          </note>
          <note>
            Lennart Gustavsson (v)
          </note>
          <note>
            Ragnwi Marcelind (kd)
          </note>
          <note>
            Christel Anderberg (m)
          </note>
          <note>
            Åke Gustavsson (s)
          </note>
          <note>
            Lennart Dahléus (c)
          </note>
          <note>
            Elver Jonsson (fp)
          </note>
          <note>
            Sten Tolgfors (m)
          </note>
          <note>
            Ann-Marie Fagerström (s)
          </note>
          <note>
            Matz Hammarström (mp)
          </note>
          <note>
            suppleanter
          </note>
          <note>
            Sven Hulterström (s)
          </note>
          <note>
            Bo Lundgren (m)
          </note>
          <note>
            Sinikka Bohlin (s)
          </note>
          <note>
            Urban Ahlin (s)
          </note>
          <note>
            Jonas Ringqvist (v)
          </note>
          <note>
            Gunilla Tjernberg (kd)
          </note>
          <note>
            Kent Olsson (m)
          </note>
          <note>
            Kjell Nordström (s)
          </note>
          <note>
            Carl Fredrik Graf (m)
          </note>
          <note>
            Karin Olsson (s)
          </note>
          <note>
            Berndt Sköldestig (s)
          </note>
          <note>
            Claes Stockhaus (v)
          </note>
          <note>
            Alf Svensson (kd)
          </note>
          <note>
            Birgitta Wistrand (m)
          </note>
          <note>
            Kristina Zackrisson (s)
          </note>
          <note>
            Marianne Andersson (c)
          </note>
          <note>
            Lars Leijonborg (fp)
          </note>
          <note>
            Göran Lennmarker (m)
          </note>
          <note>
            Annika Nilsson (s)
          </note>
          <note>
            Ewa Larsson (mp)
          </note>
          <note>
            2 § Utökning av antalet suppleanter i konstitutionsutskottet
          </note>
          <note>
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i konstitutionsutskottet skulle
            utökas från 20 till
          </note>
          <note>
            21.
          </note>
          <note>
            Kammaren medgav denna utökning.
          </note>
          <note>
            3 § Val av extra suppleant i konstitutionsutskottet
          </note>
          <note>
            Företogs val av extra suppleant i konstitutionsutskottet.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i konstitutionsutskottet
          </note>
          <note>
            Bo Könberg (fp)
          </note>
          <note>
            4 § Aktuell debatt: Situationen inom domstolsväsendet
          </note>
          <note type="speaker">
            Anf. 1 GUN HELLSVIK (m):
          </note>
          <note>
            Fru talman! Den svenska domarkåren kan inte anklagas för att
            vara grälsjuk eller vårdslös med orden.
          </note>
          <note>
            Domarna utgör en yrkeskår som lojalt medverkar till att uppfylla
            lagstiftarens och regeringens mål oberoende av om dessa gäller
            lagstiftning eller organisatoriska förändringar.
          </note>
          <note>
            Mot den bakgrunden är det närmast sensationellt att Högsta domstolens
            ordförande, landets hovrättspresidenter, Sveriges domarförbund
            och enskilda lagmän ger sig ut i den offentliga debatten och inte
            bara varnar för att rättssäkerheten i våra domstolar är i fara,
            utan också riktar skarp kritik mot regeringens och Domstolsverkets
            sätt att driva på såväl förändringsprocessen som budgetprocessen.
          </note>
          <note>
            Ett genomgående tema i domarnas kritik gäller formerna för den
            nu pågående förändringsprocessen inom domstolsväsendet. Förändringsarbetet
            drivs på utan att riksdagen har fått ta ställning till någon genomarbetad
            plan med regeringens mål och syfte med förändringen. I debatten
            har vidare gjorts gällande att förändringsarbetet, som bl.a. lett
            till nedläggning och sammanslagning av domstolar, är tveksamt
            från konstitutionella utgångspunkter. Domstolarnas självständighet
            och oberoende är skyddade i grundlagen, och domstolarnas verksamhet
            ska varken kunna kommenderas eller ledas på samma sätt som andra
            myndigheters verksamheter.
          </note>
          <note>
            Den andra principiellt viktiga frågan med anledning av det pågående
            förändringsarbetet rör riksdagen, som har sidsteppats av regeringen
            i frågan om hur domstolarnas framtida yttre organisation ska se
            ut. För att bringa klarhet i vilka planer regeringen har med förändringsarbetet
            och vilka rationaliseringsvinster som åsyftas bör regeringen för
            riksdagen redovisa en övergripande plan för reformeringen av domstolsväsendet.
            Vi saknar en sedvanlig riksdagsbehandling, så att även riksdagens
            ledamöter får komma till tals och fatta beslut i denna för medborgarna
            så viktiga fråga.
          </note>
          <note>
            Anf. 2 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Rättsväsendet är en av hörnstenarna i en demokrati.
            I Sverige har vi ett rättsväsende som fungerar så väl att de flesta
            medborgarna inte reflekterar över dess betydelse för demokratin.
            Men det innebär inte att vi kan slå oss till ro. Rättsväsendet
            måste ständigt utvecklas så att det motsvarar medborgarnas förväntningar
            och berättigade krav. Det är angeläget att medborgarnas förtroende
            för rättsväsendet kan bibehållas och stärkas ytterligare. Att
            reformera rättsväsendet och det som är föremål för dagens debatt,
            dvs. domstolsväsendet, är en svår uppgift.
          </note>
          <note>
            Samtidigt som vi måste respektera domstolarnas och domarnas konstitutionella
            särställning, får vi inte undandra oss ansvaret för viktiga frågor
            som rör t.ex.
          </note>
          <note>
            kompetens, effektivitet och handläggningstider. Det är frågor
            som är av grundläggande betydelse för medborgarnas förtroende.
          </note>
          <note>
            Jag välkomnar därför dagens debatt. Det är ett ämne som förtjänar
            en framskjuten plats i det offentliga samtalet. Jag vill ta tillfället
            i akt att ge min syn på de krav ett framtida domstolsväsende måste
            vara rustat att möta. Förhoppningsvis kan vi här finna en gemensam
            plattform att utgå från när vi sedan diskuterar hur domstolsväsendet
            ska vara utformat.
          </note>
          <note>
            I den konstitutionella debatten, både nationellt och internationellt,
            talas det om politikens judikalisering eller judifiering, dvs.
            att domstolarna får mer makt på de valda politiska organens bekostnad.
            Delvis är det här en konsekvens av att de enskilda medborgarna
            getts ökade möjligheter att i våra domstolar få prövat hur politiska
            beslut överensstämmer med Europarätten.
          </note>
          <note>
            Vi kan nog slå fast att tendensen med ökad makt för domstolarna
            är ett faktum, och att ett skäl är de politiska besluten om medlemskapet
            i EU och Europakonventionens införlivande med svensk lag. Domstolarna
            har alltså fått ett ökat inflytande. Därmed har de också fått
            ett större ansvar. Det är vår uppgift som politiker att se till
            att varje domstol i vårt land är rustad för att klara det ansvaret
            och utöva den legitima makt som bl.a. Europarätten ger dem. Detta
            ställer självfallet mycket stora krav.
          </note>
          <note>
            Samtidigt som kraven på domstolarna har ökat från ett konstitutionellt
            perspektiv, har de också ökat från de mer traditionella perspektiven.
            Många domare säger att de mål de har att hantera har blivit svårare
            och tyngre. Det gäller såväl civilmål, brottmål som förvaltningsmål.
            Det kan bl.a. bero på svårare kriminalitet och mer komplexa affärsförhållanden.
            Men jag tror att det finns ytterligare en dimension som gör målen
            mer svårbedömda, nämligen att vår kunskap förbättras, t.ex. om
            olika brott. Det kan låta som en paradox att förbättrad kunskap
            gör saker mer svårbedömda, men jag ska ge några exempel på vad
            jag menar.
          </note>
          <note>
            Övergrepp mot barn, ofta med sexuella inslag, är oerhört komplicerade
            att utreda och besluta i. Kunskapen om barns reaktioner och sätt
            att uttrycka sig utvecklas ständigt. Våld mot kvinnor är också
            en brottskategori där kunskapen om människors beteende ökar och
            i många fall är avgörande för den slutliga bedömningen av frågan.
          </note>
          <note>
            De komplicerade vårdnadstvisterna är exempel utanför brottmålsområdet.
            Vår ökade kunskap gör alltså att verkligheten ter sig mer mångfasetterad
            och därmed mer svårbedömd. De som ska döma i dessa mål måste ges
            möjlighet att följa med i den kunskapsutveckling som hela tiden
            sker för att kunna göra riktiga bedömningar.
          </note>
          <note>
            En tredje faktor som påverkar dagens domstolsväsende är de allt
            högre krav allmänheten, dvs. medborgarna, ställer. Domstolarna,
            liksom andra myndigheter, förutsätts ge en service av högsta kvalitet.
            Den tekniska utvecklingen har fört med sig att medborgarna förväntar
            sig snabba svar från de myndigheter de kommer i kontakt med. Då
            är det inte acceptabelt att få vänta på besked, ibland i flera
            år. Förfaranderegler och organisation måste därför utformas så
            att även domstolarna kan använda moderna arbetsformer och ny teknik
            för att leva upp till kraven på snabbhet och effektivitet. Den
            tiden är förbi när medborgarna såg domstolarna som auktoriteter
            som inte fick ifrågasättas.
          </note>
          <note>
            Fru talman! Jag vill understryka att jag har ett stort förtroende
            för den domarkår vi har och den kompetens som den besitter. Jag
            har goda skäl för att ha det. Men vi kan inte begära det orimliga.
            Ingen kan mäkta med att fördjupa sig i, och få rutin på, att klara
            av brott mot barn och kvinnor, vårdnadstvister, svåra skatteupplägg,
            avancerad IT-brottslighet, invecklade affärstransaktioner och
            mycket annat och ovanpå allt detta beakta Europarättens vittförgrenade
            inflytande. Andra aktörer inom rättsväsendet har redan dragit
            slutsatsen att en hög kompetens inom olika områden kräver specialisering;
            det gäller naturligtvis advokater, men också inom åklagarväsendet
            förekommer en långt driven specialisering.
          </note>
          <note>
            Fru talman! Jag hoppas och tror att vi oavsett politisk färg
            är överens så här långt. Är vi det, har vi en gemensam plattform
            för att bygga vidare på ett domstolsväsende för 2000-talet, som
            fullföljer en tradition med ett domstolsväsende som motsvarar
            medborgarnas högt ställda krav på kvalitet och rättssäkerhet.
          </note>
          <note>
            Det är mot den bakgrund jag nu har tecknat som regeringen har
            intensifierat den mer eller mindre ständigt pågående reformeringen
            av domstolsväsendet. Men reformarbetet är också nödvändigt om
            vi ska kunna skapa rimliga artbetsförhållanden för domare och
            annan domstolspersonal som arbetar i våra domstolar.
          </note>
          <note>
            Även domstolarnas resurser - behov och fördelning - samt effektivitet
            behöver ses över. När domstolsväsendet granskats har resursanvändningen
            delvis ifrågasatts. På sina håll överensstämmer inte arbetsbördan
            med tilldelade resurser. Trots en i många fall hängiven arbetsinsats
            av all personal växer balanserna i en del domstolar, medan andra
            har en överkapacitet. Det är inte acceptabelt.
          </note>
          <note>
            Men ett bättre resursutnyttjande räcker inte. I
          </note>
          <note>
            varje fall övergångsvis behövs ett resurstillskott, och därför
            föreslår regeringen i budgetpropositionen en viss höjning av anslaget
            till domstolarna. Det finns de som tycker att höjningen skulle
            ha varit större, men det är min bestämda uppfattning att det inte
            går att köpa sig rättssäkerhet i en delvis omodern organisation.
            Pengar kan inte ersätta brister i organisationsoch arbetsformer.
            Regeringen uttalar dock i årets budgetproposition att den har
            för avsikt att återkomma till riksdagen när det gäller vilka ytterligare
            resursförstärkningar som behövs för att man ska kunna fullfölja
            statsmakternas intentioner bl.a. när det gäller att fullfölja
            reformarbetet inom domstolsväsendet.
          </note>
          <note>
            För att finna formerna för framtidens domstolsväsende pågår nu
            diskussioner mellan olika domstolar och Domstolsverket, i flera
            fall på domstolschefernas egna initiativ. Jag redogjorde för det
            i ett interpellationssvar för två dagar sedan. En lösning som
            övervägs är att göra domkretsarna i en region större, men samtidigt
            bibehålla domstolsverksamhet vid de nuvarande tingsrätterna. En
            gemensam domkrets för flera domstolar möjliggör att mål specialiseras
            till vissa enheter, samtidigt som det stora flertalet mål av mer
            normalt slag även fortsättningsvis handläggs vid de nuvarande
            enheterna. Det innebär bl.a. att när domstolarna är belägna i
            närheten av varandra kan målen fördelas till den domstolsenhet
            som har den särskilda kompetensen, utan att det får negativa konsekvenser
            för medborgarna när det gäller tillgänglighet.
          </note>
          <note>
            När det å andra sidan gäller domstolar med speciella geografiska
            förhållanden kan i stället de domare som har särskild kompetens
            tillfälligt förstärka den domstol som har behov av det.
          </note>
          <note>
            Det här utesluter dock inte att det i ett antal fall, där det
            är tätt mellan domstolarna och där målunderlaget är alltför litet
            för att skapa bärkraftiga domstolsenheter, kan finnas behov av
            att lägga samman en domstol med en annan, intilliggande domstol.
          </note>
          <note>
            Dessa frågor är svåra att hantera, och många intressen berörs
            av dem, ibland motstridiga. Men det får inte hindra att vi går
            vidare med det reformarbete som är nödvändigt för att domstolsväsendet
            ska erbjuda goda arbetsförhållanden och kunna möta de krav som
            ställs på det.
          </note>
          <note>
            Fru talman! Vi måste säkerställa att vi har ett domstolsväsende
            som svarar mot de allra högst ställda kraven på rättssäkerhet
            och kvalitet, samtidigt som vi också förmår attrahera de allra
            skickligaste juristerna. Jag ser det som en av mina viktigaste
            uppgifter att säkerställa att domstolsväsendet kan motsvara dessa
            krav också när vi gått in i nästa årtusende.
          </note>
          <note type="speaker">
            Anf. 3 GUN HELLSVIK (m):
          </note>
          <note>
            Fru talman! Jag vill börja med att ge några exempel som grund
            för den stora oro jag känner för utvecklingen inom domstolsväsendet.
          </note>
          <note>
            Enligt Domstolsverkets generaldirektör, Stefan
          </note>
          <note>
            Strömberg, utgör domstolarna en ålderdomlig miljö, med undantag
            för Hovrätten i Malmö, som enligt
          </note>
          <note>
            Strömberg har gjort en del och har en optimal organisation. Detta
            framkom vid en domstolsdebatt som
          </note>
          <note>
            Stefan Strömberg nyligen deltog i. Jag tycker att hans uttalande
            blir intressant när man ställer det mot en skrivelse från hovrättspresidenten
            vid samma hovrätt.
          </note>
          <note>
            I denna utvecklar presidenten sina tankar kring budgetprocessen,
            och han skriver "att det torde bli nödvändigt att anslag till
            domstolarna läggs på en permanent högre nivå än den nuvarande
            till undvikande av allvarliga negativa konsekvenser för den dömande
            verksamheten". Min slutsats av dessa båda uttalanden blir att
            om man anser att Hovrätten i Malmö är en förebild och ett föredöme,
            borde man rimligen också ta fasta på vad presidenten påpekar rörande
            riskerna med den förda politiken.
          </note>
          <note>
            Lagmannen vid Tingsrätten i Lycksele, som precis som andra domstolsföreträdare
            haft i uppdrag att visa hur han ska genomföra besparingar på sin
            domstol - i hans fall med 400 000 kr - skriver till Justitiedepartementet
            att om han tvingas spara dessa 400 000 kr kan rättssäkerheten
            i dömandet inte längre garanteras utan då är det bättre att domstolen
            läggs ned. Är det meningen att domstolarna ska svältas ut?
          </note>
          <note>
            För ett par år sedan blev två domare fällda för tjänstefel av
            Högsta domstolen. Domstolen konstaterade att straff inte borde
            utdömas, eftersom domarnas arbetssituation var sådan att det var
            ursäktligt att de gjort fel. Min slutsats av HD:s domar är att
            rättssäkerheten är i allvarlig fara när arbetssituationen är sådan
            att våra domare inte längre har tid att tänka.
          </note>
          <note>
            Vid flera tillfällen har vi nu sett exempel på hur lagmanstjänster
            vakantsätts när innehavaren pensioneras eller av annat skäl lämnar
            tingsrätten. Vi har också sett exempel på hur dessa vakantsättningar
            efter ett tag resulterar i sammanslagning med annan tingsrätt.
            Är det lagmannens ålder som ska avgöra en tingsrätts framtid?
            Vore det inte rimligare att först analysera hur domstolsväsendets
            organisation ska se ut för att nå största möjliga rättssäkerhet?
          </note>
          <note>
            Ordföranden i Högsta domstolen skrev i en debattartikel den 13
            september att de besparingar som domstolen ålagts under de kommande
            tre åren kommer att medföra en högst reducerad verksamhet med
            längre handläggningstider. Han betecknade denna utveckling som
            en ren katastrof. Vidare skrev han att han hade informerat justitieministern
            utan att få något stöd. Nu hoppas han att det finns ansvarskännande
            personer som inser vad som håller på att ske och som inte vill
            medverka till de drastiska nedskärningar som är på gång. Vidare
            skriver han: "Om dessa" - dvs.
          </note>
          <note>
            besparingarna - "genomförs, kommer ansvaret att vila tungt på
            dem som medverkat till dem eller som inte motsatt sig dem." Är
            justitieministern beredd att ta detta ansvar?
          </note>
          <note>
            Fru talman! Ett fungerande rättsväsende är grundförutsättningen
            för rättssäkerhet och rättstrygghet.
          </note>
          <note>
            Därför får domstolarna inte bli försökskaniner, som de är just
            nu. Jag är övertygad om att alla partier är medvetna om att domstolsväsendet
            behöver reformeras för att kunna möta framtidens krav på ett bra
            sätt.
          </note>
          <note>
            Men vi vet att det för att man ska gå i land med ett sådant projekt
            också behövs klart angivna mål, så att berörd personal vet vad
            som gäller. Att döma av den kritik som framförts från domarkåren
            tycks inte denna grundläggande förutsättning vara uppfylld. Man
            efterfrågar en övergripande plan för reformeringen, och man vill
            veta efter vilka principer domstolsväsendets yttre organisation
            ska förändras.
          </note>
          <note>
            För ett helhjärtat engagemang från domstolspersonalen krävs därför
            att departementet och Domstolsverket klargör hur stora rationaliseringsvinster
            man åsyftar, genom vilka åtgärder de ska åstadkommas, vilka beslut
            som krävs, vilka resurser som ska användas för ändamålet, tidsplan
            för genomförandet osv. I dag saknar inte bara personalen svar
            på dessa frågor utan även riksdagen. Jag tror att det vore välgörande
            för alla inblandade om riksdagen fick en chans att ordentligt
            ta del av Justitiedepartementets planer för domstolsväsendet.
          </note>
          <note>
            Fru talman! Jag har tre förslag som riksdagen och domstolsväsendet
            vore betjänta av och som jag gärna vill höra justitieministern
            kommentera:
          </note>
          <note>
            1. Regeringen bör redovisa en övergripande plan för reformeringen
            av domstolsväsendet. Den bör innehålla förslag till principer
            för den yttre organisationen.
          </note>
          <note>
            2. Budgeten för domstolarna bör utformas så att domstolarna kan
            bedriva arbetet på nuvarande villkor intill dess ett reformerat
            domstolsväsende föreligger.
          </note>
          <note>
            3. Regeringen bör omgående göra en studie av domstolsadministrationen
            och planerna på förändring i
          </note>
          <note>
            Danmark och Norge, där man lyckats balansera domstolarnas självständighet
            med kravet på kostnadseffektivitet.
          </note>
          <note type="speaker">
            Anf. 4 ALICE ÅSTRÖM (v):
          </note>
          <note>
            Fru talman! Det här är en viktig debatt, som handlar om domstolsväsendet.
            Domstolens betydelse i rättskedjan kan aldrig underskattas. Domstolarnas
            självständiga ställning får aldrig hotas. Men samtidigt måste
            vi se att också domstolsväsendet måste anpassa sig i en modern
            tid. Domstolsväsendet måste också anpassa sig till de förändrade
            krav på verksamheten som ställs.
          </note>
          <note>
            Justitieministern tog upp en del exempel på de förändrade krav
            och de förändrade villkor som vi lever under i dag, som har betydelse
            för domstolsväsendets utformning. Men det allra viktigaste kravet,
            som vi aldrig får ge avkall på, är kravet på rättssäkerhet. Alla
            medborgare i Sverige ska kunna vara garanterade att rättssäkerheten
            är hundraprocentig när man hamnar i en domstol.
          </note>
          <note>
            Det finns de, fru talman, som i debatterna om rättssäkerhet enbart
            vill koncentrera sig på frågan om budget, om kostnader och om
            det antal kronor och ören man har. Men tyvärr är det inte så enkelt
            att det bara är med budgetanslag som vi kan garantera ett rättssäkert
            domstolsväsende, utan det handlar mycket om i vilken arbetsmiljö
            och under vilka förhållanden som man skall arbeta inom domstolsväsendet.
          </note>
          <note>
            Fru talman! Det har under de senaste åren genomdrivits ett par
            utredningar när det gäller domstolsväsendets framtid, där just
            dessa förändringsaspekter har funnits med. Men det har också funnits
            en oförmåga hos de politiska partierna att våga ta stegen till
            en förändrad organisation. Att det har saknats politiskt mod och
            att det har funnits en politisk feghet har varit tragiskt.
          </note>
          <note>
            I dag har vi snarare en utveckling där man inom domstolsväsendet
            självt, inom domarkåren och bland de civilanställda inom domstolsväsendet
            ser behovet av förändring. Det pågår i dag en process underifrån.
          </note>
          <note>
            Fru talman! Precis som Gun Hellsvik sade finns det en fara i
            att bedriva ett förändringsarbete i projektform. Det finns inte
            riktigt klara och tydliga riktlinjer för vart man är på väg. Samtidigt
            är det oerhört viktigt att vi nu tar till vara den kraft och den
            vilja till förändring som finns, men det är en svår balansgång.
          </note>
          <note>
            Nu är det viktigt att vi också tar ett politiskt ansvar, att
            vi ser de förändrade kraven och att vi vågar medverka till de
            förändringar som behövs. När vi tar det ansvaret är det också
            viktigt att vi får en chans att debattera det. I det fallet tycker
            jag att det vore viktigt att mer genomgripande diskutera en plan.
            Vänsterpartiet ser oerhört positivt på de tankar om förändringsarbetet
            som justitieministern presenterar. Debatten kommer att gå vidare.
            Men vi måste också ta ett ansvar - det politiska ansvaret - för
            de krav som vi ställer.
          </note>
          <note>
            Jag och flera med mig från alla partier har i debatt efter debatt
            här i kammaren sagt att man nu måste förbättra sig inom domstolarna.
            Man måste förbättra sig inom rättsväsendet. Åklagare måste ha
            bättre kunskaper. Domstolarna måste ha bättre kunskaper.
          </note>
          <note>
            De måste bli bättre på att handskas med mål som handlar om sexuella
            övergrepp på barn. De måste bli bättre på att handskas med mål
            som handlar om våld mot kvinnor. De måste vidareutbilda sig. De
            måste skaffa sig kunskap. Men vi har inte tagit det politiska
            ansvaret och sett till att vi har en domstolsorganisation som
            är anpassad till de krav som vi ställer.
          </note>
          <note>
            Fru talman! Vi från Vänsterpartiet ser att det behöver ske en
            utveckling inom domstolsväsendet, och vi är mycket väl medvetna
            om att det kommer att innebära att en del av de mindre tingsrätterna
            i Sverige kommer att läggas ned. Men det är en nödvändig förändring
            för att vi ska kunna garantera rättssäkerheten och för att vi
            ska kunna garantera medborgarna ett domstolsväsende som är anpassat
            till de krav som ställs.
          </note>
          <note>
            Det är också oerhört viktigt, fru talman, att man inte gör sig
            av med alla civilanställda när man genomför denna förändring,
            som man gjorde inom åklagarväsendet och inom polisväsendet. Man
            ska inte göra sig av med domarsekreterarna med deras oerhörda
            kompetens. Det är viktigt att man i förändringsarbetet nu i stället
            utvecklar dem och ger dem möjlighet till mer kompetenta uppgifter
            så att de kan gå vidare i utvecklingen, så att vi får en personalbalans
            inom domstolsväsendet i framtiden. Alla personalkategorier ska
            ha plats och utrymme, och alla ska kunna delta i den förändringsprocess
            som är i gång.
          </note>
          <note type="speaker">
            Anf. 5 ROLF ÅBJÖRNSSON (kd):
          </note>
          <note>
            Fru talman! I vårt demokratiska samhälle är domstolarnas rättsskipande
            verksamhet mycket viktig.
          </note>
          <note>
            Domstolarnas uppgift är att handlägga mål och ärenden på ett
            rättssäkert och effektivt sätt och att avkunna dom inom rimlig
            tid. Rent allmänt gäller att domstolarnas dömande verksamhet inte
            sker tillräckligt snabbt. Genomströmningstiden för mål och ärenden
            måste ökas märkbart. Kvaliteten på avgörandena kan även i vissa
            fall ifrågasättas.
          </note>
          <note>
            För att vi ska kunna öka domstolarnas ändamålsenliga uppgift
            i samhället krävs att de allmänna domstolarna slås ihop med förvaltningsdomstolarna.
            Då erhålls ett kvalitetsmässigt enhetligt rättsliv med lokal förankring.
          </note>
          <note>
            Att som regeringen nu gör under hand vidta åtgärder som faktiskt
            medför att de mindre tingsrätterna svälts ut är ej acceptabelt.
            Inte heller kan konstlade lösningar accepteras med gemensam lagman
            för flera tingsrätter, och inte heller tanken att domkretsen utvidgas
            väsentligt och att nuvarande tingsrätter behålls som partiella
            verksamhetsorter.
          </note>
          <note>
            Att inskränka antalet tingsrätter som har inskrivningsmyndighet
            och att överföra inregistrering av bouppteckningar till skattemyndigheterna
            är inte heller lämpligt. Verksamheterna fungerar väl i dag och
            innefattar ett värdefullt inslag som underlag för tingsrätternas
            kompetens. Därutöver skapar förfarandet en stor tilltro till inskrivningsväsendet,
            och inregistrering av bouppteckningar sker på ett kvalificerat
            och kompetent sätt, med inslag av närhet och tillgänglighet till
            gagn för den rättssökande allmänheten.
          </note>
          <note>
            Fru talman! Det är viktigt att inse att det väsentliga inslaget
            i dömande verksamhet är förhandlingarna inför domstol och överläggningen
            till dom. IT-stödet är värdefullt men innefattar inte någon större
            kostnadsbesparing. Det är emellertid viktigt med inslag av administrativ
            personal som frigör domarna från juridiska uppdrag.
          </note>
          <note>
            Regeringens budgetproposition innehåller ingenting av det mest
            besvärande inslaget i dag, nämligen det stora inslaget av inställda
            huvudförhandlingar.
          </note>
          <note>
            Det måste åtgärdas genom att delgivningsförfarandet privatiseras
            genom enskilda auktoriserade stämningsmän och att effektiva åtgärder
            vidtas mot dem som obstruerar det rättsliga förfarandet genom
            att inte inställa sig till rättegångsförhandling. Givetvis kan
            dessa förhållanden inte åtgärdas genom att man ger avkall på fundamentala
            processuella principer som muntlighet, koncentration och omedelbarhet.
          </note>
          <note>
            Det är viktigt att framhålla att en utvecklad stat alltid måste
            ha ekonomi för att upprätthålla ett väl fungerande domstolsväsende
            som är ett oavvisligt inslag i en rättsstat. Att skipa rätt kräver
            tid för överväganden, vilket kommer till uttryck i den gamla domarregeln:
            "Domaren skall icke vara för hastig till att döma, förrän han
            saken väl begrundat haver, ty en hastig dom är sällan god och
            rätt."
          </note>
          <note>
            Enkla och kontrollerbara ekonomiska kriterier går ej att applicera
            på domstolsväsendet. Övergripande krav kan endast vara att domstolarna
            självständigt ska skipa rätt av hög kvalitet inom rimlig tid.
            Verksamheten har alltså anspråk på de ekonomiska resurser som
            erfordras för dessa mål.
          </note>
          <note>
            Fru talman! Jag skulle vilja fråga justitieministern några saker.
            Det kan inte vara lätt för justitieministern att stå till svars
            för allt som ifrågasätts. Därför ska jag inskränka mig till några
            konkreta ting.
          </note>
          <note>
            Först och främst säger justitieministern i sitt inlägg att domstolsväsendet
            behöver en ekonomisk förstärkning. Det finns också med i budgeten.
            Varför håller man då fortfarande på med nedskärningar inom domstolarna?
            Jag hörde t.ex. häromdagen att två justitierådstjänster inte skulle
            besättas. Det skulle vara betingat av tidigare besparingskrav.
            Det låter illavarslande.
          </note>
          <note>
            Sedan undrar jag över detta med att det ska vara en lagman och
            två tingsrätter. Är det verkligen lagligt? Justitieministerns
            uppfattning är naturligtvis att det är det. Men det står väl ändå
            i rättegångsbalken att en tingsrätt ska ledas av en lagman? Jag
            sätter ett litet frågetecken för om man verkligen kan göra på
            det här viset.
          </note>
          <note>
            När det gäller den demokratiska processen kring hur många tingsrätter
            vi ska ha har riksdagen rent lagtekniskt bemyndigat regeringen
            att hantera den frågan. Samtidigt har riksdagen väldigt många
            synpunkter på det här. Det är djupt olyckligt att man inte kunde
            hantera den frågan i den här kommittén. Jag tror, vilket många
            har sagt, att den här frågan är av en sådan dignitet att vi i
            parlamentarisk ordning borde hantera den på ett bättre sätt. Nu
            håller man på under hand ute på fältet. Det blir inte den övergripande
            tyngd som krävs för detta. Jag tror också att det finns ett visst
            parlamentariskt stöd för att man ska hantera det här på ett bra
            sätt. Men jag skulle ändå vilja fråga hur justitieministern tänker
            i det stycket.
          </note>
          <note>
            Tack!
          </note>
          <note type="speaker">
            Anf. 6 GUNNEL WALLIN (c):
          </note>
          <note>
            Fru talman! Det svenska rättsväsendet bygger på tradition och
            kultur. Utmaningen för oss politiker är att anpassa det i tiden.
            I det arbetet måste vi alltid komma ihåg vem vi är till för, nämligen
            den rättssökande allmänheten - medborgarna.
          </note>
          <note>
            I ett demokratiskt samhälle är medborgarnas förtroende för och
            tillit till rättsväsendet avgörande. Vi i
          </note>
          <note>
            Centerpartiet ser med oro på de senaste årens utveckling och
            menar att många människor upplever att rättstryggheten och rättssäkerheten
            har blivit naggad i kanten. De senaste åren har nämligen inneburit
            kraftiga besparingar, omorganisationer och centraliseringar. När
            nu domstolsväsendet står inför stora förändringar - det ska reformeras
            och moderniseras -
          </note>
          <note>
            finns det några saker som vi särskilt vill markera.
          </note>
          <note>
            Fru talman! Låt mig först säga att Centerpartiet bejakar en modernisering
            av domstolsväsendet. Vi är beredda att vara med och ta ansvar
            för att reformera och modernisera domstolsväsendet. Men förändringarna
            måste ske under riksdagens överinseende och under politiskt ansvar.
            När det gäller förändringarna måste man ta fasta på det goda i
            dagens struktur. En självklar utgångspunkt för oss är att det
            ska vara en fortsatt decentraliserad organisation.
          </note>
          <note>
            Det är med stor oro som vi ser på Domstolsverkets sparbeting.
            Vi är rädda för att sparkravet kommer att gå ut över de mindre
            tingsrätterna och leda till en centraliserad tingsrättsorganisation.
            Vår oro förstärks av att besparingarna inte riktar sig åt något
            bestämt håll. Att bara lägga ett generellt besparingskrav utan
            att ange i vilken riktning verksamheten bör gå förmedlar en känsla
            av att kravet inte är särskilt realistiskt.
          </note>
          <note>
            Våra domstolar är redan nu hårt pressade. Arbetsbelastningen
            inom hovrätter, läns- och kammarrätter och även Regeringsrätten
            är oroande. Vi ser nu att förhandlingstiderna, genomströmningstiderna
            och antalet inkommande mål ökar medan antalet avgjorda mål minskar.
            Bilden är inte generell i den meningen att den gäller för varje
            domstolsslag och varje instans, men bilden har flera gemensamma
            nämnare. Bakom bilden och statistiken ser vi domstolspersonal
            som sliter med ärenden medan högarna växer. Vi ser människor som
            väntar, ibland i åratal, för att få besked om utfallet av ett
            skattemål eller ett socialförsäkringsärende. Enskilda medborgare
            och skattebetalare får sväva i ovisshet om utgången i mål som
            för dem har en stor praktisk betydelse. Dessa förhållanden är
            självfallet oacceptabla.
          </note>
          <note>
            Centerpartiet kommer i budgeten att utöver regeringens förslag
            satsa ytterligare en halv miljard på rättsväsendet. En stor del
            av den satsningen kommer att komma domstolarna till del.
          </note>
          <note>
            Fru talman! För Centerpartiet är det viktigt att slå vakt om
            närheten och tillgängligheten till hela rättsväsendet, inklusive
            domstolarna. Genom ett väl utbyggt nät av tingsrätter inom ramen
            för utvidgade domkretsar kan onödiga resor och tidsspillan undvikas.
            Lokalt förankrade tingsrätter har ett betydande värde för rättskipningen,
            bl.a. tack vare den personoch lokalkännedom som de små tingsrätterna
            besitter.
          </note>
          <note>
            Förtroendet och respekten hos medborgarna för domstolarnas avgöranden
            ökar med vetskapen om att det är lokalt verksamma domare och nämndemän
            som deltar i dömandet. Lokalt förankrat dömande motverkar anonymitet
            och ger offentlighetsprincipen ett verkligt innehåll. Med utvidgade
            domkretsar ökar möjligheterna till samverkan, specialisering,
            inbördes arbetsfördelning och också flexibelt resursutnyttjande.
            På så sätt kan man hjälpas åt vid arbetstoppar.
          </note>
          <note>
            Genom att man ökar samverkan inom och mellan domstolsslagen skapas
            också möjligheter att bibehålla dagens decentraliserade struktur.
          </note>
          <note>
            De försök som har gjorts och som ännu pågår bör utvärderas, och
            erfarenheterna bör spridas. Om nu besparingarna faller ut så som
            Domstolsverket skisserar är det viktigt att man inte gör om gamla
            misstag.
          </note>
          <note>
            Såväl polisen som åklagarna sade upp civilanställda administratörer
            när de genomförde sina besparingar.
          </note>
          <note>
            Detta har lett till att poliser och åklagare runtom i landet
            får ägna tid och kraft åt saker och ting som de varken är utbildade
            för eller särskilt bra på.
          </note>
          <note>
            Om domstolsväsendet skulle anamma samma strategi vore det, enligt
            vår uppfattning, förödande för effektiviteten och kvaliteten i
            den dömande verksamheten. De civilanställda - administratörer,
            domstolssekreterare, föredragande och andra - behövs inom domstolsväsendet.
            De gör ett värdefullt arbete och har med sina långa anställningstider
            samlat en oerhörd kompetens och erfarenhet som domstolsväsendet
            inte klarar sig utan.
          </note>
          <note type="speaker">
            Anf. 7 SIW PERSSON (fp):
          </note>
          <note>
            Fru talman! Vi vet att rättsväsendet står inför stora utmaningar
            inför 2000-talet. Avsikten är, som det står i budgeten, att domstolarna
            ska moderniseras med ett medborgarperspektiv som ledstjärna. Det
            är en riktig tanke. Men det räcker inte att säga att domstolarna
            nu ska ges större frihet att själva genomföra detta. Vi måste
            också ge vettiga instrument till det.
          </note>
          <note>
            Några frågor bland många vill Folkpartiet ställa i dag. Hur ska
            t.ex. domstolarna kunna genomföra en kvalitetsförbättring i sitt
            arbete med de kortsiktiga budgetvillkor som vi nu har? Hur ska
            man kunna ta tid och utrymme till kompetensutveckling i det pressade
            arbetsläge som finns för personalen inom domstolsväsendet? Och
            hur ska rationaliseringarna gå till, så länge lagstiftningen och
            domstolsväsendets yttre organisation ser ut som de gör och därmed
            innebär att domstolarna själva inte kan påverka?
          </note>
          <note>
            Vi ska nämligen komma ihåg att de viktigaste delarna inom domstolsadministrationen
            inte sköts av domstolarna själva. Domstolsadministrationen ligger
            i många delar hos andra samhällsorgan än domstolen.
          </note>
          <note>
            Det är alltså vi i riksdagen, regeringen och Domstolsverket som
            i realiteten har huvuddelen av uppgifterna på området.
          </note>
          <note>
            Ett problem för den yttre domstolsadministrationen är att normstyrningen,
            budgetstyrningen och de andra styrformerna i många avseenden inte
            är väl synkroniserade. Det finns konflikter mellan budgetstyrning
            och normgivning. Normgivningen uttrycker de generella, materiella
            förutsättningarna för domstolsverksamheten. Vi ska då komma ihåg
            att något väldigt speciellt för domstolarna är detaljeringsgraden
            i normgivningen i fråga om hur verksamheten ska styras. Vi ska
            också vara medvetna om att det kan finnas yttre förhållanden som
            domstolen inte råder över och som innebär att domstolen faktiskt
            får överskrida budgeten. Då är det också viktigt att komma ihåg
            att det är ett skyddsintresse att budgeten inte inrymmer åtgärder
            som undergräver domstolens självständiga ställning utan att denna
            permanent kan upprätthållas.
          </note>
          <note>
            Den yttre domstolsadministrationen i Sverige är som sagt en uppgift
            för riksdag, regering och domstol. Men då är det också viktigt
            att vi i riksdagen får vara med och diskutera, argumentera och
            fatta beslut, att vi med bred förankring kommer överens om hur
            uppgifterna mellan dessa ska fördelas, vilken grad av oavhängighet
            Domstolsverket ska ha samt vilken grad av medbestämmande, delaktighet
            och inflytande domarna och domstolscheferna ska ha i sin verksamhet.
          </note>
          <note>
            Inte oviktigt är också hur Domstolsverket ska vara sammansatt.
            Hur ska man utse ledamöterna? Ska
          </note>
          <note>
            Domstolsverket vara en vanlig förvaltningsmyndighet eller ska
            vi tillåta en högre grad av autonomi? Vad ska egentligen domstolarna
            själva administrera, och vilket ansvar ska man ha som domstolschef?
          </note>
          <note>
            Detta bedömer vi i Folkpartiet som mycket viktiga frågor som
            vi måste ta tag i.
          </note>
          <note>
            Självklart instämmer vi i Folkpartiet också i att det behövs
            en mer rationell och likformig domstolsorganisation. Men då är
            det viktigt att alla fakta kommer på bordet, att alla siffror
            kommer fram och att man när man har en utredning verkligen får
            diskutera alla variabler. Det fick man inte i de utredningar som
            har varit.
          </note>
          <note>
            Större frihet för domstolarna behövs, menar vi i
          </note>
          <note>
            Folkpartiet, för då kan man samtidigt ha skärpta krav på resultat.
            Här måste vi också tänka på några saker.
          </note>
          <note>
            Vi måste ge domstolarna makten över statistiken och resultatredovisningen.
            Det får då inte inskränka sig till en dialog med Domstolsverket
            över huvudet på domstolarna. Vilka är det som bäst känner sin
            verksamhet? Jo, det är de som jobbar i domstolarna.
          </note>
          <note>
            Självklart ska de då få tillgång till instrumenten och få ställa
            kraven.
          </note>
          <note>
            Vi i Folkpartiet håller med om att det behövs ett visst utrymme
            för försöksverksamhet. Men vi vill understryka att det finns ett
            grundlagsfäst krav på att huvuddragen i domstolarnas organisation
            ska framgå av lag. Därför ser vi det som självklart att vi i riksdagen
            ska diskutera huvuddragen.
          </note>
          <note>
            Hur ska man då få dynamik och utveckling och samtidigt bevara
            självständighet och permanens inom domstolsväsendet? Måste man
            avstå från effektivitetsförbättringar för att värna domstolarnas
            oavhängighet? Ja, säger vi i Folkpartiet. Man kan inte driva effektivitets-
            och produktivitetstänkande på samma sätt när det gäller domstolar
            som när det gäller andra offentliga förvaltningar. Den konstitutionella
            principen om domstolarnas självständighet har sitt pris.
          </note>
          <note>
            Medborgarna har rätt att kräva ett domstolsväsende som värnar
            om denna princip men som samtidigt kan arbeta effektivt och svara
            mot högt ställda servicekrav. Den enskilde - det måste vi komma
            ihåg -
          </note>
          <note>
            måste kunna lita på lagstiftning och myndigheter. Då måste vi
            få domstolar som har möjlighet att påverka sin situation.
          </note>
          <note type="speaker">
            Anf. 8 KIA ANDREASSON (mp):
          </note>
          <note>
            Fru talman! Att det behövs en förändring har varit uppenbart
            en lång tid. Domstolarnas organisation har utretts ett flertal
            gånger i parlamentariskt tillsatta kommittéer. Denna aktuella
            debatt beror alltså inte på något som hänt just nu, utan detta
            problem har uppkommit med tiden. Politisk enighet har dock inte
            kunnat nås. De politiska partierna har visat oförmåga att komma
            med förslag. Jag saknar även i dag den genomgripande analysen:
            Vad är det vi måste göra tillsammans?
          </note>
          <note>
            Den förändring som diskuterats och som fått gehör bl.a. hos domarna
            är en nedläggning och sammanslagning av tingsrätterna, en centralisering
            efter förebild av länsrätterna. Det finns dock en ovilja bland
            partiernas medlemmar ute på berörda orter - i samtliga partier.
            Budskapet är: Rör inte vår tingsrätt!
          </note>
          <note>
            Och det budskapet anammas.
          </note>
          <note>
            Det finns alltså två motsatser här, och därför kommer vi inte
            vidare.
          </note>
          <note>
            Fru talman! Miljöpartiet anser att en genomgripande förändring
            av den inre domstolsorganisationen bör genomföras, mer genomgripande
            än vad regeringen föreslår i budgetpropositionen. Vi kan bifalla
            de målformuleringar som regeringen ställer upp -
          </note>
          <note>
            modernisering, höja kompetensen, mer flexibel, mindre sårbar,
            attraktiva arbetsplatser - men de konkreta åtgärderna för att
            nå målen skiljer, liksom ordningen och takten på förändringarna.
            Vi skulle vilja öppna fönstren och göra korsdrag.
          </note>
          <note>
            Medborgarnas rättssäkerhet och rättstrygghet kräver en genomgripande
            reformering, både av domarutbildningen och av de inre arbetsformerna.
            Vi har ett ålderdomligt då fungerande, nu förlegat system, dåligt
            anpassat till nuvarande omständigheter för att möta den nya tidens
            krav. Detta innebär tyvärr även en omdaning för att uppfylla kraven
            från EU-
          </note>
          <note>
            lagstiftningen. Det kommer att bli svårare för politiker i Sverige
            att ändra lagar efter ett HD-domslut som en övervägande majoritet
            anser felaktigt. Nu är det fler och fler EU-lagar som är överordnade
            svenska lagar.
          </note>
          <note>
            Fru talman! Den enskilde domarens ställning i
          </note>
          <note>
            Sverige är svagare än i andra demokratier. Det sammanhänger med
            den hierarkiskt uppbyggda domarkarriären. Under en period av sin
            utbildning ägnar sig den blivande domaren åt dömande verksamhet
            av samma slag som en ordinarie domare men utan den självständiga
            ställning som en ordinarie domartjänst innebär. Det går ej längre
            att ha en domarutbildning som samtidigt ska stå för arbetskraften
            i domstolarna.
          </note>
          <note>
            Det är både dyrt och ineffektivt. Även de föredragande och de
            som ska bereda målen behöver vara fler och mer inarbetade än vad
            nuvarande system tillåter.
          </note>
          <note>
            Domstolssekreterarna, som utgör basen i beredningsorganisationen,
            är också väldigt viktiga. Det är en fara, när vi nu pratar om
            att spara, att deras tjänster kommer att dras in. Detta skulle
            innebära stora negativa effekter. Vi vill därför markera vikten
            av att denna personalkategori i beredningsorganisationen behålls.
          </note>
          <note>
            En ständig genomströmning av personer som utbildas och samtidigt
            utgör arbetskraft kan inte organiseras i fasta, effektiva arbetslag.
            Att domaren måste ha en kompetent och effektiv beredningsorganisation
            till sin hjälp är uppenbart. Detta är en förutsättning för att
            man ska kunna renodla domarrollen, så att domaren kan ägna sig
            åt dömandet.
          </note>
          <note>
            Fru talman! Inte heller de personer som genomgår domarutbildning
            har bra förhållanden. De får flytta omkring till olika orter,
            och de har svårt att få domartjänster, eftersom dessa är få i
            förhållande till antalet domaraspiranter som är under utbildning.
            Dessutom är de helt beroende av goda vitsord och får anpassa sig
            efter sin handledare.
          </note>
          <note>
            Skrota den nuvarande domarutbildningen och inför fasta tjänster
            samt en domstolsakademi som erbjuder olika grund- och fortbildningar
            som även ger utrymme för specialiseringar.
          </note>
          <note>
            Vad är nu anledningen till att domarna slår larm om att de budgeterade
            pengarna inte kommer att räcka till den nuvarande verksamheten?
            Vad är det som har hänt?
          </note>
          <note>
            Budgetramarna för domstolarna har inte sänkts.
          </note>
          <note>
            Anledningen är att domarna har fått till stånd en stor lönehöjning
            som ska finansieras inom ram. Prognosen som budgetramarna baserades
            på var att det fanns ett utrymme på ungefär 9 % för avtalsperioden.
            I
          </note>
          <note>
            stället blev avtalet en löneökning med 21 % för de ordinarie
            domarna.
          </note>
          <note>
            Nu står Domstolsverket där med en ofinansierad kostnadsökning
            för hela Domstolsverket på 100 miljoner kronor om året. Det är
            en av anledningarna till att Domstolsverket aviserat en besparingsplan
            på ca
          </note>
          <note>
            10 %.
          </note>
          <note>
            För Miljöpartiet, fru talman, är det viktigaste att få till stånd
            en genomgripande förändring av den inre organisationen, och skulle
            den modell vi förespråkar innebära även en yttre omorganisation
            är vi beredda att diskutera detta.
          </note>
          <note>
            Det viktigaste är att rättssäkerheten för den enskilde är hög,
            framför allt att handläggningstiderna är korta, att tingsrättslokalerna
            känns säkra för vittne och brottsoffer och att arbetsmiljön för
            domstolspersonalen är tillfredsställande. Därför är det nu dags
            att göra en förändring från grunden, annars kommer vi aldrig att
            få ett modernt och effektivt domstolsväsende.
          </note>
          <note>
            Anf. 9 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Det är faktiskt många intressanta inlägg. Jag tror
            knappast att vi i denna riksdag har haft en så pass bra diskussion
            om domstolsväsendet tidigare. Det tror jag att både de domare
            och de domstolar som är involverade i förändringsarbetet uppskattar,
            och jag ser det som ett stöd i det arbete som jag har ansvar för
            i regeringen.
          </note>
          <note>
            Det är flera idéer av olika slag som har framförts, och jag tänkte
            kommentera en del av dem. Den enda som inte hade någon egen idé
            var faktiskt Gun Hellsvik. Den som initierat den här debatten
            står tomhänt när det kommer till att ha en egen åsikt, en uppfattning.
            Kritisera går ju, ställa frågor går ju, men att konstruktivt delta
            i en diskussion om hur vi ska gå vidare, vad som är viktigt, vilka
            prioriteringar vi gör och vilka lösningar vi ser hörde jag ingenting
            om från
          </note>
          <note>
            Gun Hellsvik. Det tycker jag är beklagligt.
          </note>
          <note>
            Gun Hellsvik tog upp kravet på att det borde finnas en plan,
            en utarbetad detaljerad plan för hur reformarbetet ska gå till.
          </note>
          <note>
            Först och främst tycker jag nog att det som budgetpropositionen
            säger om reformarbetet, dess inriktning och regeringens avsikter
            i sammanhanget är en bra utgångspunkt för reformarbetet. Därutöver
            motsätter jag mig bestämt att regering eller riksdag i detalj
            skulle bestämma hur reformarbetet i domstolarna bör drivas. Det
            här tror jag i mycket stor utsträckning är en uppgift för dem
            som är verksamma i domstolarna. Det är, som Siw Persson sade,
            de som arbetar i domstolarna som bäst vet vad verksamheten kräver
            och var möjligheterna finns. Det är det som är bakgrunden till
            att vi har uppmuntrat och givit Domstolsverket i särskilt uppdrag
            att stimulera och stödja försöksverksamheter av olika slag.
          </note>
          <note>
            Det regelverk vi har i dag ger nämligen ett stort utrymme för
            domstolarna att utveckla sin egen verksamhet. Det gäller t.o.m.
            den inre organisationen.
          </note>
          <note>
            Regelverket har förändrats, t.ex. när det gäller vem som bestämmer
            hur många avdelningar en domstol ska vara indelad i. Det har överlåtits
            till domstolschefen att själv avgöra, för han vet det bättre än
            regering och riksdag.
          </note>
          <note>
            Jag tror inte, till skillnad från Alice Åström, att det ligger
            en fara i ett reformarbete som bedrivs i projektform. Eftersom
            det arbete som sker i projektform sker inom befintligt regelverk,
            med iakttagande av de regler som finns i dag, kan jag inte se
            någon fara i det. Jag kan bara se fördelar i det, därför att det
            föds nya idéer och nya möjligheter. Dessutom föds det krav på
            regering och riksdag att göra förändringar av regelverket. När
            man märker att man inte kommer längre i den egna verksamheten,
            utan att det befintliga regelverket lägger hinder i vägen, fast
            man ser att det skulle finnas möjligheter, kommer nya idéer och
            nya krav på förändringar. Och då måste regering och riksdag agera.
          </note>
          <note>
            Dessutom är det så, och det tycker jag är viktigt att poängtera,
            att de domstolar som bedriver ett aktivt förändringsarbete också
            har visat framgångar. Det är i de domstolarna som man klarar av
            att hantera sina begränsade resurser och ändå åstadkomma förändringar
            och förbättringar av verksamheten.
          </note>
          <note>
            Vi har frågan om handläggningstider, som flera har tagit upp.
            Det är ett bekymmer. Vi har för långa handläggningstider. Men
            det visar sig att det finns möjligheter att arbeta på ett annat
            sätt, med en annan inre organisation, en annan fördelning av arbetsuppgifter
            och inte minst i samarbete med andra myndigheter inom rättsväsendet,
            med polis, åklagare och kriminalvård, för att åstadkomma korta
            handläggningstider. Handens tingsrätt är ett bra exempel när det
            gäller att hantera våldsärenden i domstol. Det kräver faktiskt
            korta handläggningstider för att människor ska ha förtroende för
            systemet.
          </note>
          <note type="speaker">
            Anf. 10 GUN HELLSVIK (m):
          </note>
          <note>
            Fru talman! Jag är väldigt ledsen, men jag måste faktiskt få
            lov att från talarstolen tala om att jag betackar mig för den
            nedlåtande och ironiserande ton som justitieministern använde
            mot mig. Jag tycker inte att det hör hemma i en sådan viktig församling
            som Sveriges riksdag och dess kammare.
          </note>
          <note>
            Justitieministern sade att reformarbetet var en uppgift för dem
            som är verksamma inom domstolsväsendet. Jag tycker inte att det
            enbart är en uppgift för dem som är verksamma inom domstolsväsendet.
            Jag tycker däremot att det är otroligt viktigt att vi tar vara
            på den kunskap, den kompetens och de synpunkter som finns inom
            domstolsväsendet. Det är också det som är bakgrunden till att
            vi moderater begärde denna debatt.
          </note>
          <note>
            Jag ska kommentera en del som justitieministern sade i sitt första
            inlägg. Justitieministern sade att domstolarnas makt ökar och
            därmed även deras ansvar. Jag skulle i och för sig kunna föra
            en diskussion om orden. Jag tycker att orden säger saker som jag
            skulle ha uttryckt på ett annat sätt. Men låt mig ta det sätt
            som justitieministern uttrycker det på för gott.
          </note>
          <note>
            Justitieministern sade också att domstolarna måste rustas för
            denna förändring. Då måste jag fråga justitieministern om justitieministern
            tycker att rätt sätt att rusta våra domstolar för denna förändring
            är, för att använda samma uttryck som generaldirektören i
          </note>
          <note>
            Domstolsverket, ett tryckprov.
          </note>
          <note>
            Tryckprov är bra och behövs när man ska testa om cisterner och
            liknande håller. Men då är det också värt att komma ihåg att tryckprov
            använder man icke på i bruk varande cisterner, utan det använder
            man på tomma cisterner för att se om det är möjligt att ta dem
            i bruk. Det som sker just nu är att tryckprov används på fungerande
            verksamhet, verksamhet som är av otroligt stor betydelse för enskilda
            individer.
          </note>
          <note>
            Vi kanske ska komma ihåg att när sprickorna kommer, när innehållet
            rinner ut, då är det enskilda individer som drabbas av att tryckprovet
            visade att det inte höll.
          </note>
          <note>
            Justitieministern talade också om medborgarnas krav på bl.a.
            snabbhet. Då måste jag fråga mig: Bäddar man för att medborgarnas
            krav tillgodoses när man, exempelvis när det gäller Högsta domstolen,
            har ett sparbeting på totalt 16 %, varav 6 % avser löneökningarna?
            Ska detta sparbeting genomföras måste
          </note>
          <note>
            Högsta domstolens personal minskas med ca 25 %.
          </note>
          <note>
            På vilket sätt tillgodoser vi därmed bättre medborgarnas krav
            på snabbhet, ett krav som faktiskt inte är tillgodosett i dag?
          </note>
          <note>
            Justitieministern talade vidare om resursförstärkningen. Då ska
            vi komma ihåg - det nämndes tidigare i debatten - att löneökningarna
            är högre än resursförstärkningen eller ligger på ungefär samma
            nivå.
          </note>
          <note>
            Dessutom är en stor del av resursförstärkningen en engångsförstärkning.
          </note>
          <note type="speaker">
            Anf. 11 ALICE ÅSTRÖM (v):
          </note>
          <note>
            Fru talman! Jag vill börja med att säga att vi i
          </note>
          <note>
            Vänsterpartiet ser det som väldigt positivt att det i den här
            debatten har kommit fram mycket saker från de olika partierna
            som visar att diskussionen om förändringsarbetet kan fortsätta
            i en ganska stor politisk enighet.
          </note>
          <note>
            Sedan vill jag också ta upp vad jag menade med faran i att bedriva
            förändringsarbetet i projektform.
          </note>
          <note>
            Det är inte projektformen i sig eller att det är ett underifrånarbete.
            Faran består ofta i att utvecklingen kan dra år olika håll, att
            det blir brister i uppföljningen, att det är bristande samordning,
            att man inte tar till vara de positiva effekter som kan ha uppstått
            på olika håll. Sverige bedrivs, känner jag ibland, i projektform
            emellanåt, och det är alldeles för dåligt när det gäller uppföljning.
            Men klarar man av den biten är det här ett viktigt sätt att driva
            förändringsarbetet på.
          </note>
          <note>
            Jag vill påpeka att det förekommit en hel del av den budgetdebatt
            som vi egentligen kommer att föra här i kammaren den 7 december
            om budgetramar och hur det kommer att se ut inom domstolsväsendet.
          </note>
          <note>
            Men det är också viktigt att påpeka från talarstolen att det
            inte är besparingskrav på 10 % rätt över. Det här har varit ett
            sätt att göra en jämförelse mellan de olika tingsrätterna om den
            olika höga belastningen för att kunna göra en effektivare fördelning
            mellan domstolarna.
          </note>
          <note>
            Det här kommer vi i Vänsterpartiet att följa. Vi är helt övertygade
            om att det här sättet att arbeta på kommer att gynna domstolsväsendet,
            även om debatten i dag bara visar de negativa sidorna. Detta kommer
            att medföra att man får en fördelning mellan domstolarna som mer
            uppfyller de krav som finns i de olika tingsrätterna.
          </note>
          <note type="speaker">
            Anf. 12 ROLF ÅBJÖRNSSON (kd):
          </note>
          <note>
            Fru talman! Jag skulle vilja lägga till ytterligare en fråga
            som jag kanske kan få svar på. Visst kan jag inse att det är oerhört
            värdefullt med det arbete som pågår på golvet, dvs. att domstolarna
            själva hittar på metoder för att förbättra sitt arbete. Några
            övergripande saker måste vi ändå ta upp i andra sammanhang. Det
            är antalet tingsrätter och hur tingsrätterna i stort ska se ut.
          </note>
          <note>
            Om det nu finns en stark folklig vilja att ha tingsrätter lokalt
            förankrade måste väl statsmakterna acceptera det i en demokrati.
            Det har inte hjälpt med en borgerlig eller socialdemokratisk regering
            eller vilket stuk regeringen än har. Att lägga ned tingsrätter
            är inte någonting som svenska folket vill vara med på.
          </note>
          <note>
            Då får man acceptera det. Det är inte bra om Domstolsverket fyller
            på och stänger kranarna när det gäller ekonomin i enskilda tingsrätter
            och vi får en utsvältningseffekten. Det är ett sätt för den verkställande
            makten att inkräkta på domstolarnas självständighet, som vi i
            och för sig alla är överens om att vi vill värna. Misstanken är
            väldigt stark att det sker en påverkan från regeringen när det
            gäller möjligheten för en tingsrätt att överleva.
          </note>
          <note>
            Därför skulle jag helst se att de här bitarna återfördes till
            en ny utredning, där de politiska partierna tar sig samman och
            löser de övergripande problemen.
          </note>
          <note>
            Sedan finns det löpande saker som måste hanteras på ett annat
            sätt, men de övergripande måste vi lösa i en ny utredning.
          </note>
          <note type="speaker">
            Anf. 13 GUNNEL WALLIN (c):
          </note>
          <note>
            Fru talman! Det här är en angelägen debatt just nu, för det är
            mycket som händer ute i verksamheten för tillfället. Samtidigt
            som resursförstärkningarna måste komma domstolsväsendet till del
            för att inte kvaliteten i verksamheten ska äventyras, är det viktigt
            att den påbörjade reformeringen och moderniseringen inte avstannar.
            Att ytterligare ompröva och vid behov förändra arbetsformer, organisation
            och regler är ett nödvändigt och ständigt pågående arbete.
          </note>
          <note>
            Centerpartiet är övertygat om att det finns ett utrymme att genomföra
            effektiviserande åtgärder utan att dessa med automatik behöver
            innebära avkall på rättssäkerheten.
          </note>
          <note>
            I justitieutskottet uttalade vi förra året vikten av att större
            organisationsförändringar får en bred politisk förankring. Det
            sluter vi i Centerpartiet upp bakom och vill som en konsekvens
            av detta att förändringar av antalet tingsrätter ska bestämmas
            genom beslut i riksdagen. Visst ska domstolsväsendet förnyas och
            förändras, men vi politiker måste ta vårt politiska ansvar och
            inte låta Domstolsverket driva utvecklingen på så sätt som sker.
            Vi har en skyldighet att ingripa på våra uppdragsgivares, det
            svenska folkets, vägnar. Rättstryggheten är hotad. Det kan vi
            aldrig stillatigande acceptera.
          </note>
          <note type="speaker">
            Anf. 14 SIW PERSSON (fp):
          </note>
          <note>
            Fru talman! Vi i Folkpartiet vill understryka att det är fel
            att påstå att det finns en olöslig motsättning mellan rättssäkerhet
            och effektivitet. En god rättstillämpande verksamhet inrymmer
            krav på att hävda rättsstatens krav på ett effektivt sätt. De
            rätta avgörandena ska tillkomma i en rättssäker ordning, och uppgifter
            ska fullgöras effektivt, dvs. att det inte ska vara någon onödig
            tidsåtgång, och det ska inte heller vara något resursslöseri.
            Det är viktigt att understryka att en dålig administration verkligen
            blir ett hot mot både rättssäkerhet och effektivitet, likaväl
            som en god administration kan både stödja och utveckla bådadera.
            Det är också viktigt att komma ihåg att domstolar och domare vinner
            verkligen en god legitimitet bland allmänheten om de kan tillgodose
            de båda kraven rättssäkerhet och effektivitet utan att tumma på
            det ena kravet för att gynna det andra.
          </note>
          <note>
            Medborgarna har verkligen rätt att kräva ett domstolsväsende
            som värnar om de konstitutionella principerna om domarnas självständighet,
            samtidigt som domstolarna ska arbeta effektivt och som man kan
            ställa höga krav på service.
          </note>
          <note>
            Vi som lagstiftare har också rätt att kräva att domstolsväsendet
            bedrivs ekonomiskt rationellt. Men vi ska också komma ihåg att
            medarbetarna vid domstolarna också har rätt att fordra att domstolarna
            kan ses som en del av det moderna arbetslivet.
          </note>
          <note>
            Till sist, fru talman: Att administrera domstolar i ett statiskt
            samhälle är ganska enkelt och icke kostsamt, att administrera
            domstolar i ett dynamiskt och föränderligt samhälle är ett stort,
            svårt och kostnadskrävande projekt. Rättssäkerhet måste få kosta.
            Det är bl.a. därför som vi i Folkpartiet vill satsa mera pengar
            utöver regeringens budget. Vi i Folkpartiet vill också att det
            ska bli en ny utredning om domstolsväsendet.
          </note>
          <note type="speaker">
            Anf. 15 KIA ANDREASSON (mp):
          </note>
          <note>
            Fru talman! I budgetpropositionen står det under rubriken Statsmakternas
            intentioner i fråga om utvecklingen av rättsväsendet 2001 och
            2002, alltså framtidsvisionen: "Det påbörjade reformarbetet inom
            domstolsväsendet har nu kommit in i ett intensivt skede. På några
            års sikt kan reformarbetet förväntas leda till att vi får ett
            bättre och modernare domstolsväsende som samtidigt är mer effektivt.
            För att reformarbetet skall kunna drivas framåt behövs resursförstärkningar
            under de närmaste åren." Vi i Miljöpartiet hade kunnat skriva
            detta själva.
          </note>
          <note>
            I mitt anförande utvecklade jag detta med reformarbetet. Jag
            skulle vilja att man började från grunden. Men ingen från de andra
            partierna har kommenterat mina synpunkter eller förslag. Finns
            det inga sådana tankar hos någon annan? Dessa tankar har fortplantats
            till domare runtom i Sverige. Jag har fått både brev och samtal
            om att det här måste till för att man ska kunna genomföra en modernisering
            och det som står i framtidsversionen.
          </note>
          <note>
            Vi måste alltså ompröva hela utbildningssystemet när det gäller
            domare, inklusive notariesystemet.
          </note>
          <note>
            Domstolarna kan inte längre förse landets advokatbyråer med färdigpraktiserade
            jurister. Även de bör vara med och ta sitt ansvar för utbildningen.
          </note>
          <note>
            Påbörjas inte detta reformarbete från grunden kan det uppstå
            en domarbrist om tio år. Många väljer redan som fiskaler en ny
            karriär, bl.a. som åklagare.
          </note>
          <note>
            Fördelarna är att de får en fast tjänst och får stanna kvar på
            sin tjänstgöringsort i stället för att flytta till andra orter
            och där vänta i tio år på en ledig domartjänst. Tingsrätterna
            känner redan i dag av bristen på fiskaler. Därför förlänger regeringen
            tiden till två år, enligt förslaget i propositionen. Men detta
            är ingen lösning på lång sikt.
          </note>
          <note>
            Det är de långsiktiga lösningarna som jag har försökt att fokusera
            på. Men jag får inte någon respons, ej heller från justitieministern.
          </note>
          <note>
            Anf. 16 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Nej, Gun Hellsvik, min avsikt var vare sig att vara
            nedlåtande eller ironiserande, men det framgick säkerligen att
            jag var ganska upprörd. Anledningen till det var det frontalangrepp
            som Gun
          </note>
          <note>
            Hellsvik gjorde på mig som person och på Domstolsverkets generaldirektör.
            I sitt senare inlägg fortsätter Gun Hellsvik att angripa Domstolsverkets
            generaldirektör, hans ordval och hur det möjligtvis kan tolkas.
            Men fortfarande har jag inte fått veta vad det moderata samlingspartiet
            står i centrala frågor när det gäller domstolarnas utveckling.
          </note>
          <note>
            Alice Åström tar återigen upp frågan om hur man ska gå vidare
            när man ska reformera. Man bör pröva sig fram utifrån den verklighet
            som de olika domstolarna befinner sig i. Hon pekar på en sak som
            naturligtvis alltid är en fara i det sammanhanget, nämligen att
            det bara blir projekt som lever ett uppblossande liv under en
            viss period och som inte leder till några stadigvarande förändringar.
          </note>
          <note>
            Det är detta som är bakgrunden till att Domstolsverket har bildat
            en särskild utvecklingsgrupp som har till uppgift att systematiskt
            följa, stimulera, samordna och sprida information och även det
            som
          </note>
          <note>
            Alice Åström påpekade som viktigt, nämligen att syssla med uppföljning.
            Vi måste ju dra slutsatser av de erfarenheter som vi vinner. Det
            är först då som vi får veta vad som är framkomlig väg, vad som
            leder till de resultat som vi eftersträvar.
          </note>
          <note>
            Rolf Åbjörnsson tar upp frågan om antalet tingsrätter och gör
            den riktiga iakttagelsen att det finns en väldigt stark förankring
            av våra domstolar ute i samhället, och alla vill värna sina domstolar.
            Men jag tror inte att man av detta kan dra slutsatsen att svenska
            folket inte kan gå med på att man gör förändringar av de lokalt
            förankrade tingsrätterna. Om svenska folket får veta det som man
            behöver veta för att kunna ta ställning i valet mellan geografisk
            närhet och garanterad hög kompetens i domstolarna även framöver,
            då är jag inte alls så säker på vad svenska folket svarar på den
            frågan. Det är därför som vi politiker har ansvaret att penetrera
            frågan, gå till botten med den och förklara varför vi kommer fram
            till vissa resultat.
          </note>
          <note>
            Gunnel Wallin är angelägen om att beslut i så stor utsträckning
            som möjligt fattas i riksdagen, och jag kan förstå också den aspekten.
            Det är onekligen ett sätt att verkligen förankra de förändringar
            som man gör i någonting som är så grundläggande i samhället som
            domstolarna. Men vi har ett regelverk som styr vilka beslut som
            får fattas och i vilken ordning. Vi kan inte gärna plötsligt ta
            tillbaka det som riksdagen har delegerat till regeringen eller
            det som regeringen har delegerat vidare till domstolar och domstolsverk.
          </note>
          <note>
            Naturligtvis ska vi utnyttja de möjligheter att besluta om förändringar
            och utveckling på de nivåer där beslutanderätten finns, och t.o.m.
            fundera över hur vi kan förändra detta. Det hindrar inte att denna
            fråga tas upp i riksdagen med jämna mellanrum, naturligtvis i
            förhållande till budgetpropositionen, men också i form av den
            här typen av debatter. Jag kan mycket väl tänka mig att samla
            en del frågor i en regeringsskrivelse för att skapa underlag för
            en fortsatt diskussion i riksdagen.
          </note>
          <note>
            Kia Andreasson är ledsen för att jag inte har kommenterat några
            av de väldigt centrala frågor som handlar om domarutbildning och
            notariers ställning.
          </note>
          <note>
            Debattiden tillåter mig inte att gå in på alla enskilda frågeställningar
            som finns i detta sammanhang. Det är naturligtvis väsentliga frågor.
            Men när det gäller notarier vill jag passa på att säga att de
            utredningar som vi har haft och de remissomgångar som har skett
            i anslutning till dessa visar att notarierna faktiskt är mycket
            uppskattade som en del av personalen i domstolarna. De fyller
            en viktig funktion som en del av det samlade tillhandahållandet
            av duktiga jurister i samhällets alla funktioner.
          </note>
          <note type="speaker">
            Anf. 17 GUN HELLSVIK (m):
          </note>
          <note>
            Fru talman! Justitieministern angav i sitt inledningsanförande
            tre krav som är viktiga för framtiden:
          </note>
          <note>
            att våra domstolar ska rustas för att de ska kunna ta sitt ansvar
            i en förändrad värld, att vi måste se till att vi har rätt kompetens
            inom domstolsväsendet, och att domstolarna ska leva upp till medborgarnas
            krav. Jag tycker att dessa målsättningar är väldigt bra, men jag
            hörde inte att justitieministern talade om hur man skulle kunna
            nå upp till dessa mål.
          </note>
          <note>
            Jag tycker att det är rimligt att vi i riksdagen får ta del av
            justitieministerns övergripande plan, om det finns någon, och
            att vi får möjlighet att diskutera den.
          </note>
          <note>
            Finns det ingen övergripande plan, då måste justitieministern
            se till att det arbetas fram en sådan, men inte med de direktiv
            som Domstolskommittén hade där den övergripande målsättningen
            var att man skulle spara 200 miljoner kronor. Den övergripande
            målsättningen måste i stället vara att vi har rätt organisation
            och rätt arbetsformer i framtiden. Detta måste vara utgångspunkten.
            Sedan får vi sätta prislappen efteråt.
          </note>
          <note>
            Jag har inte fått någon kommentar till de tre förslag som jag
            förde fram. Jag hoppas att justitieministern i sitt avslutande
            anförande ger mig ett svar på frågan om hon är beredd att lämna
            ifrån sig en övergripande plan, att låta domstolarna bedriva sitt
            arbete på nuvarande villkor intill dess att ett reformerat domstolsväsendet
            föreligger och om hon är beredd att diskutera domstolsadministrationen
            i Danmark och
          </note>
          <note>
            Norge.
          </note>
          <note>
            Anf. 18 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! I budgetpropositionen finns en samlad överblick över
            hur regeringen bedömer det pågående reformarbetet och vilka avsikter
            som regeringen har med det. Om inte det duger som en plan för
            Gun
          </note>
          <note>
            Hellsvik, så beklagar jag det.
          </note>
          <note>
            Vi återkommer, som jag sade, när vi utvärderat och sett resultatet
            av den pågående förändringen i domstolarna i dag för att se hur
            man kan samla upp den och vilka slutsatser man måste dra av t.ex.
            behovet av regelförändringar. Jag nämnde också att jag kan tänka
            mig att göra det, om det inte är fråga om propositioner, i form
            av regeringsskrivelse för att säkerställa att riksdagen blir involverad.
          </note>
          <note>
            Vad Gun Hellsvik menar med att domstolarna ska fortsätta på nuvarande
            villkor begriper jag ärligt talat inte, för domstolarna arbetar
            naturligtvis på de villkor som de är givna i form av regelverk,
            resurser och annat.
          </note>
          <note>
            Vad gäller Danmark och Norge vill jag bara säga att från Norge
            har man nyligen varit på besök i Sverige för att studera hur vi
            ordnar med dessa frågor. Man ser att den ordning som vi har med
            t.ex. domstolsverk är en ordning som man vill införa i Norge.
          </note>
          <note>
            När det gäller resurstilldelningen erinrar jag mig att det för
            några år sedan gjordes en vetenskaplig studie av kostnaderna för
            olika delar av rättsväsendet.
          </note>
          <note>
            Sverige var naturligtvis det land som var etta, vilket jag är
            stolt över. Vi lägger ned mest resurser på vårt rättsväsende,
            och det gäller även domstolarna.
          </note>
          <note>
            Vi lär av Danmark när det gäller att förändra regelverket, för
            där har man kommit långt i det avseendet. Det sitter en utredning
            som har fått ett uppdrag att med bl.a. Danmark som förebild se
            över våra rättegångsregler. Jag har mötts av en del kritik, bl.a.
          </note>
          <note>
            från moderat håll, för tillsättandet av denna utredning.
          </note>
          <note>
            Jag hoppas att Gun Hellsviks inlägg innebär att jag inte längre
            kritiseras för detta.
          </note>
          <note>
            Den här debatten har varit värdefull, och vi borde ha sådana
            oftare eftersom den handlar om något så centralt som våra domstolar.
          </note>
          <note>
            Jag gläder mig åt att jag ändå kan konstatera att det finns en
            viss samsyn både om hur problemen ser ut och också om hur man
            bör gå vidare. Jag litar på att det innebär att vi ska hitta de
            förändringar som vi som politiker är skyldiga att ta till för
            att hjälpa dem som så ambitiöst, faktiskt, ute i våra domstolar
            försöker uppfylla de krav som vi ställer på dem. Men ytterst handlar
            det egentligen om de krav som medborgarna ställer på ett väl fungerande
            rättsväsende.
          </note>
          <note>
            Överläggningen var härmed avslutad.
          </note>
          <note>
            5 § Justering av protokoll
          </note>
          <note>
            Justerades protokollet för den 23 september.
          </note>
          <note>
            6 § Anmälan om ersättare för statsråd
          </note>
          <note>
            Talmannen anmälde att Christina Pettersson (s)
          </note>
          <note>
            skulle ersätta statsrådet Ingela Thalén fr.o.m. den
          </note>
          <note>
            1 oktober.
          </note>
          <note>
            7 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1999/2000:11
          </note>
          <note>
            Till riksdagen
          </note>
          <note>
            Interpellation 1999/2000:11 av Cristina Husmark
          </note>
          <note>
            Pehrson (m) om barnsoldater.
          </note>
          <note>
            Interpellationen kommer att besvaras tisdagen den
          </note>
          <note>
            12 oktober 1999.
          </note>
          <note>
            Skälet till dröjsmålet är utrikes resa.
          </note>
          <note>
            Stockholm den 27 september 1999
          </note>
          <note>
            Anna Lindh
          </note>
          <note>
            Interpellation 1999/2000:18
          </note>
          <note>
            Till riksdagen
          </note>
          <note>
            Interpellation 1999/2000:18 av Carl Fredrik Graf
          </note>
          <note>
            (m) om beskattning av utlandssvenskar.
          </note>
          <note>
            Interpellationen kommer att besvaras tisdagen den
          </note>
          <note>
            26 oktober 1999.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 24 september 1999
          </note>
          <note>
            Bosse Ringholm
          </note>
          <note>
            Interpellation 1999/2000:19
          </note>
          <note>
            Till riksdagen
          </note>
          <note>
            Interpellation 1999/2000:19 av Kerstin-Maria
          </note>
          <note>
            Stalin om barn och ungdomars psykiska hälsa.
          </note>
          <note>
            Interpellationen kommer att besvaras torsdagen den 14 oktober
            1999.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 27 september 1999
          </note>
          <note>
            Lars Engqvist
          </note>
          <note>
            8 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen anmälde att följande faktapromemoria om förslag från
            Europeiska kommissionen inkommit och delats ut till kammarens
            ledamöter:
          </note>
          <note>
            Inrätta rådgivande kommittéer för utbildning av sjuksköterskor,
            tandläkare, veterinärer, barnmorskor, farmaceuter och läkare KOM
            (99) 177
          </note>
          <note>
            9 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1999/2000:5 och 10 till utbildningsutskottet
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1999/2000:2 Inkomstskattelagen
          </note>
          <note>
            Motioner med anledning av prop. 1998/99:144 Regler om företagskoncentration
          </note>
          <note>
            1999/2000:N1 av Stefan Hagfeldt (m)
          </note>
          <note>
            med anledning av prop. 1998/99:145 Ändring av fridskränkningsbrotten
          </note>
          <note>
            1999/2000:Ju2 av Ragnwi Marcelind och Ingemar
          </note>
          <note>
            Vänerlöv (kd)
          </note>
          <note>
            med anledning av skr. 1998/99:146 Tidsbegränsade uppehållstillstånd
            i vissa utlänningsärenden
          </note>
          <note>
            1999/2000:Sf1 av Kerstin-Maria Stalin (mp)
          </note>
          <note>
            1999/2000:Sf2 av Gudrun Schyman m.fl. (v)
          </note>
          <note>
            11 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 29 september
          </note>
          <note>
            1999/2000:20 av Lars Leijonborg (fp) till utrikesminister Anna
            Lindh
          </note>
          <note>
            Svensk politik gentemot Kambodja
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 12 oktober.
          </note>
          <note>
            12 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 28 september
          </note>
          <note>
            1999/2000:29 av Conny Öhman (s) till försvarsminister Björn von
            Sydow
          </note>
          <note>
            Miljövärdering av försvarsmaktens flygplatser
          </note>
          <note>
            den 29 september
          </note>
          <note>
            1999/2000:30 av Kent Härstedt (s) till miljöminister
          </note>
          <note>
            Kjell Larsson
          </note>
          <note>
            Återvinningssystemet
          </note>
          <note>
            1999/2000:31 av Sten Tolgfors (m) till utrikesminister Anna Lindh
          </note>
          <note>
            De mänskliga rättigheternas universalitet
          </note>
          <note>
            1999/2000:32 av Amanda Agestav (kd) till försvarsminister Björn
            von Sydow
          </note>
          <note>
            Marinens underhållsvarv
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 12 oktober.
          </note>
          <note>
            13 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 29 september
          </note>
          <note>
            1998/99:908 av Ewa Larsson (mp) till socialminister
          </note>
          <note>
            Lars Engqvist
          </note>
          <note>
            Helhetsperspektiv på kvinnomisshandel
          </note>
          <note>
            1998/99:910 av Kent Härstedt (s) till socialminister
          </note>
          <note>
            Lars Engqvist
          </note>
          <note>
            Självhjälpsgrupper för spelberoende och deras anhöriga
          </note>
          <note>
            1998/99:911 av Kent Härstedt (s) till socialministern
          </note>
          <note>
            Lars Engqvist
          </note>
          <note>
            Ett nytt riksförbund för spelberoende
          </note>
          <note>
            1999/2000:7 av Mikael Odenberg (m) till statsrådet
          </note>
          <note>
            Mona Sahlin
          </note>
          <note>
            Proposition om ändrade turordningsregler
          </note>
          <note>
            1999/2000:12 av Rolf Olsson (v) till socialminister
          </note>
          <note>
            Lars Engqvist
          </note>
          <note>
            Förtidspensionering på grund av psykiska besvär
          </note>
          <note>
            1999/2000:14 av andre vice talman Eva Zetterberg
          </note>
          <note>
            (v) till statsrådet Maj-Inger Klingvall
          </note>
          <note>
            Katastrofen i Angola
          </note>
          <note>
            1999/2000:16 av Desirée Pethrus Engström (kd) till socialminister
            Lars Engqvist
          </note>
          <note>
            Omställningskravet på RFV:s sjukhus i Nynäshamn och Tranås
          </note>
          <note>
            1999/2000:18 av Karin Falkmer (m) till statsrådet
          </note>
          <note>
            Mona Sahlin
          </note>
          <note>
            De mindre bryggerierna
          </note>
          <note>
            1999/2000:19 av Sylvia Lindgren (s) till socialminister Lars
            Engqvist
          </note>
          <note>
            Personer med övervikt
          </note>
          <note>
            1999/2000:20 av Barbro Westerholm (fp) till statsrådet Maj-Inger
            Klingvall
          </note>
          <note>
            Asylsökande homosexuella iranier
          </note>
          <note>
            1999/2000:22 av Desirée Pethrus Engström (kd) till näringsminister
            Björn Rosengren
          </note>
          <note>
            Jämställdhetsperspektivet vid tillsättning av poster i statliga
            företag
          </note>
          <note>
            1999/2000:23 av Johan Pehrson (fp) till utrikesminister Anna
            Lindh
          </note>
          <note>
            Katastrofen på Taiwan
          </note>
          <note>
            1999/2000:24 av Lennart Gustavsson (v) till statsrådet Maj-Inger
            Klingvall
          </note>
          <note>
            Flyktingförläggning i Vingåker
          </note>
          <note>
            den 30 september
          </note>
          <note>
            1999/2000:8 av Birgitta Ahlqvist (s) till näringsminister Björn
            Rosengren
          </note>
          <note>
            Skiftet till år 2000
          </note>
          <note>
            1999/2000:15 av Eva Flyborg (fp) till utbildningsminister Thomas
            Östros
          </note>
          <note>
            Chalmers Tekniska Högskola
          </note>
          <note>
            1999/2000:21 av Birger Schlaug (mp) till miljöminister Kjell
            Larsson
          </note>
          <note>
            Gränsöverskridande luftföroreningar
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 12 oktober.
          </note>
          <note>
            14 § Kammaren åtskildes kl. 13.24.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
