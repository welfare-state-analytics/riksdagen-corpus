<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--97</head>
          <docDate when="2000-04-13">2000-04-13</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------
          </note>
          <note>
            Parentation
          </note>
          <note type="speaker">
            Anf. 1 TALMANNEN:
          </note>
          <u>
            <seg>
              Ärade riksdagsledamöter! Vi har just nåtts av beskedet att förre
              talmannen Ingemund Bengtsson har avlidit.
            </seg>
          </u>
          <u>
            <seg>
              Våra tankar går i denna stund till Ingemund
            </seg>
          </u>
          <u>
            <seg>
              Bengtssons anhöriga och närmaste. Men vi är många som i detta
              ögonblick av sorg och saknad också med glädje och stor tacksamhet
              minns talmannen, riksdagsledamoten, statsrådet Ingemund Bengtsson
              och framför allt vår goda kamrat och läromästare.
            </seg>
          </u>
          <note>
            Ingemund Bengtsson föddes i Veddige 1919.
          </note>
          <u>
            <seg>
              Hans liv beskriver en bana som också är en del av
            </seg>
          </u>
          <u>
            <seg>
              Sveriges historia och utveckling mot demokrati, framväxten av
              det goda samhället och av djup och gedigen folkbildning.
            </seg>
          </u>
          <note>
            Ingemund Bengtsson var verktygsarbetaren som genom folkhögskola,
            korrespondenskurser och engagemang i det politiska och demokratiska
            arbetet genom åren anförtroddes uppdrag som riksdagsledamot,
          </note>
          <note>
            1951 till 1988, som jordbruksminister, inrikesminister och arbetsmarknadsminister.
          </note>
          <note>
            Det var jordbruks- och miljöminister Ingemund
          </note>
          <note>
            Bengtsson som förberedde och ledde Förenta nationernas första
            globala miljövårdskonferens i Stockholm 1972. Som arbetsmarknadsminister
            genomförde han bl.a. medbestämmandelagen 1976.
          </note>
          <note>
            År 1979 valdes Ingemund Bengtsson till riksdagens talman, ett
            uppdrag han innehade till 1988. Han ledde då bl.a. återflyttningen
            till Helgeandsholmen.
          </note>
          <u>
            <seg>
              Som erfaren riksdagsledamot, och så småningom som talman, var
              Ingemund Bengtsson ett föredöme för de unga och nya riksdagsledamöterna
              och för oss som senare skulle axla detta uppdrag.
            </seg>
          </u>
          <u>
            <seg>
              Vi är många som har ljusa och goda minnen av
            </seg>
          </u>
          <u>
            <seg>
              Ingemund Bengtsson. Han visade sin omgivning och de människor
              han mötte den största omsorg. För detta var han djupt uppskattad
              av såväl ledamöter som av riksdagens anställda.
            </seg>
          </u>
          <u>
            <seg>
              Ingemund Bengtsson fanns i riksdagen och i den svenska politikens
              hjärta genom flera årtionden. Vi hade glädjen att också därefter
              möta honom vid många tillfällen här i riksdagshuset.
            </seg>
          </u>
          <u>
            <seg>
              Vi är många, många, som kommer att sakna dessa stunder av värme
              och vänskap.
            </seg>
          </u>
          <note>
            Vi hedrar förre talmannen Ingemund Bengtsson med en stund av
            tystnad.
          </note>
          <note>
            1 § Bordläggningsdebatt med anledning av vårpropositionen
          </note>
          <note>
            Anmäldes proposition 1999/2000:100
          </note>
          <note>
            2000 års ekonomiska vårproposition
          </note>
          <note>
            Finansministern överlämnade 2000 års ekonomiska vårproposition
            1999/2000:100.
          </note>
          <note>
            Anf. 2 Finansminister BOSSE RING-
          </note>
          <note>
            HOLM (s):
          </note>
          <u>
            <seg>
              Fru talman! Sveriges ekonomi står stark i början av det nya seklet.
              Tillväxten är hög, jobben blir fler, arbetslösheten minskar och
              priserna är stabila. Den svenska ekonomiska utvecklingen har inte
              sedan slutet av 1960-talet varit så god och balanserad. Det är
              ett resultat av en framgångsrik ekonomisk strategi som regeringen
              alltsedan 1994 har arbetat med. Det är ett resultat som har stadfästs
              i denna kammare via överenskommelser som regeringen gjorde under
              förra mandatperioden med bl.a. Centerpartiet och under denna mandatperiod
              med Vänsterpartiet och Miljöpartiet.
            </seg>
          </u>
          <u>
            <seg>
              Den goda utvecklingen måste komma alla människor och landsändar
              till del. Delaktigheten ska öka på arbetsmarknaden och i samhället.
              Demokratin, tryggheten och rättvisan ska ytterligare stärkas och
              tillväxtens förutsättningar utvecklas. Att föra Sverige till full
              sysselsättning är regeringens främsta uppgift.
            </seg>
          </u>
          <u>
            <seg>
              Delmålet om en öppen arbetslöshet om 4 % ligger inom räckhåll.
              Den öppna arbetslösheten beräknas i år bli i genomsnitt 4,6 %,
              och under hösten beräknas den ligga mycket nära 4 %.
            </seg>
          </u>
          <u>
            <seg>
              Under de två senaste åren har sysselsättningen ökat med 150 000
              personer. Den fortsätter att öka under detta år och även nästa
              år. Därför är regeringens och riksdagens mål om att nå 80 % sysselsatta
              år
            </seg>
          </u>
          <u>
            <seg>
              2004 fullt möjligt att genomföra. I dag är sysselsättningsgraden
              i växande och beräknas nästa år bli runt
            </seg>
          </u>
          <note>
            77 %.
          </note>
          <u>
            <seg>
              Huvudbudskapen i den vårproposition som nu föreläggs riksdagen
              är att vi på denna solida ekonomiska grund nu kan både se till
              att hålla ordning på ekonomin, de budgetpolitiska mål vi har ställt
              upp och få utrymme för ett antal välfärdsreformer som vi länge
              eftersträvat.
            </seg>
          </u>
          <u>
            <seg>
              Men för att vi under en längre period ska få möjlighet till en
              välfärdsutveckling som alla önskar är det oerhört viktigt att
              grunden för denna vårproposition ligger i att vi har en stadig
              tillväxt åren framöver.
            </seg>
          </u>
          <u>
            <seg>
              Därför är grunden för vårpropositionen en fortsatt satsning på
              jobben. Jobben går som en röd tråd genom hela vårpropositionen.
            </seg>
          </u>
          <u>
            <seg>
              Det görs ett stort antal insatser att pressa tillbaka arbetslösheten
              och öka sysselsättningen. Det handlar om tre olika linjer som
              vi följer. Det handlar om att på kort sikt göra ett antal insatser
              för att pressa tillbaka arbetslösheten. Det handlar om olika strukturinsatser
              för att öka sysselsättningen och nå de långsiktiga sysselsättningsmålen.
              Det handlar om att de grupper på arbetsmarknaden som har det svårt
              och i för stor utsträckning står utanför arbetsmarknaden, som
              långtidsarbetslösa, som invandrare, som arbetshandikappade, lyfts
              fram och att det görs särskilt riktade insatser för de grupperna.
            </seg>
          </u>
          <u>
            <seg>
              Det förslås ett förstärkt anställningsstöd. Det infördes ett
              sådant redan i höstas, och det har varit mycket framgångsrikt.
              Över 7 000 långtidsarbetslösa har sedan i höstas fått jobb på
              den vanliga arbetsmarknaden. Nu går vi vidare och låter dem som
              har varit arbetslösa en ännu längre period - mer än fyra år
            </seg>
          </u>
          <u>
            <seg>
              - få ett ytterligare förbättrat anställningsstöd, för att just
              stimulera arbetsgivare att erbjuda dessa personer jobb på vanliga
              arbetsmarknaden.
            </seg>
          </u>
          <u>
            <seg>
              Vi riktar oss också framför allt till dem som är äldre - äldre
              än 57 år. Vi ger också dem ökade möjligheter att ta del av arbetsmarknaden.
            </seg>
          </u>
          <u>
            <seg>
              Vi inför en aktivitetsgaranti som ska bryta den s.k.
            </seg>
          </u>
          <u>
            <seg>
              rundgången på arbetsmarknaden. Det är en aktivitetsgaranti som
              alla de som har varit arbetslösa under lång tid ska få del av.
              Den genomförs för närvarande redan på försök i ett antal delar
              av vårt land, men alla ska få del av den efter sommaren.
            </seg>
          </u>
          <u>
            <seg>
              Vi höjer kraven på aktivitet i arbetslöshetsförsäkringen. Vi
              siktar på en reformering av arbetslöshetsförsäkringen för att
              just markera försäkringens roll som en omställningsförsäkring.
              Vi hoppas att arbetsgivare i större utsträckning ska kunna erbjuda
              deltidsarbetslösa önskad arbetstid. Det finns en stor grupp kvinnor,
              framför allt, som jobbar deltid och som inget hellre vill än att
              gå upp i arbetstid. Där tycker vi att alla arbetsgivare - privata
              som offentliga - har ett oerhört stort ansvar för att kunna erbjuda
              dessa kvinnor mer arbetstid.
            </seg>
          </u>
          <u>
            <seg>
              Vi ger Arbetsmarknadsverket särskilda resurser och möjligheter
              att öka antalet jobb för arbetshandikappade. Vi gör en ökad satsning
              på lönebidrag och annat. Det handlar om en kvarts miljard kronor
              i ytterligare satsningar på arbetshandikappade och flera tusen
              nya arbetstillfällen för dessa personer.
            </seg>
          </u>
          <u>
            <seg>
              Personer som i dag har svårt att få fotfäste på arbetsmarknaden
              har ofta invandrarbakgrund. Därför gör vi ett antal insatser riktade
              just mot dessa personer. Det handlar om en kompletterande utbildning
              för arbetslösa invandrare med utländsk utbildning inom hälso-
              och sjukvårdsområdet. Det handlar också om att komplettera utbildningen
              för personer med utländsk högskoleutbildning inom läraryrken och
              inom teknik och naturvetenskap, där det finns en stor efterfrågan
              på arbetskraft.
            </seg>
          </u>
          <u>
            <seg>
              Det handlar om att försöka översätta och värdera den yrkeskompetens
              och den utbildningskompetens som många av våra invandrare har,
              men som inte har kommit till sin rätt på arbetsmarknaden i dag.
              Det handlar om att förstärka svenskundervisningen och introduktionen
              av nyanlända personer i vårt land. Vi hoppas att samverkan mellan
              kommuner och olika organisationer också ska öka invandrarnas möjligheter
              att få jobb. Vi ska självfallet också förstärka rådgivningsinsatserna
              för de invandrare som vill starta eller som driver småföretag.
            </seg>
          </u>
          <u>
            <seg>
              Alla dessa insatser tillsammans ska kunna göra att vi når de
              mål vi har ställt upp när det gäller sysselsättningen och jobben
              för framtiden. Framtiden är också ett tema som finns i hela denna
              vårproposition.
            </seg>
          </u>
          <u>
            <seg>
              När vi nu har skapat en solid ekonomisk grund via de senaste
              årens budgetsaneringsarbete, som jag nu betraktar som ett avslutat
              kapitel i svensk ekonomisk historia, kan vi på denna ekonomiska
              grund också ta ut de framtidssatsningar som vi länge har velat
              göra.
            </seg>
          </u>
          <u>
            <seg>
              Det handlar om barnen som en del av vår framtid.
            </seg>
          </u>
          <u>
            <seg>
              Det handlar om utbildning och forskning. Det handlar om IT. Det
              handlar om infrastrukturen, och det handlar om miljön och ekologin.
            </seg>
          </u>
          <u>
            <seg>
              Barnen och barnfamiljerna i Sverige får via detta förslag möjligheter
              till en framtid i vårt land som förhoppningsvis också ska innebära
              att solidariteten mellan generationerna kan stärkas. De som har
              varit med och byggt upp vårt samhälle - de äldre, de som verkligen
              kan ta åt sig äran för det samhällsbygge vi har - har starka band
              också till barnen, och det är viktigt att hålla ihop generationsperspektivet
              våra barn-våra äldre. Våra äldre är viktiga för deras förnämliga
              insatser i vårt samhällsbygge. Våra barn är viktiga därför att
              det är de som ska ta över och svara för framtiden. Vi ska självfallet
              se till att de också får goda förutsättningar i det arv som vi
              lämnar efter oss.
            </seg>
          </u>
          <u>
            <seg>
              Sverige ska vara ett land där alla barn och alla ungdomar får
              en bra uppväxt. Ingen ska tvingas avstå från att bilda familj
              och skaffa barn på grund av ekonomisk osäkerhet. Regeringen föreslår
              därför en hel rad familjepolitiska reformer som stegvis ska kunna
              införas.
            </seg>
          </u>
          <note>
            Vi föreslår att maxtaxa i barnomsorgen införs från den 1 januari
            2002. Högsta avgiften ska vara 1 150 kr i månaden för första barnet,
            767 kr för det andra och
          </note>
          <u>
            <seg>
              383 kr för det tredje barnet. För ytterligare barn betalas ingen
              avgift. Så införs det också tak i form av procentsatser.
            </seg>
          </u>
          <u>
            <seg>
              Vi förlänger föräldraförsäkringen fr.o.m. 2002. Vi höjer barnbidraget
              även nästa år. Vi höjer studiebidraget även nästa år på samma
              sätt som i år. Vi ger rätt för arbetssökande att ha sina barn
              i förskola från den
            </seg>
          </u>
          <note>
            1 juli 2001. Vi ger rätt till barnomsorg för barn till föräldrar
            som är föräldralediga med yngre syskon från den 1 januari 2002.
            Vi inför en allmän förskola för 4-åringar och 5-åringar från den
            1 januari 2003.
          </note>
          <u>
            <seg>
              Vi avsätter en halv miljard kronor till särskilda insatser för
              att höja kvaliteten i barnomsorgen. Vi reformerar studiestödssystemet.
              Det handlar om en satsning på 6 miljarder kronor när studiestödssystemet
              i dess nya skepnad är i full sving.
            </seg>
          </u>
          <u>
            <seg>
              Utbildningspolitiken är också en viktig del av våra framtidssatsningar.
              Vi förlänger Kunskapslyftet och den kvalificerade yrkesutbildningen.
              Vi prioriterar en förbättrad måluppfyllelse i ungdomsskolan. Vi
              ger
            </seg>
          </u>
          <u>
            <seg>
              Högskoleverket i uppdrag att analysera hur utbildningsutbudet
              bättre kan samverka mot arbetsmarknadens behov i framtiden. Vi
              inför ett tillfälligt investeringsbidrag för att bygga studentbostäder.
              Vi bygger ut grundutbildningen vid universitet och högskolor med
              ytterligare 10 000 platser. Vi satsar ytterligare en halv miljard
              kronor på förbättrad forskning vid våra universitet och högskolor.
            </seg>
          </u>
          <u>
            <seg>
              Regeringen har nyligen i en särskild IT-
            </seg>
          </u>
          <u>
            <seg>
              proposition också presenterat sin strategi för hur vi ska använda
              den nya tekniken för att möta en bättre framtid. Regeringen lägger
              i denna vårproposition också fram förslag om ett antal satsningar
              för att förstärka vår infrastruktur med en bättre satsning inte
              minst mot våra glesbygder vad gäller vägar och vägunderhåll, men
              också så att man ska kunna lyfta fram angelägna järnvägsprojekt,
              som vi kan tidigarelägga via de insatser som görs i vårpropositionen.
            </seg>
          </u>
          <u>
            <seg>
              Sverige ska vara ett föregångsland när det gäller den ekologiska
              hållbarheten. Dagens levnadsmönster får inte bli ett hot mot morgondagens
              livsbetingelser.
            </seg>
          </u>
          <u>
            <seg>
              Därför presenterar vi nu en rad insatser och tänker återkomma
              i höst med en strategi för en grön skatteväxling som jag kommer
              att presentera i denna vårproposition. Vi gör också en rad förbättringar
              på olika områden och ökar anslagen exempelvis för markinköp, biotopskydd,
              marksanering, kalkning, miljöforskning och miljöövervakning. Vi
              bygger vidare med de lokala investeringsprogrammen, och vi presenterar
              nu gröna nyckeltal i vårbudgeten.
            </seg>
          </u>
          <u>
            <seg>
              Jag vill gärna återkomma till vikten av att hålla ihop landet
              - både regionalpolitiskt och vad gäller generationerna. När jag
              är ute och träffar pensionärer
            </seg>
          </u>
          <u>
            <seg>
              - äldre människor i vårt land - är det ofta tre saker som jag
              möts av. Det första är en kraftig önskan om att vi ska se till
              att de sämst ställda pensionärerna får bättre ekonomiska villkor.
              Regeringen uppfyller de önskemålen genom att förbättra bostadsstödet
              kraftigt. Det handlar om en satsning på en bra bit över 1
            </seg>
          </u>
          <u>
            <seg>
              miljard kronor för nästkommande år och åren framöver. Men det
              handlar också om att det pensionstillskott som riksdagen beslutade
              om på våren 1999 nu förlängs till att gälla även nästa år.
            </seg>
          </u>
          <u>
            <seg>
              Den kanske vanligaste fråga som jag möter när jag träffar våra
              äldre gäller oron för sjukvården i framtiden. Därför finns det
              också stora satsningar på sjukvården. En annan viktig åtgärd är
              satsningar på polisen och rättstryggheten, som också är viktigt
              för våra äldre.
            </seg>
          </u>
          <u>
            <seg>
              Man kan sammanfatta de många insatser som görs i denna vårproposition
              och säga att vi nu på en solid ekonomisk grund har kunnat skapa
              utrymme för välfärdsreformer. Då ska det vara en långsiktig tillväxt
              i kombination med rättviseinsatser i vår välfärd som ska vara
              vägledande. Jag tror att inledningen på 2000-
            </seg>
          </u>
          <u>
            <seg>
              talet kan vara en god garanti för att vi också flera år framöver
              ska kunna ha denna goda ekonomiska utveckling och kunna bygga
              ut Sverige till ett rättvist välfärdssamhälle.
            </seg>
          </u>
          <note>
            (Applåder)
          </note>
          <note type="speaker">
            Anf. 3 GUNNAR HÖKMARK (m):
          </note>
          <u>
            <seg>
              Fru talman! När konjunkturen är som bäst har en regering två
              tydliga uppgifter. Den ena är att hålla de offentliga utgifterna
              under kontroll. Den andra är att utnyttja tillfället till att
              genomföra de reformer som behövs för framtiden. Men ni väljer
              att göra tvärtom.
            </seg>
          </u>
          <u>
            <seg>
              Trots att vi har en ekonomisk tillväxt som ger oss de bästa möjligheterna
              att göra Sverige starkt inför framtiden väljer ni att göra det
              sämsta. Ni bryter upp från 1990-talets reformagenda, och ni vänder
              tillbaka till 1970- och 1980-talens löftespolitik. Ni låter de
              offentliga utgifterna växa samtidigt som ni sätter stopp för reformerna.
            </seg>
          </u>
          <u>
            <seg>
              Sverige har i dag en bra ekonomisk tillväxt. Den beror på en
              stark internationell konjunktur, och den bygger på en reformpolitik
              som genomfördes under
            </seg>
          </u>
          <u>
            <seg>
              1990-talet. Vi kan tvista om vem som gjorde vad och när det gjordes,
              om det var som värst 1993 eller om det vände uppåt 1993. I vilket
              fall som helst blev resultatet av den politik som fördes under
              1990-talet en bra grund för företagande och ekonomisk tillväxt.
            </seg>
          </u>
          <u>
            <seg>
              Det blev sanerade statsfinanser, kontroll över budgetprocessen,
              avreglering och marknadsreformer, valfrihets- och mångfaldsreformer
              som gav medborgarna möjlighet att välja och EU-medlemskapet som
              gav stabilitet och öppnare marknader.
            </seg>
          </u>
          <u>
            <seg>
              Det är detta som vi ser resultatet av i dag. Det är detta som
              politiken i dag borde bygga vidare på. Men nu bryter regeringen
              upp från den reformpolitik som har gjort dagens ekonomiska tillväxt
              möjlig. Man gör det tillsammans med Vänsterpartiet och Miljöpartiet
              som konsekvent bekämpade och fortfarande bekämpar 1990-talsreformerna.
            </seg>
          </u>
          <u>
            <seg>
              Utgifterna höjs. Det är ständigt nya löften om nya offentliga
              miljarder av skattebetalarnas pengar. Nya utgifter pressas in
              under taken, och över 10 miljarder i ytterligare nya utgifter
              döljs i budgettricksande vid sidan om den budget som taken ska
              täcka. Nu bränner pengarna i fickorna, och nu är de offentliga
              finansernas sårbarhet på väg tillbaka till de nivåer som de hade
              i början av 1990-talet. Det är ett misslyckande för den ekonomiska
              politiken.
            </seg>
          </u>
          <u>
            <seg>
              Ni ökar hellre utgifterna än sänker skatterna. Därför finns det
              inga förslag om sänkta skatter som ger trygghet åt vanliga hushåll.
              Det finns däremot väldigt många förslag om ökade utgifter. Därmed
              blir också människor mer beroende av stat och kommun samtidigt
              som de själva får mindre makt över den egna vardagen.
            </seg>
          </u>
          <u>
            <seg>
              Ni föreslår inga skattesänkningar som ger ökat företagande och
              nya jobb, inga skattesänkningar som gör Sverige starkare i en
              global ekonomi. Ni gör inget för att sänka de skatter som driver
              företagande, forskning och företagsägande att flytta utomlands.
              I en tid då Sveriges välstånd inte längre avgörs av enskilda företags
              konkurrenskraft utan av Sveriges konkurrenskraft om företagande
              och kunskap är detta ansvarslöst. Det urholkar framtidens välfärd
              och framtidens möjligheter.
            </seg>
          </u>
          <u>
            <seg>
              Med vårpropositionen, fru talman, har utgiftspolitiken ersatt
              den reformpolitik som gav oss den goda tillväxten. Utan reformer
              riskerar Sverige att bli ett alltmer tudelat land där en del är
              med om en snabb, växande och spännande utveckling medan andra
              står vid sidan av. Det är de partitaktiska eftergifterna, internt,
              till Vänsterpartiet och Miljöpartiet som nu blockerar alla de
              nödvändiga reformer som så många runtomkring i samhället talar
              om och är medvetna om. Det är ett svek mot alla dem som behöver
              reformerna för att vårt samhälle ska kunna bli öppnare och bättre
              för dem.
            </seg>
          </u>
          <u>
            <seg>
              Mikael Wiehe har nyligen gett ut en gammal amerikansk sång i
              svensk version med en underbar text.
            </seg>
          </u>
          <u>
            <seg>
              Jag är inte säker på att han tycker att jag är den mest lämpliga
              att framföra den här, men jag gör det ändå.
            </seg>
          </u>
          <u>
            <seg>
              Texten är så här:
            </seg>
          </u>
          <u>
            <seg>
              Det här är ditt land, det här är mitt land, från Ales stenar
              till norra Lappland, från Bohus klippor till
            </seg>
          </u>
          <u>
            <seg>
              Gotlands raukar. Landet, det tillhör dig och mig.
            </seg>
          </u>
          <u>
            <seg>
              Det är vårt land, inte Socialdemokraternas, inte
            </seg>
          </u>
          <u>
            <seg>
              Vänsterpartiets och inte Moderaternas. Det är allas vårt land.
              Politikens uppgift borde vara att genom reformer öppna hela vårt
              samhälle för alla, för den omvandling som den nya ekonomin, Internet
              och globaliseringen innebär. Annars delas vårt land alltmer mellan
              Kista och Rinkeby, mellan dem som är drabbade av den gamla tidens
              arbetslöshet och dem som har trätt in på den nya tidens arbetsmarknad,
              mellan dem som arbetar inom det offentliga inom skola och sjukvård
              och dem som får verka inom den öppenhet som det nya kunskapsföretagandet
              innebär.
            </seg>
          </u>
          <u>
            <seg>
              Det är fyra stora reformuppgifter som ni nästintill totalt försummar
              i denna vårproposition. Det handlar om hur man ska göra Sverige
              starkt inför framtiden, vilket ni försummar men som nu borde göras.
            </seg>
          </u>
          <u>
            <seg>
              Den första uppgiften handlar om att Sverige ska kunna möta globaliseringen.
              Det är faktiskt ofattbart att det i vårpropositionen inte finns
              ett ord om hur
            </seg>
          </u>
          <u>
            <seg>
              Sverige ska möta den nya ekonomin för att ta vara på dess möjligheter.
              Ni nämner inte ens ordet strukturreformer annat än på ett enda
              ställe. Där skriver ni:
            </seg>
          </u>
          <u>
            <seg>
              Strukturreformer är nödvändiga för en god ekonomisk utveckling.
              Men det handlar om utvecklingen i
            </seg>
          </u>
          <u>
            <seg>
              Japan. Det finns ingen analys över vilka problem och utmaningar
              som den nya ekonomin skapar. Än mindre finns det någon politik
              för att möta det faktum att det i dag är svensk politik som driver
              fram en utflyttning av företagande som urholkar framtidens välfärd.
            </seg>
          </u>
          <u>
            <seg>
              Fru talman! Vi lever i en tid då de geografiska avstånden betyder
              allt mindre och tiden och omedelbarheten betyder alltmer. Överallt
              på hela vår jord finns länder och ekonomier som på en och samma
              gång kan vara våra konkurrenter, kompanjoner och kunder.
            </seg>
          </u>
          <u>
            <seg>
              De kan nå våra marknader, och vi kan nå deras. Produktion, investeringar
              och handel kan precis som människor och kunskap röra sig fritt
              över gränserna med en omedelbar verkan. Det är en frihet för människor,
              men det är också en utmaning för varje nation som vill vara ett
              välfärdssamhälle. Då blir det avgörande för vår välfärd inte längre
              de enskilda företagens konkurrenskraft utan Sveriges konkurrenskraft
              om företagande och kunskap. Åt detta gör ni ingenting i denna
              vårproposition.
            </seg>
          </u>
          <u>
            <seg>
              Den andra stora uppgiften handlar om att möta en växande brist
              på arbetskraft mitt i en arbetslöshet som är långt större än den
              som finansministern här beskrev. Det är nödvändigt att vi gör
              detta om vi ska kunna möta den eftersläpning i ekonomin som både
              konjunkturinstitut och långtidsutredning har talat om och som
              över huvud taget inte berörs av finansministern och regeringen.
              Det är nödvändigt att vi kan göra detta och på bred front kan
              få fram flera nya jobb till många fler om vi ska undvika den tudelning
              som även finansministern varnar för. Men för att kunna göra det
              här måste vi anpassa den svenska arbetslagstiftningen till en
              modern tids arbetsmarknad. Vi lever i dag med den gamla tidens
              arbetslöshet men med den nya tidens arbetsmarknad. Förr kunde
              fack och arbetsgivare anse att den enskilde var en utbytbar del
              i ett kollektiv. I dag betyder var och en något i kraft av sin
              kunskap, sin kompetens och sitt engagemang. Det är en fantastisk
              förändring. Vi ser det allra tydligast inom IT-branschen, som
              egentligen är allra längst bort från den socialdemokratiska politikens
              vardag. Där är man delägare. Där är man medarbetare, och där växer
              Sverige som allra bäst.
            </seg>
          </u>
          <u>
            <seg>
              Tänk om man kunde lära sig av det som är grunden för framgångarna
              i IT-branschen! Jag tror nämligen inte, allvarligt talat, att
              någon i denna kammare riktigt genuint tror att framgången inom
              IT-branschen beror på Bosse Ringholms politik. Tänk om vi kunde
              lära oss av den miljö och de förutsättningar som skapas där! Då
              skulle vi kunna frigöra resurser i hela vårt samhälle och inte
              bara där. Det skulle ske inom sjukvården, skolan och företagen
              i hela vårt samhälle om vi anpassar oss till de krav som den nya
              tidens arbetsmarknad ställer. Men ni har fullständigt gett upp
              när det gäller de krav och de behov av reformer av arbetsmarknaden
              som ni själva tidigare har talat om.
            </seg>
          </u>
          <u>
            <seg>
              Det står ingenting om detta i vårpropositionen. Ni rustar inte
              Sverige för att möta framtidens arbetsmarknad.
            </seg>
          </u>
          <u>
            <seg>
              Den tredje uppgiften borde vara att möta alla de möjligheter
              som skulle kunna öppnas för företagande inom hela den svenska
              ekonomin. Avregleringen av telemarknaden gav Sverige en bättre
              telefonservice och lägre kostnader, konkurrens och mångfald och
              en dynamik inom IT-företagandet.
            </seg>
          </u>
          <u>
            <seg>
              Tänk om vi kunde göra samma sak inom sjukvården och inom skolan,
              så att alla de som jobbar där fick samma möjligheter, samma öppenhet
              och samma frihet - samma möjlighet för patienterna och för eleverna
              att välja de bästa verksamheterna. Men ni går in i kunskapssamhället
              genom att förbjuda kunskapsföretagande inom några av de viktigaste
              sektorerna i kunskapssamhället. Det är, Bosse Ringholm, att gå
              baklänges in i kunskapssamhället. Det är att stänga mängder av
              människor ute från de möjligheter som den nya ekonomin skulle
              kunna innebära.
            </seg>
          </u>
          <u>
            <seg>
              Den fjärde utmaningen borde handla om att göra det möjligt för
              människor att i sin kraft av individer forma och ha kontroll över
              den egna vardagen. Därför borde vi inleda en reformpolitik för
              att ge de enskilda människorna makten över den egna välfärden.
              I den nya ekonomin är det människorna, den enskilde individen,
              som står i centrum.
            </seg>
          </u>
          <u>
            <seg>
              Men ni väljer den omvända politiken, tillsammans med Vänsterpartiet
              och Miljöpartiet. Ni sänker inte skatterna. I stället för reformer
              ökar ni statens och kommunernas utgifter på skattebetalarnas bekostnad.
            </seg>
          </u>
          <u>
            <seg>
              När det gäller familjepolitiken är det de stora kommunernas makt
              ni slår vakt om, inte de små barnens omsorg. I ett modernt samhälle
              måste både män och kvinnor kunna förena arbete med familj, men
              ni vill bestämma att det är kommunens barnomsorg som ska användas,
              utan att man ska kunna välja något annat om man ska ha nytta av
              sina skattepengar. Det är den gamla tidens politik.
            </seg>
          </u>
          <u>
            <seg>
              Ni glömmer att ett bra samhälle handlar om att ge möjligheter
              för människor att uppfylla sina bästa stunders längtan, i den
              egna vardagen tillsammans med barnen och i förhoppningarna om
              yrkesliv och alla andra möjligheter som finns. Det gäller i vårt
              arbete och i våra familjer. Det gäller i synen på oss själva och
              på andra. I ett modernt samhälle formas den ekonomiska politiken
              och politiken över huvud taget, för att det är människor och individer
              som väljer, inte den offentliga makten.
            </seg>
          </u>
          <u>
            <seg>
              Fru talman! Ser vi våra medmänniskor som individer, att respekteras
              som medborgare, vill vi också öka friheten för var och en. Ser
              man däremot människor som undersåtar till den politiska makten,
              och låter man inte den enskilde styra över barnomsorg, sjukvård
              och skola, bygger man upp stora offentliga apparater och gör människor
              små. Då förstelnar man samhället, då skapar man kategorier, då
              öppnar man för en ny tudelning av samhället och då stryper man
              dynamiken som finns i enskilda människors förmåga att forma nytt
              och tänka nytt.
            </seg>
          </u>
          <u>
            <seg>
              Nu har ni brutit upp från den politik som lagt grunden för den
              goda ekonomiska tillväxt vi ser i dag.
            </seg>
          </u>
          <u>
            <seg>
              Ni försummar de möjligheter som finns i dag. Precis som 90-talets
              reformer gav styrka och möjligheter i dag, är det dagens reformer
              som skulle kunna ge styrka och möjligheter åt framtiden.
            </seg>
          </u>
          <u>
            <seg>
              Men ni gör inte detta. Ni väljer att blockeras av
            </seg>
          </u>
          <u>
            <seg>
              Miljöpartiet och Vänsterpartiet. Ni väljer att blockeras av interna
              stridigheter. I en tid av bästa möjligheter väljer ni det sämsta
              alternativet: att bryta upp från det som har gett Sverige nya
              möjligheter.
            </seg>
          </u>
          <u>
            <seg>
              Därmed är alternativen inför valet 2002 tydligare definierade
              än vad de varit tidigare under denna mandatperiod. Därmed, fru
              talman, tror jag nog att de politiska alternativen är så tydliga
              som behövs för väljarna.
            </seg>
          </u>
          <u>
            <seg>
              Vi kommer att redovisa vårt alternativ i den moderata motionen,
              och där kommer vi att välja friheten för enskilda människor.
            </seg>
          </u>
          <note>
            (Applåder)
          </note>
          <note type="speaker">
            Anf. 4 LARS BÄCKSTRÖM (v):
          </note>
          <u>
            <seg>
              Fru talman! Sverige går bra. Jag tänker på Anders
            </seg>
          </u>
          <u>
            <seg>
              Andersson som brukar sitta i TV. Vore Sverige ett börsbolag skulle
              nog rådet bli entydigt: Köp. Men nu är inte Sverige något börsbolag.
              Och en av Vänsterns uppgifter är att se till att vårt land inte
              blir det heller.
            </seg>
          </u>
          <u>
            <seg>
              Fru talman! Det är inte utan att man kan hysa en viss medkänsla
              med t.ex. Hökmark här och de krafter i denna riksdag som står
              i opposition och som helst vill ge en bild av ett land i problem.
              Dessa "Iorister"
            </seg>
          </u>
          <u>
            <seg>
              säger att visserligen kanske vi inte har så stora problem just
              nu, men i morgon, då får vi problem. Fru talman! Det är inte roligt
              att vara "Iorist".
            </seg>
          </u>
          <u>
            <seg>
              Varför går det så här bra? Är det Perssons förtjänst? Nej, det
              är inte det korrekta svaret - vare sig det gäller honom själv
              eller honom som symbolbild för den förda politiken. Svaret är
              mer komplicerat.
            </seg>
          </u>
          <u>
            <seg>
              Och det blir inte mycket sannare om vi lägger till
            </seg>
          </u>
          <u>
            <seg>
              Bildt eller ens Schyman som svar. Men lite sannare skulle det
              nog bli, för allt som gjordes på borgarnas tid var inte fel, Hökmark
              - det fanns saker som var bra då också. Men utan Schyman och Vänstern
              skulle inte Persson och Socialdemokraterna ha majoritet i den
              här kammaren.
            </seg>
          </u>
          <u>
            <seg>
              Ska vi få ett sannare svar på frågan varför det går bra får vi
              nog lägga till andra efternamn, och då tänker jag på Svensson
              och Ericsson. Men det är inte
            </seg>
          </u>
          <u>
            <seg>
              Alf, även om han anmäler sig. Det är inte ens Per-
            </seg>
          </u>
          <u>
            <seg>
              Ola, även om Göran Persson ibland tror det.
            </seg>
          </u>
          <u>
            <seg>
              Nej, namnet Svensson kan stå som symbol för, just som Hökmark
              säger, alla dessa individer, de enskilda människorna, alla de
              löntagare och företagare som verkar här i landet; de som fått
              bära bördorna av nedskärningar och sparprogram, de som utför allt
              det arbete som skapar den välfärd vi tillsammans kan fördela mellan
              oss. Namnet Svensson kan också stå som symbol för alla de familjer,
              löntagare och pensionärer som med sina inköp ser till att det
              finns en hemmamarknad för företagen att verka i.
            </seg>
          </u>
          <u>
            <seg>
              Och namnet Ericsson kan stå som symbol för Sveriges exportföretag;
              företag som genom forskning och produktutveckling blivit världsledande
              på sina områden, företag som skapar värden och arbete och som
              genererar skatteinkomster som vi bygger vår välfärd med.
            </seg>
          </u>
          <u>
            <seg>
              Fru talman! Med denna infallsvinkel skulle man kunna tro att
              jag hyllar den filosofiska skola som likt
            </seg>
          </u>
          <u>
            <seg>
              Leibnitz hävdade att vi lever i den bästa av tänkbara världar.
              Men det gör inte jag. För mig finns det andra tyska filosofer.
              Och för dem som har öppna ögon är det lätt att se att det finns
              en annan verklighet, lätt att se motsättningarna i dagens tillväxt.
              Det är en verklighet där de som har länge har kunnat satsa sina
              slantar i ett börsspel som vi kan kalla Bli miljonär.
            </seg>
          </u>
          <u>
            <seg>
              Och i det spelet har det krävts betydligt mindre kunskaper än
              i TV-varianten. Men alla de som inte har -
            </seg>
          </u>
          <u>
            <seg>
              och den gruppen växer; lågavlönade, socialbidragstagare, arbetslösa,
              fattigpensionärer - har fått hålla till godo med TV-varianten.
            </seg>
          </u>
          <u>
            <seg>
              Hökmark! Det här är grupper som inte blir särskilt hjälpta av
              sänkt kapitalskatt, slopad förmögenhetsskatt, karensdagar eller
              lagar som begränsar fackligt inflytande. Tvärtom är det åtgärder
              som skulle minska deras individuella makt och möjligheter, och
              samhällets ekonomiska möjligheter att stödja dem, dessa individer.
            </seg>
          </u>
          <u>
            <seg>
              Vi i Vänstern väljer en annan väg. Vi tar tillsammans med två
              andra partier ett gemensamt ansvar för att finansiera många nysatsningar
              och reformer. Och vi skjuter till pengar för att klara tidigare
              åtaganden.
            </seg>
          </u>
          <u>
            <seg>
              Det är sant, Hökmark. Visst gör vi det! Vad skulle vi annars
              göra? Skulle vi skära ned i en högkonjunktur? Tror ni att väljarna
              skulle acceptera det? Tror någon i denna kammare det?
            </seg>
          </u>
          <u>
            <seg>
              Hur skulle det ha sett ut om vi i Vänstern varit ensamma om att
              bestämma? Ja, mycket hade sett annorlunda ut, men de takbegränsade
              utgifterna eller taken hade inte varit särskilt mycket högre.
              Däremot hade amorteringarna varit väsentligt större, just för
              att vi tar ansvar för framtiden.
            </seg>
          </u>
          <u>
            <seg>
              Så stark är Sveriges ekonomi att det hade gått att satsa ännu
              lite mer på den gemensamma välfärden, amortera mycket mer, och
              ändå få pengar över till väsentliga skattesänkningar. Vi är i
              denna goda situation.
            </seg>
          </u>
          <u>
            <seg>
              Men nu lever vi, som sagt var, inte i den bästa av världar, utan
              vi får som alla andra göra våra kompromisser. Och vi har en ovanligt
              vettig kompromiss framför oss på bordet.
            </seg>
          </u>
          <u>
            <seg>
              Hökmark säger att vi bara spenderar och gör ingenting. Det är
              bara elände, död och bedrövelse i
            </seg>
          </u>
          <u>
            <seg>
              "Ioristens" beskrivning av vår budget. Dessutom läser han upp
              sånger. Det tycker jag är trevligt att man gör i kammaren. Jag
              tror att han läste: Det här är ditt land, det här är mitt land.
              Det är ju den gamla amerikanska folksången som vi har översatt,
              skriven av Woody
            </seg>
          </u>
          <u>
            <seg>
              Guthrie, en av USA:s mest framstående vänsterpolitiker, fackföreningsman,
              agitator.
            </seg>
          </u>
          <u>
            <seg>
              Vet ni varför han skrev den sången? Jo, det var som protest mot
              alla de privata markägare som satte upp skyltar i markerna och
              sade: Här får inte du gå, för det är mitt. De hade ingen allemansrätt.
              Då sade
            </seg>
          </u>
          <u>
            <seg>
              Woody Guthrie: Det här är mitt land, det här är ditt land. Vi
              har rätt att gå i redwood-skogarna och överallt.
            </seg>
          </u>
          <u>
            <seg>
              Man frestas att säga till Hökmark: Stjäl inte våra sånger! Men
              jag är en givmild natur, låna dem gärna.
            </seg>
          </u>
          <u>
            <seg>
              Men förstå innehållet! Det är mycket klokt om man ska återge
              det.
            </seg>
          </u>
          <u>
            <seg>
              Förra gången tog Hökmark upp en annan sång. Då sade han att den
              här budgeten är ungefär som Magnus
            </seg>
          </u>
          <u>
            <seg>
              Uggla sjöng: Den 25 smäller det i baren. Det sade
            </seg>
          </u>
          <u>
            <seg>
              Hökmark i tidningarna också, att det är en budget som går ut
              på att vara kung i baren.
            </seg>
          </u>
          <u>
            <seg>
              Men, Hökmark, det är inte så. Det här är en ansvarsfull budget,
              där vi satsar slantarna på barnen och barnfamiljerna i stället
              för i baren. Vi föreslår reformer för 2 miljarder år 2001, 7 miljarder
              år 2002 och över 18 miljarder år 2003. Men vi ser samtidigt till
              att det finns en reserv på 20 miljarder för år 2003, en reserv
              för oförutsedda utgifter eller nya reformer. Till det kommer det
              faktiska reformutrymme på över 3
            </seg>
          </u>
          <u>
            <seg>
              miljarder som skapas på inkomstsidan genom omföringar av avgifter
              och skattesänkningar.
            </seg>
          </u>
          <u>
            <seg>
              Samtidigt som vi gör det redovisar vi ett offentligt sparande
              på ca 44 miljarder per år - 44 000 miljoner kronor per år. Vi
              sparar så att den offentliga nettoskulden är borta år 2002. Statsskulden
              sjunker från
            </seg>
          </u>
          <u>
            <seg>
              77 % av BNP till ungefär 50 % av BNP 2002. Och ränteutgifterna
              sjunker från 113 miljarder 1998 till 66
            </seg>
          </u>
          <u>
            <seg>
              miljarder 2002. Det är en enastående stärkning av de offentliga
              finanserna.
            </seg>
          </u>
          <u>
            <seg>
              Fru talman! Kronan lär nog stärkas, men det finns somliga andra
              valutor som nog får räkna med att skvalpa runt ett bra tag till.
              Det är inte vi som skvalpar på valutamarknaden.
            </seg>
          </u>
          <u>
            <seg>
              Det här är en budget som inte bygger på glädjekalkyler, tvärtom.
              I prognoserna för åren 2000 och
            </seg>
          </u>
          <u>
            <seg>
              2001 liksom i kalkylerna för 2002 och 2003 räknar vi med lägre
              tillväxt än de flesta andra bedömare. Allt för att inte bli berusade
              av framgång, Hökmark.
            </seg>
          </u>
          <u>
            <seg>
              När vi har gjort allt det, har vi fortfarande ett överskott på
              27 miljarder år 2001, 36 miljarder år
            </seg>
          </u>
          <u>
            <seg>
              2002 och 59 miljarder år 2003. Det vi nu egentligen diskuterar,
              fru talman, är hur vi ska använda alla dessa pengar.
            </seg>
          </u>
          <u>
            <seg>
              Då säger högern och Hökmark: Sänk skatten så mycket som möjligt,
              så fort som möjligt!
            </seg>
          </u>
          <u>
            <seg>
              Vi i vänstern säger att det vore fel. Visst kan vi behöva minska
              en del skatter, Hökmark och kristdemokraterna. Ni har ju inte
              fel i allt. Det vore nästan en prestation att klara av det. Vi
              kan behöva minska fastighetsskatten och några andra skatter, men
              inte med de här summorna. Det vore ansvarslöst. Det vore fel mitt
              i en högkonjunktur. Det kan ge en rejäl blå baksmälla.
            </seg>
          </u>
          <u>
            <seg>
              Nej, låt oss i stället öka amorteringarna, minska på räntekostnaderna
              och samla i ladorna. Då kan vi möta 2003 med ett överskott på
              nästan 60 miljarder, kanske ännu mer om vi får bättre tillväxt.
              Vi kan underlätta en arbetstidsreform år 2003 med 30 miljarder
              och ändå ha kvar nästan 30 miljarder som reformreserv.
            </seg>
          </u>
          <u>
            <seg>
              Hökmark, det är ingen barbudget för den 25, möjligtvis en barnbudget,
              men det tycker jag är bra. Det är en budget med ansvar för framtiden.
            </seg>
          </u>
          <u>
            <seg>
              Fru talman! Jag ska lyfta fram tre andra saker som är bra. Det
              finns naturligtvis många andra. Finansministern har redovisat
              mycket av det. Jag ska stanna för tre riktigt bra saker.
            </seg>
          </u>
          <u>
            <seg>
              I höstas talade jag om pensionärerna. Då fanns det t.o.m. samarbetspartner
              som sade att jag inte skulle driva den frågan, i vart fall inte
              offentligt. Men den här våren fattar vi beslut om 1 130 miljoner
              kronor mer till pensionärerna. För det ska jag ge en eloge till
              regeringen, som från början var inställd på att göra satsningar.
              Sedan diskuterade vi nivåerna och kom fram till den här nivån.
              Inte ända fram dit vi ville, men ett bra stycke på väg.
            </seg>
          </u>
          <u>
            <seg>
              Sverige går bra, men alla är ju inte med på framgångståget. I
              den här budgeten satsar vi rejält på äldre långtidsarbetslösa.
              Vi satsar på höjda bidrag till arbetslösa utan a-kassa, ökar möjligheterna
              till anställningar med lönebidrag. Vi anslår nya pengar till regionalpolitiken
              och försvarsomställningen, pengar för att fylla en del av de hål
              som uppstår genom IT-
            </seg>
          </u>
          <u>
            <seg>
              satsningen. Även om jag måste säga att lite mer bredbands-Helly
              Hansen till glesbygden också måste ses som en form av regionalpolitik.
              Och vi gör riktade insatser så att fler av våra nya svenskar ska
              komma in på arbetsmarknaden.
            </seg>
          </u>
          <u>
            <seg>
              Fru talman! Vi fick inte gehör för att satsa Teliapengar direkt
              på IT, utan mer indirekt. Men en del
            </seg>
          </u>
          <u>
            <seg>
              Teliapengar, ungefär 4 miljarder, kommer att föras över från
              staten till kommunerna genom att staten efterskänker deras momsskuld.
              Enligt moderaternas kommunalpolitiska talesman lär den här överföringen
              motsvara en utebliven kommunalskattehöjning på ungefär 60 öre.
              Det var väl bra att vi höll nere det kommunala skattetrycket,
              Hökmark.
            </seg>
          </u>
          <u>
            <seg>
              Men jag ska återigen erkänna, fru talman, att vi inte lever i
              den perfekta världen. Vi har mycket kvar att göra. Låt mig ange
              tre saker som vi ska klara.
            </seg>
          </u>
          <u>
            <seg>
              För det första ska vi nå målet om 80 % i arbete år
            </seg>
          </u>
          <u>
            <seg>
              2004. Det målet blir lättare att nå med en arbetstidsreform.
              Men det är inte lösningen. För att nå det målet krävs en uthållig
              tillväxt ungefär i takt med vad Sverige uppnått de senaste åren.
              Vi måste undanröja flaskhalsar med en aktiv arbetsmarknadspolitik,
              fortsätta att satsa på utbildning och forskning. Vi ska hålla
              nere prisökningar på mat, byggvaror och kläder.
            </seg>
          </u>
          <u>
            <seg>
              Det blir ju billigare med konkurrens. Vi ska skapa bättre villkor
              både för etablerade och växande småföretag.
            </seg>
          </u>
          <u>
            <seg>
              Skatterna ska vi fördela om och vi ska sänka dem så långt välfärdens
              behov tillåter. Vi står inte i vägen för vettiga skatter, Hökmark,
              vare sig för företag eller hushåll. Alltså, Hökmark, sade vi som
              första vänsterparti ja till att slopa förmögenhetsskatt på arbetande
              kapital. Det minns väl Hökmark? Vi var med om att driva fram rimliga
              momsregler för företagen när s gick för långt. Vi i Vänstern säger
              att arbetsgivarinträdet är en för stor börda för många mindre
              företag.
            </seg>
          </u>
          <u>
            <seg>
              Vi bejakar tillväxt i de mindre företagen och i de större.
            </seg>
          </u>
          <u>
            <seg>
              Vi vill slopa sambeskattning av förmögenhet, för vi är inte bara
              socialister utan vi är också feminister.
            </seg>
          </u>
          <u>
            <seg>
              Men vi är socialister och vi lovar inte sänkt skatt på allt för
              alla i morgon. Det gör man bara i den blå baren. Vi säger i stället
              ärligt att miljön kräver sina skattehöjningar. Därför driver vi
              på för skatteväxling och miljöstyrande avgifter. Men vi är socialister
              och därför tar vi hänsyn till fördelning och regionalpolitik,
              och vi vill inte exportera vare sig jobb eller miljöproblem till
              våra grannar, Polen eller Finland. Det är liksom poänglöst för
              den globala miljön.
            </seg>
          </u>
          <u>
            <seg>
              För det andra ska vi inte bara få 80 % i jobb utan också ge 80
              % till fler, till fler arbetslösa och sjuka.
            </seg>
          </u>
          <u>
            <seg>
              Våra generella system håller ju på att urholkas. Alltfler löntagare
              får i dag mindre än 80 % i ersättning.
            </seg>
          </u>
          <u>
            <seg>
              Men betalar man hög skatt ska välfärden också gälla alla. Därför
              ska de här taken upp. Där, Bosse Ringholm och ni andra, kommer
              vi inte att ge vika. Vi kommer inte att nöja oss med några beräkningstekniska
              justeringar. Taken måste upp för att bevara den generella välfärden.
            </seg>
          </u>
          <u>
            <seg>
              För det tredje ska tryggheten stärkas för dem som behöver det
              allra mest. Fler måste komma in i akassa. Det behövs ett förbehållsbelopp
              för de äldre.
            </seg>
          </u>
          <u>
            <seg>
              Vi står inte i vägen för dem som vill skapa tillväxt. Men vi
              står i vägen för alla dem som genom experiment, genom privata
              marknadslösningar, hotar att slå sönder sjukvården. Vi vill inte
              att den moderata experimentverkstaden Västra Götaland ska få fler
              efterföljare i sjukvården. I stället ska vi stärka vården.
            </seg>
          </u>
          <u>
            <seg>
              Det gör vi nu i majoriteten, glädjande nog förstärkt med Centern.
            </seg>
          </u>
          <u>
            <seg>
              Fru talman! Det måste åter gå att få en arbetsskada klassad som
              arbetsskada. I dag blir alltfler kvinnor över 50 långtidssjukskrivna,
              i praktiken för arbetsskador. Låt i stället arbetsskadeförsäkringen
              betala rehabiliteringen. Då kommer överskottet i den försäkringen
              att minska kostnaderna i sjukförsäkringen. Det här är en rättvisefråga,
              det är en klassfråga, det är en kvinnofråga.
            </seg>
          </u>
          <u>
            <seg>
              På samma vis kommer en arbetstidsreform på sikt att minska kostnaderna
              i sjukförsäkringen, genom minskad utslagning. Då kan fler orka
              jobba fram till pensionen. Det är bra både för arbetslaget och
              den egna pensionen. Det här är också en rättvisefråga. Det är
              en välfärdsfråga. Det är en klassfråga och det är en kvinnofråga.
            </seg>
          </u>
          <u>
            <seg>
              Fru talman! Allt detta kan vi göra, allt detta ska vi göra. Det
              kräver vilja och prioriteringar. Jag kan ange
            </seg>
          </u>
          <u>
            <seg>
              Vänsterns prioriteringar.
            </seg>
          </u>
          <u>
            <seg>
              För det första: Sätt jobben främst! Modernisera, investera, forska
              och utbilda så att vi blir marknadsledande i den nya ekonomi som
              växer fram.
            </seg>
          </u>
          <u>
            <seg>
              För det andra: Låt miljön sätta sin gräns! Tillväxten måste vara
              miljömässigt uthållig. Den aktiva miljöpolitiken är inget hinder
              för tillväxten, den är en förutsättning.
            </seg>
          </u>
          <u>
            <seg>
              För det tredje: Bygg ut välfärden, vår gemensamma trygghet!
            </seg>
          </u>
          <u>
            <seg>
              För det fjärde: Bygg grunden stark och betala av på statsskulden!
            </seg>
          </u>
          <u>
            <seg>
              För det femte: Sänk skatterna! Det kan vi göra,
            </seg>
          </u>
          <u>
            <seg>
              Hökmark, med fler i arbete. När fler delar på betalningen solidariskt
              kan var och en betala mindre. Det här är vår prioritering. Vi
              kan nog göra lite av allt detta samtidigt men vår prioritering
              kommer att vara den här.
            </seg>
          </u>
          <u>
            <seg>
              Vill någon ha en annan ordning eller tyngdpunkt?
            </seg>
          </u>
          <u>
            <seg>
              Ja, det tror jag. Men redovisa då er ordning och låt väljarna
              bestämma, som Hökmark var inne på!
            </seg>
          </u>
          <u>
            <seg>
              Fru talman! Allt det här kan vi göra och allt det här ska vi
              göra. Men framför allt ska vi ge framtidstro. Vi ska visa att
              vänsterns idéer inte är bäst bara när det gäller att dela utan
              också när det gäller att skapa. En företagsam vänster, efter den
              produktiva rättvisans princip, är vad vi har börjat med. Den här
              propositionen är ett steg på vänsterns väg tillsammans
            </seg>
          </u>
          <note>
            - Vänsterpartiet, Socialdemokraterna och Miljöpartiet.
          </note>
          <note>
            (Applåder)
          </note>
          <note type="speaker">
            Anf. 5 MATS ODELL (kd):
          </note>
          <u>
            <seg>
              Fru talman! När man lyssnar på Lars Bäckström, och det är alltid
              lika roligt, får man klart för sig att det är Vänsterpartiet -
              för övrigt också när man läser
            </seg>
          </u>
          <u>
            <seg>
              Gudrun Schymans debattartikel i dag - som står för allt det goda
              och att det är de stygga Socialdemokraterna som bromsar och håller
              igen. Vänsterns insats är att försöka lyfta utgifterna, lyfta
              utgiftstaken.
            </seg>
          </u>
          <u>
            <seg>
              Lars Bäckström uppehöll sig en del i Nalle Puhs värld. Det är
              inte utan att man kommer att tänka på historien om Nalle Puh på
              väg till ett födelsedagskalas. Då kom han på att vad födelsedagsbarnet
              naturligtvis vill ha är en burk honung. Men på vägen dit blir
              han hungrig och börjar äta upp honungen. När han är framme överlämnar
              han stolt en tom burk.
            </seg>
          </u>
          <u>
            <seg>
              Risken, fru talman, är att med Vänsterns politik höjer vi utgifterna
              i högkonjunktur så att det krävs nya nedskärningar när nästa konjunkturnedgång
              kommer.
            </seg>
          </u>
          <u>
            <seg>
              Det är inte svårt att hålla med finansministern om att svensk
              ekonomi för närvarande går väldigt bra.
            </seg>
          </u>
          <u>
            <seg>
              Men det är ju inte en regerings uppgift att bara, med armarna
              i kors, sitta och konstatera detta. Nu om någonsin borde det vara
              tillfälle att auktorisera individen, att ge tillbaka mer respekt
              och ansvar åt den enskilde medborgaren. Men i vårpropositionen
              går förslagen i rakt motsatt riktning.
            </seg>
          </u>
          <u>
            <seg>
              Har inte regeringen märkt att vi lever i ett modernt samhälle
              där IT-revolutionen sätter helt nya redskap i våra händer, där
              kunskap och marknader flyttar in i våra hem och där vi med en
              knapptryckning kan beställa böcker från andra sidan jordklotet
              och beställa medicin via nätet - ett helt nytt samhälle?
            </seg>
          </u>
          <u>
            <seg>
              Men i Sverige ska nu förmynderiet ytterligare bre ut sig. Förmynderiets
              partier - Vänstern, Miljöpartiet och Socialdemokraterna - gaddar
              sig samman i denna vårproposition för att ytterligare dirigera
              medborgarna in på en snitslad bana genom livet: maxtaxa och utbyggd
              föräldraförsäkring i stället för valfrihet, lagstadgad arbetstidsförkortning
              i stället för individers fria val samt bidrags- och kostnadsökningar
              i stället för att man får behålla mer av sin egen inkomst.
            </seg>
          </u>
          <u>
            <seg>
              Denna förmynderiinriktade kommandopolitik saknar i grunden respekt
              för individers och familjers fria val. Sedan tar regeringen heller
              inte itu med Sveriges långsiktiga välfärdsproblem, de problem
              som hotar bakom den högkonjunktur som vi i dag ser.
            </seg>
          </u>
          <u>
            <seg>
              Man väljer den kortaste och lättaste vägen i stället för att
              röja väg för en bättre framtid. I stället för att förbättra företagarklimatet
              väljer man att öppna dörren för lagstadgad arbetstidsförkorning
              och en höjning med 30 miljarder av världens redan högsta miljöskatter.
              Att tala om strutspolitik vore närmast en förolämpning för strutsarna.
            </seg>
          </u>
          <u>
            <seg>
              De flesta av oss minns faktiskt valrörelsen 1998.
            </seg>
          </u>
          <u>
            <seg>
              Det var tre löftesord som hamrades ut som eviga mantran över
              de svenska bygderna: vården, skolan och omsorgen som skulle blomstra
              bara Socialdemokraterna fick sitta kvar i Rosenbad. Har det blivit
              så?
            </seg>
          </u>
          <u>
            <seg>
              Sjukförsäkringskostnaderna, Bosse Ringholm, har ökat med 50 %
              på två år. Varför ska gamla människor behöva vänta så länge på
              en trygg och bra omsorg om finanserna nu är så starka som finansministern
              säger här? Hur kan rättssamhället få förfalla så intill ruinens
              brant i ett land med så goda ekonomiska förutsättningar? Hur uppfattar
              vanligt folk den växande otryggheten på gator och torg, de ständiga
              bil- och cykelstölderna, bilinbrotten och lägenhetsinbrotten,
              som avskrivs redan på polisstationen? Det finns 8 500
            </seg>
          </u>
          <u>
            <seg>
              icke avgjorda mål enbart i Regeringsrätten. Hur kan regeringen
              så lättvindigt vifta undan Skolverkets larmrapport om tillståndet
              i den svenska skolan?
            </seg>
          </u>
          <u>
            <seg>
              Varför lider ca 20 % av de svenska barnen av depression? Var
              finns omtanken om människorna mitt i den här glödheta tillväxten?
              Rättsväsendet, vården, skolan och omsorgen fortsätter att vara
              utpräglade krisbranscher mitt i den här tillväxten.
            </seg>
          </u>
          <u>
            <seg>
              Jag tror inte att det räcker att satsa mera resurser för att
              få ett tryggt samhälle som kan ge bra och trygga offentliga tjänster.
              Det krävs också en etisk grund.
            </seg>
          </u>
          <u>
            <seg>
              Det krävs mer djupgående reformer som kan få människors kreativitet
              och skaparglädje att släppa loss också inom vården, omsorgen och
              skolan. Men också här går regeringen åt fel håll och förbjuder
              och motarbetar privata initiativ.
            </seg>
          </u>
          <u>
            <seg>
              Fru talman! Jag är helt övertygad om att den konjunktur som vi
              nu ser förr eller senare kommer att vända nedåt. Sverige har,
              fint uttryckt, världens kanske allra mest konjunkturkänsliga offentliga
              finanser.
            </seg>
          </u>
          <u>
            <seg>
              Det här är ett s.k. strukturellt problem som borde rättas till
              nu när ekonomin går bra.
            </seg>
          </u>
          <u>
            <seg>
              Hur starka är egentligen de offentliga finanserna?
            </seg>
          </u>
          <u>
            <seg>
              Många låter sig imponeras av regeringens skryt om ett stort överskott
              i det offentliga sparandet på över
            </seg>
          </u>
          <u>
            <seg>
              2 % av bruttonationalprodukten. Men faktum är, fru talman, att
              det här överskottet nästan uteslutande hamnar i pensionssystemet
              där bl.a. svenska folkets premiepensionspengar är en väsentlig
              del.
            </seg>
          </u>
          <u>
            <seg>
              Statsbudgeten har under åren framöver ett strukturellt underskott
              vartenda år, vilket innebär att statsskulden kommer att fortsätta
              att öka i nominella termer redan år 2003 när de här tillfälliga
              utförsäljningsinkomsterna är uttömda.
            </seg>
          </u>
          <u>
            <seg>
              Jag tycker att det i allra högsta grad är anmärkningsvärt att
              vi trots en så här bra konjunktur befinner oss i en situation
              där statsbudgeten är helt beroende av omfattande engångsinkomster
              för att över huvud taget gå ihop. Om utgångsläget är som det för
              närvarande är, ett strukturellt underskott i högkonjunktur, vad
              händer då i nästa lågkonjunktur? Regeringen och dess maktrusiga
              stödpartier väljer att helt blunda för detta. De har fullt upp
              med att försöka manipulera och höja utgiftstaken ytterligare.
            </seg>
          </u>
          <u>
            <seg>
              Den säkerhetsmarginal mot en konjunkturnedgång som regeringen
              sade att man skulle skapa genom överskottsmålet för den offentliga
              sektorn är egentligen ingenting annat än en redovisningsbluff.
            </seg>
          </u>
          <u>
            <seg>
              Statsskulden minskas enbart genom de utförsäljningsinkomster
              som beräknas för de närmaste åren.
            </seg>
          </u>
          <u>
            <seg>
              Därefter budgeterar regeringen faktiskt, med en ökande statsskuld,
              lagom till vad som kan vara inledningen på nästa lågkonjunktur.
            </seg>
          </u>
          <u>
            <seg>
              Sysselsättningen ökar nu och det är glädjande.
            </seg>
          </u>
          <u>
            <seg>
              Men det går inte att slå sig till ro med det här. Trots en hotande
              överhettning är det färre som har ett arbete i dag jämfört med
              för tio år sedan. Massarbetslösheten har ändrat karaktär. I stället
              för arbetslöshet är det nu utslagning. Det här visas tydligt i
              en intressant utredning från Svensk Handel som försöker se hur
              denna minskade sysselsättning rimmar med bristen på arbetskraft.
              Fler studerar. Fler är sjuka och en hel del har helt enkelt gett
              upp. Ganska säkert är det också många som jobbar svart. Det saknas
              ungefär
            </seg>
          </u>
          <u>
            <seg>
              450 000 jobb för att lika många som år 1990 skulle ha ett arbete;
              detta samtidigt som sju av tio företag visar på svårigheter att
              hitta arbetskraft.
            </seg>
          </u>
          <u>
            <seg>
              Ska vi få folk i jobb igen krävs en fungerande servicesektor.
              Men regeringen och dess stödpartier hindras fortfarande av sina
              ideologiska skygglappar att öppna upp för en ny, vit och laglig
              tjänstesektor som riktar sig till hushållen och som skulle kunna
              generera tiotusentals nya jobb, bl.a. till dem som nu är långtidsarbetslösa.
            </seg>
          </u>
          <u>
            <seg>
              Fru talman! I stället för ett klokt förvaltarskap, i stället
              för reformer som gör Sverige mer berett att möta nya utmaningar
              föreslår regeringen nya utgifter, höjda och manipulerade utgiftstak
              som gör statsfinanserna än mer sårbara i nästa konjunkturnedgång.
            </seg>
          </u>
          <u>
            <seg>
              Höjda utgifter i högkonjunktur bäddar för ännu större behov av
              nedskärningar i lågkonjunktur. Det var 80-
            </seg>
          </u>
          <u>
            <seg>
              talets hejdlösa utgiftsexplosion i den högkonjunkturen som gav
              90-talets stora nedskärningar.
            </seg>
          </u>
          <u>
            <seg>
              Det står nu helt klart, tycker jag, att vänsterregeringen inte
              klarar av att hantera globaliseringens utmaningar. Jag tror att
              Sverige med rätta politikförutsättningar kunde bli en vinnare
              i globaliseringen.
            </seg>
          </u>
          <u>
            <seg>
              Men att satsa för framtiden genom att göra någonting åt de flyende
              skattebaserna prioriteras inte av utgiftsalliansens ledarskap.
            </seg>
          </u>
          <u>
            <seg>
              En annan fråga är: Hur blir det, Bosse Ringholm, med den inbyggda
              fastighetsskattebomb som finns i budgeten? Ni ska alltså rycka
              av landets villaägare och hyresgäster ytterligare åtta friska
              miljarder. De finns med i budgeten, det finns vaga skrivningar
              som inte lugnar någon. Det vore bra om finansministern i dag kunde
              ge ett besked om detta.
            </seg>
          </u>
          <u>
            <seg>
              Hur tror finansministern att en sådan här osäkerhet påverkar
              möjligheterna att få i gång byggnationen? Bostadsbristen hotar
              nu att bromsa hela huvudstadsregionens tillväxtmotor. Detta är
              ett mycket allvarligt problem som regeringen inte gör någonting
              åt. Samtidigt som detta sker i Stockholm rivs nu bostäder för
              glatta livet ute i glesbygden. När, Bosse
            </seg>
          </u>
          <u>
            <seg>
              Ringholm, ska hela landet kunna börja leva igen?
            </seg>
          </u>
          <u>
            <seg>
              De nya utgifter som föreslås i vårpropositionen har dessutom
              ofta en förmyndaraktig, ensidig inriktning, där individer och
              familjer ska dirigeras efter den styrande politiska grupperingens
              rödgröna pipa.
            </seg>
          </u>
          <u>
            <seg>
              Maxtaxan är en dyr reform som ensidigt gynnar dem som väljer
              kommunal barnomsorg, medan övriga får betala. Landets barnfamiljer
              lär av allt att döma få vänta till efter valet 2002 för att få
              den valfrihet och för att få den myndigförklaring som vi kristdemokrater
              alltid har kämpat för och fortsätter att kämpa för.
            </seg>
          </u>
          <u>
            <seg>
              Fru talman! Sverige behöver en ny regering som vill och orkar
              gripa sig an vårt lands verkliga och långsiktiga problem, en regering
              som vill ge ansvar och valfrihet åt sina medborgare.
            </seg>
          </u>
          <note>
            (Applåder)
          </note>
          <note type="speaker">
            Anf. 6 LENA EK (c):
          </note>
          <u>
            <seg>
              Fru talman! Ledamöter och åhörare! Ekonomin går på högvarv i
              Sverige, men alla människor känner inte glädje över framtiden.
              Förändringarna känns alltför långt borta. Att ha små möjligheter
              att påverka sin egen situation, att inte äga någonting, att känna
              att man inte betyder något för någon och att känna att man inte
              har någon värdighet och när få visar respekt är det svårt att
              känna glädje över den nya tiden och den nya ekonomin.
            </seg>
          </u>
          <u>
            <seg>
              För andra människor är det fråga om att inte få delta i det demokratiska
              arbetet och vara utestängd från arbetslivet. Många gånger är det
              nyinflyttade svenskar som på grund av diskriminering och uteslutning
              ur det offentliga Sverige som drabbas. Närmare
            </seg>
          </u>
          <u>
            <seg>
              300 000 människor bor i stadsdelar som är socialt och ekonomiskt
              utsatta. Många människor bor i delar av landet där minskat befolkningsunderlag
              leder till grovt försämrad service.
            </seg>
          </u>
          <u>
            <seg>
              Centerpartiet vill ha ett samhälle som har respekt för varje
              människas värde och värdighet. Vi vill ha valfrihet och vardagsmakt
              för människor inom det offentligt finansierade välfärdsbygget.
              Vilket samhälle vill regeringen ha? De regionala, sociala och
              ekonomiska klyftorna ökar, medan ekonomin går i en brinnande högkonjunktur.
              Hur ska det bli när vi kommer in i en lågkonjunktur? Vad gör regeringen?
            </seg>
          </u>
          <u>
            <seg>
              Man lappar med små förändringar i gamla och stela system som
              formades på 40-, 50- och 60-talen. Det största reformförslaget
              är maxtaxan, ett förslag som signalerar centralstyrnings snedfördelning
              och ovanifrånperspektiv.
            </seg>
          </u>
          <u>
            <seg>
              Fru talman! Centerpartiet tog ett tungt ansvar för att sanera
              svensk ekonomi. Vi satte landets och medborgarnas intressen före
              partiets. Thorbjörn Fälldin och Gunnar Sträng hade båda som maxim
              att i goda tider ska man spara i ladorna för dåliga tider. Det
              är också nu i högkonjunktur som strukturella reformer ska genomföras
              för att kunna bygga broar över konjunkturnedgångar, broar som
              konstruktivt fortsätter att förbättra den svenska ekonomiska plattformen.
            </seg>
          </u>
          <u>
            <seg>
              Den kraften och den förändringsviljan inför framtiden visar inte
              Bosse Ringholm i den här propositionen.
            </seg>
          </u>
          <u>
            <seg>
              Under våren har utgiftstaken diskuterats mycket.
            </seg>
          </u>
          <u>
            <seg>
              Låt mig konstatera att det finns marginella justeringar som behöver
              göras för att de ska fungera, men vi ska alla vara tacksamma för
              att de sätter ekonomiska hängslen och livremmar på alltför stora
              spenderbyxor. En ansvarsfull ekonomisk politik är viktig för trovärdigheten
              och därmed räntenivån och i slutändan hur vi ska kunna betala
              våra trygghetssystem.
            </seg>
          </u>
          <u>
            <seg>
              Fortfarande går statsfinanserna med underskott, i brinnande högkonjunktur.
              Den 29 februari i år var statsskulden 1 330 188 000 kr. Om räntehöjningen
              på denna skuld sker med bara 1 % ökar våra kostnader med över
              8 miljarder, dvs. hela den besparing som på fyra år ska ske inom
              försvaret. Jag tror att var och en förstår att det är viktigt
              med en sansad ekonomisk politik och att det är viktigt att amortera
              på statsskulden.
            </seg>
          </u>
          <u>
            <seg>
              När det gäller förslag på skattesidan är vårbudgeten dimmig och
              innehållslös. I finansplanen sägs att det behövs en hård prioritering
              inom skattepolitiken för att bibehålla de förbättrade offentliga
              finanserna, den plattform som vi i Centerpartiet har varit med
              om att bygga. Tyvärr är jag övertygad om att det inte är sänkta
              skatter utan snarare höjda utgifter som ligger i framtiden. I
              detta läge när har vi ett strukturellt underskott säger Lars Bäckström:
              Köp. Det är vad som präglar Sverige i dag - köp.
            </seg>
          </u>
          <u>
            <seg>
              Fru talman! Låt mig fortsätta med den mänskliga sidan av budgeten,
              som på några områden är mycket oroande, tycker jag, och där det
              inte finns några förändringsförslag.
            </seg>
          </u>
          <u>
            <seg>
              Hur ser det t.ex. ut i de över 200 kommuner som minskar i befolkning?
              Posten läggs ned, försäkringskassan dras in, apoteken läggs ned,
              länsarbetsnämnden dras in, arbetsförmedlingskontoren och polisen
              läggs ned, kollektivtrafiken dras ned, kulturpolitiken avrustas,
              osv. Vägarna är ett annat sorgligt exempel. I
            </seg>
          </u>
          <u>
            <seg>
              Sverige klarar Vägverket i dag ungefär 50 % av det vägunderhåll
              som behövs. Utlovade investeringar på
            </seg>
          </u>
          <u>
            <seg>
              4 ½ miljarder är skjutna på framtiden. När man tittar i de tabeller
              som vi fick tillgång till i går kväll kl.
            </seg>
          </u>
          <u>
            <seg>
              18.00 ser vi att det är ännu fler uppskjutna investeringar. Det
              som kommer kommer 2003 - förmodligen för att kunna användas som
              vallöfte. Norrlandsupproret, eller landsbygdsupproret, kommer,
              mina vänner, att röra mycket mer än arbetsgivaravgifter - tro
              mig!
            </seg>
          </u>
          <u>
            <seg>
              En annan viktig infrastruktur för hela landet, för att det ska
              bli livskraft i hela landet, är bredband som möjliggör en vettig
              kommunikation med datorer.
            </seg>
          </u>
          <u>
            <seg>
              En stor affärstidning hade, när IT-propositionen kom, över hela
              sidan som rubrik över nyheten: Visionen är död. Det är bara att
              hålla med om, tyvärr. Det stomnät som föreslås når de stora orterna,
              och de som har pengar kan klara resten. Men alla andra människor
              och företag över hela Sverige lämnas. Den utbyggnad av informationsöverföringens
              supermotorvägar som föreslås betalas till en tredjedel av företagarstöd,
              som annars skulle ha gått till våra mest utsatta regioner i Norrland.
            </seg>
          </u>
          <u>
            <seg>
              För livskraft i hela landet behövs det bra infrastruktur, billiga
              kommunikationer, levande landsbygd med livskraftigt jord- och
              skogsbruk som ryggrad, utbildning, möjlighet till distansutbildning,
              rättmätig andel av kulturpengarna och ett spelrum för ungdomars
              villkor och ungdomskultur.
            </seg>
          </u>
          <u>
            <seg>
              Ger man hela Sverige dessa verktyg ordnar engagemang och egen
              kraft hos människor och företag resten. Tyvärr finns det inga
              spår av den viljan i den här vårpropositionen.
            </seg>
          </u>
          <u>
            <seg>
              Fru talman! Förtroendet för vårt svenska rättsväsende är i gungning.
              Polisens arbete måste förnyas och förbättras så att det finns
              synlig och närvarande polis i varje kommun och i varje stadsdel.
              Det är oerhört viktigt att handläggningstider hos domstolar och
              myndigheter förkortas kraftigt. Därför krävs det ett decentraliserat
              domstolsväsende och att de små tingsrätterna får finnas kvar.
              Inte heller detta sägs det någonting om i det här materialet.
            </seg>
          </u>
          <u>
            <seg>
              Om vi inte kan förbättra polisens och Domstolsverkets verksamhet,
              förstärka skyddet för målsägare och vittnen och förbättra kriminalvården
              i grunden möter oss dystra framtidsutsikter. Det är glädjande
              att regeringen har hört nödropen och anslår mer pengar. Men det
              behövs förnyelse och nytänkande, och det behövs ett myndighetsövergripande
              samarbete. Brottsoffer, kvinnor som har blivit utsatta för våld
              och barn i hemska uppväxtmiljöer faller mellan stolarna och lämnas
              i praktiken åt sitt öde.
            </seg>
          </u>
          <u>
            <seg>
              Fru talman! Vi behöver också en familjepolitisk reform med en
              modern familjepolitik som utgår från barns rätt att känna trygghet
              under uppväxten. Samtalen till BRIS har aldrig varit så många
              som under förra året då 14 300 samtal statistikfördes.
            </seg>
          </u>
          <u>
            <seg>
              Dagens sönderstressade mammor och pappor måste få en chans att
              kunna hantera balansen mellan familj och arbete på ett vettigt
              sätt. Då väljer regeringen att tillsammans med stödpartierna använda
              det reformutrymme som finns för att lansera förslaget om maxtaxa
              på dagis. Barnfamiljerna behöver mer tid, mer pengar och större
              valfrihet för att kunna ordna sina liv.
            </seg>
          </u>
          <u>
            <seg>
              Den föreslagna maxtaxan styr över till en barnomsorgsform och
              minskar därmed valfriheten. Den slår också fel fördelningspolitiskt.
              Och hur kan Miljöpartiet ställa upp på socialdemokraternas huvudprincip
              att det är staten, inte föräldrarna, som ska styra över barnens
              omsorg och hur kan man ställa upp på koncentration, centralisering
              och kollektivisering av barnomsorgen?
            </seg>
          </u>
          <u>
            <seg>
              Det här är verkligen ett steg på Vänsterns väg, sade Lars Bäckström
              alldeles nyss, och det är alldeles klart. Tyvärr kan vi instämma
              i det.
            </seg>
          </u>
          <u>
            <seg>
              Skolan är viktig för barn och föräldrar. Kunskap ska vara en
              rättighet för alla - inte ett privilegium för några få. Men i
              dagens grundskola lämnar var fjärde elev skolan utan godkända
              och tillräckliga kunskaper medan tillväxtorterna och börsföretagen
              talar om hur viktigt det är med kunskap och vi alla vet att man
              måste ha gods grundkunskaper för att kunna skaffa sig jobb i framtiden.
            </seg>
          </u>
          <u>
            <seg>
              Vi i Centerpartiet har i åratal krävt en kraftfull handlingsplan
              för att man ska komma till rätta med skolans bekymmer. Det helhetsgreppet
              väntar vi och alla elever som behöver en rättvis chans i livet
              fortfarande på. Det borde gälla handikappade barn och ungdomar
              med t.ex. reumatism som i dag har en mycket sämre utbildning än
              genomsnittet.
            </seg>
          </u>
          <u>
            <seg>
              Fru talman! Ett av våra värsta strukturproblem är sjukförsäkrings-
              och rehabiliteringskostnader. Det är också ett av våra största
              mänskliga problem. Vi i
            </seg>
          </u>
          <u>
            <seg>
              Centerpartiet har föreslagit en rad åtgärder på det här området,
              och vi begärde i våras en särskild debatt i kammaren för att belysa
              dessa problem.
            </seg>
          </u>
          <u>
            <seg>
              Regeringen har en rad utredningar avslutade och en rad utredningar
              pågående. Vilka långsiktiga lösningar kommer man nu med? Det här
              är en av de största utgiftsposterna i budgeten, och det är den
              utgiftspost där utgifterna ökar absolut snabbast. Jo, regeringen
              ska tillsätta en kommitté som ska gå igenom resultaten från utredningarna
              och kommittéerna och samordna dem. Sedan ska man kanske utreda
              detta igen, vad vet jag? Samtidigt ökade antalet ersatta nettodagar
              med 24 % förra året - 24 %! Och vad innebär det för de människor
              som finns bakom denna statistik?
            </seg>
          </u>
          <u>
            <seg>
              Också på arbetsmarknadspolitikens område saknas helhetsgreppen,
              och man väljer att fortsätta med lappa och lagapolitiken. Det
              finns inga insatser för att låta de människor som i dag står utanför
              systemen bli delaktiga i välfärden. Vissa ska tydligen fortfarande
              stå med mössan i handen och be om socialbidrag i stället för att
              kunna försörja sig genom eget arbete.
            </seg>
          </u>
          <u>
            <seg>
              Ett större lokalt inflytande i arbetsmarknadspolitiken skulle
              kunna ge mer följsamma åtgärder avpassade för arbetsmarknaden
              och de arbetssökande och de företag som finns ute i den verkliga
              världen. Pengar rinner ut i meningslösa åtgärder och förstärker
              frustrationen och utanförskapet för de arbetslösa och deras familjer.
            </seg>
          </u>
          <u>
            <seg>
              Pensionärerna är ett annat område. I höstas dribblade regeringen
              med garantipensionen och sköt upp införandet. Alla pensionärer
              skulle ha fått en förbättring, men se där bedrog regeringen pensionärerna
              på en höjning av grundpensionen, och staten sparade 900 miljoner
              under brinnande högkonjunktur.
            </seg>
          </u>
          <u>
            <seg>
              Nu återkommer ni och slår er för bröstet för att pensionärerna
              ska få det bättre. Men ni förbättrar inte för alla pensionärer
              som garantipensionen skulle ha gjort.
            </seg>
          </u>
          <u>
            <seg>
              Återigen är det en grupp av alla pensionärer som får det bättre.
            </seg>
          </u>
          <u>
            <seg>
              Propositionen innehåller också en uppräkning av biståndet, detta
              välkomnar vi, liksom ökade insatser med fredsbevarande styrkor.
            </seg>
          </u>
          <u>
            <seg>
              För oss är det viktigt att skattebetalarnas pengar används på
              ett klokt sätt. När det säkerhetspolitiska läget i Europa möjliggör
              besparingar i försvaret är
            </seg>
          </u>
          <u>
            <seg>
              Centerpartiets krav att vården och omsorgen ska tillföras dessa
              sammanlagt 8 miljarder åren 2002-
            </seg>
          </u>
          <u>
            <seg>
              2004. Det syns i denna budget. Så blir det också, och vi är överens
              med regeringen om att man främst ska satsa på primärvården, omsorgen
              om de äldre, hjälp till psykiskt sjuka och att man ska öka tillgängligheten
              och mångfalden.
            </seg>
          </u>
          <u>
            <seg>
              Fru talman! Detta är den enda stora strukturförändrade reformen
              förutom maxtaxan i årets vårproposition. Den här reformen som
              vi ställer oss bakom siktar på att öka människors vardagsvalfrihet
              och deras trygghet.
            </seg>
          </u>
          <u>
            <seg>
              Många problem i den svenska verkligheten måste lösas. En långkonjunktur
              kommer, det vet vi. Tidpunkten för att lösa dessa problem är nu.
              Vi från
            </seg>
          </u>
          <u>
            <seg>
              Centerpartiet kommer att redovisa våra alternativa förslag -
              de handlar om grundtrygghet, decentralisering och miljö - och
              vi har flera stora reformförslag.
            </seg>
          </u>
          <u>
            <seg>
              Den vårproposition som vi debatterar i dag innehåller inga stora
              reformförslag förutom maxtaxan.
            </seg>
          </u>
          <u>
            <seg>
              Den ger inga ekonomiska prioriteringar som bryter vanmakt och
              utanförskap. I stället för reformer satsar man på utredningar
              och kommittéer, och nu t.o.m. på arbetsgrupper om utredningar
              och kommittéer.
            </seg>
          </u>
          <u>
            <seg>
              Det påminner mig om en god vän som i lördags berättade om en
              riksdagsledamot som drömde att han stod i talarstolen och höll
              tal i kammaren. När han sedan vaknade upptäckte han att så faktiskt
              var fallet.
            </seg>
          </u>
          <u>
            <seg>
              Utgifter utan reformer, utanförskap och tudelning av Sverige
              riskerar att ge Sverige ett brutalt uppvaknande. Det tycker vi
              i Centerpartiet är synd.
            </seg>
          </u>
          <note>
            (Applåder)
          </note>
          <note type="speaker">
            Anf. 7 KARIN PILSÄTER (fp):
          </note>
          <u>
            <seg>
              Fru talman! Det går bra för svensk ekonomi, det är mycket bra.
              Tillväxttalen justeras upp kvartal för kvartal. De stora - i många
              fall jobbiga, i andra fall befriande - strukturreformer som har
              genomförts under de senaste 10-15 åren har gett en mycket god
              utväxling nu när konjunkturen är så stark. Det är givetvis mycket
              glädjande, inte för att det gör livet lätt för finansministern
              - även om jag unnar honom det - utan framför allt för att det
              gör livet lättare för så många människor i vårt land.
            </seg>
          </u>
          <u>
            <seg>
              Fru talman! Men inte kan vi då bara sätta oss ned och - som regeringen
              gör - passivt ta för oss av de stekta sparvarna. Nej, det är faktiskt
              vår uppgift att påminna om att Sverige fortfarande har både stora
              problem och står inför stora utmaningar.
            </seg>
          </u>
          <u>
            <seg>
              Företag flyttar nyckelfunktioner med rask takt ut
            </seg>
          </u>
          <u>
            <seg>
              Sverige. Människor flyttar ut ur Sverige. Nya företag väljer
              andra länder som bas för sin verksamhet. I
            </seg>
          </u>
          <u>
            <seg>
              Sverige ligger prisnivån 20 % över EU-genomsnittet, bl.a. därför
              att svensk politik så länge har präglats av en övertro på regleringar.
            </seg>
          </u>
          <u>
            <seg>
              Trots att vi har hög arbetslöshet råder det brist på arbetskraft
              i många sektorer. Vi har en situation där handikappade främst
              har setts som besparingsobjekt.
            </seg>
          </u>
          <u>
            <seg>
              Vårdköerna växer, och skolan har mycket stora problem. I stället
              för att låta pengarna bara rinna i väg ska vi nu hålla huvudet
              kallt, vårda de goda tiderna och se till att de kan bli långvariga.
              Därför har vi ett antal punkter från Folkpartiet där vi säger
              att den ekonomiska politiken måste vridas i en annan riktning.
            </seg>
          </u>
          <u>
            <seg>
              För det första måste avbetalningen på statsskulden vara större.
              Den ska vara i genomsnitt 2 % över en konjunkturcykel. Det har
              vi varit överens med Socialdemokraterna om. Men det kräver faktiskt
              att man under de bästa åren har ett större överskott. Nu är det
              ju i praktiken bara med hjälp av utförsäljning av olika egendomar
              som man betalar sina skulder.
            </seg>
          </u>
          <u>
            <seg>
              För det andra, fru talman, måste vi ha skattesänkningar med en
              tydlig inriktning på att bekämpa flaskhalsproblem och öka utbudet
              av både riskkapital och arbetskraft, och de måste till största
              delen vara finansierade med besparingar. Det måste löna sig att
              arbeta, spara och ta risker.
            </seg>
          </u>
          <u>
            <seg>
              I budgetpropositionen sägs inlindat, men ändock, att det inte
              går att fortsätta med skattesänkningar därför att det kommer att
              leda till överhettning. Det är säkert en riktig analys i förhållande
              till den politik som regeringen för och de planer man har. Men
              skattesänkningar som minskar problemen i ekonomin och som är finansierade
              med besparingar minskar faktiskt risken för överhettning.
            </seg>
          </u>
          <u>
            <seg>
              För det tredje behöver vi fortsatta avregleringar och avmonopoliseringar,
              modernare arbetsrätt, konkurrens och valfrihet i offentlig sektor,
              försäljning av statliga företag, tydligare arbetslinje, reformering
              av socialförsäkringssystemen osv., så att vi kan öka förutsättningarna
              för att de goda tiderna håller längre.
            </seg>
          </u>
          <u>
            <seg>
              Det är ganska anmärkningsvärt att som tionde punkt nämns omvärlden
              i regeringens mål för politiken. Det är ganska intressant. Jag
              har hittills inte hört att man har nämnt att det över huvud taget
              finns något utanför nationens gränser.
            </seg>
          </u>
          <u>
            <seg>
              För det fjärde ska vi göra precis tvärtom. Vi ska bejaka globaliseringen
              och ta till vara de stora möjligheterna. Bara en sådan sak som
              ett EMU-
            </seg>
          </u>
          <u>
            <seg>
              medlemskap skulle medverka till att hejda företagsflytt och pressa
              ned de svenska priserna.
            </seg>
          </u>
          <u>
            <seg>
              Fru talman! När jag läser vårbudgeten slås jag av att där finns
              inga människor - inga entreprenörer, inga företagare och ingen
              diskussion om hur man skapar tillväxt och välstånd. Man verkar
              se ekonomin som någon sorts norsk oljekälla - det sprutar välstånd
              ur marken. Men, fru talman, välstånd når man bara genom hårt arbete,
              inte genom önsketänkande.
            </seg>
          </u>
          <u>
            <seg>
              Just nu talas det väldigt mycket om den nya ekonomin, men inte
              i vårbudgeten för där står det bara om den gamla. I vårbudgeten
              står det mycket om arbetsmarknadspolitiska åtgärder, men inget
              om entreprenörer. Sverige förvandlas, och det går väldigt fort.
              Den nya ekonomin är redan här, version 7.2.
            </seg>
          </u>
          <u>
            <seg>
              Snart laddar vi andra ned 7.3. Och den här förändringen sker
              i realtid.
            </seg>
          </u>
          <u>
            <seg>
              Har ni tänkt på att när vi förut mötte någon på gatan så pratade
              vi lite om vädret och frågade hur det var med barnen? När vi möts
              i dag frågar vi: Hur går det på Nasdaqbörsen?
            </seg>
          </u>
          <u>
            <seg>
              Det finns många fler aktieägare i Sverige än fackföreningsmedlemmar.
              Och, fru talman, den nya ekonomin är i grunden mycket mer liberal
              än den gamla, därför att där är det individens ställning som stärks,
              gränser suddas ut och hinder rivs. Det är små företag och antiauktoritära
              organisationer som är grunden.
            </seg>
          </u>
          <u>
            <seg>
              Nationen blir ointressant både för företag och för människor.
              Världen är gränslös, tidlös och viktlös.
            </seg>
          </u>
          <u>
            <seg>
              Vad behöver då Sverige för att vara ett intressant ställe? Jo,
              vi behöver internationellt konkurrenskraftiga regler för både
              företag och människor. Det kommer att handla mycket om skatter.
            </seg>
          </u>
          <u>
            <seg>
              Jag tror att en harmonisering av skatterna inom
            </seg>
          </u>
          <u>
            <seg>
              EU uppåt skulle kunna kedja fast mycket rörliga skattebaser.
              Det är på gränsen till navelskåderi. Vad gör regeringen? Jo, man
              tillsätter en utredning. Överallt produceras analyser av det här.
              Fakta finns på bordet. Nu kan och måste vi agera.
            </seg>
          </u>
          <u>
            <seg>
              Fru talman! Det är uppenbart att från Erik Åsbrink till Bosse
              Ringholm har det skett en mycket stor omsvängning av insikten
              om behovet av en stor skattereform. Det verkar som om själva ordet
              t.o.m. är tabu, om ni ursäktar uttrycket. Man kan inte ens ta
              det farliga "s-ordet" i sin mun, utan man benämner det i vårbudgeten
              som beräkningsteknisk överföring till hushållen och beskriver
              det som kompensation för egenavgifterna.
            </seg>
          </u>
          <u>
            <seg>
              Regeringen vet ganska uppenbart inte alls vad man vill göra med
              skattepolitiken nästa år eller i framtiden. Ett område som man
              i alla fall troligen kommer att tvingas retirera på är fastighetsskatten.
            </seg>
          </u>
          <u>
            <seg>
              Som det ser ut nu ska den skärpas med 8 miljarder, och så säger
              man med en helt obetalbar formulering på s. 35: I vissa fall motsvaras
              inte skattehöjningen av en lika stor ökning av köpkraften för
              det enskilda hushållet.
            </seg>
          </u>
          <u>
            <seg>
              Fru talman! Jag kan redan nu ge ett tydligt besked från Folkpartiet:
              Några fastighetsskattehöjningar blir det inte tal om, för den
              skatten ska i stället sänkas.
            </seg>
          </u>
          <u>
            <seg>
              Fru talman! Regeringen och dess stödpartier är i full färd med
              att rasera den svenska skolan. Det är mycket, mycket allvarligt.
              Grundskolan ger inte eleverna baskunskaper. Gymnasieskolan förvandlas
              till en utslagningsmaskin. Jämlikhetsbegreppet blir i sossetappning
              bara en fråga om att fördela resurser som har skapats av någon,
              oklart vem, var och hur.
            </seg>
          </u>
          <u>
            <seg>
              Jämlikhet är ju i stället att vi alla var och en verkligen får
              chanser, möjligheter och förutsättningar att forma våra liv och
              göra verklighet av våra drömmar.
            </seg>
          </u>
          <u>
            <seg>
              Därför är en skola av hög kvalitet för alla barn och ungdomar
              en hjärtefråga för oss liberaler.
            </seg>
          </u>
          <u>
            <seg>
              Vården och skolan är dessutom de sektorer där det på grund av
              de gamla strukturerna är en mycket stor mängd kvinnor som arbetar
              och har sin profession.
            </seg>
          </u>
          <u>
            <seg>
              När lärarna nu har lyckats få några procent går LO
            </seg>
          </u>
          <u>
            <seg>
              och Hans Karlsson omedelbart till rasande motoffensiv. Och när
              sjuksköterskorna får alternativ till landstingen som arbetsgivare
              och därmed får upp sina löner lite, då börjar man omedelbart tala
              om att försvåra för privata alternativ. Att de facto bryta de
              offentliga monopolen är faktiskt den bästa vägen till rättvisa
              löner för kvinnor. Det är också en väg till utveckling och tillväxt
              för oss alla.
            </seg>
          </u>
          <u>
            <seg>
              I dag, det vet vi alla, är IT- och telekomsektorerna en mycket
              stark motor i tillväxten, men den kommer ju inte av sig själv.
              Avregleringar av telemarknaden och många andra förändringar var
              avgörande, knappast datorteken. Framtidens tillväxtbranscher är
              i hög grad vården och utbildningen. Kvaliteten behöver höjas och
              entreprenörsanda, idéer och kunnande tas till vara. Kvinnor behöver
              fler olika arbetsgivare att välja på. Kvinnor behöver ökade möjligheter
              att förverkliga sina drömmar och idéer.
            </seg>
          </u>
          <u>
            <seg>
              Men vad gör då regeringen? Jo, ni sitter på presskonferenser
              med IT-killarna Jonas, Krister, Frank och allt vad de heter. Men
              tjejerna som är vårdentreprenörer, vill ni sitta på presskonferens
              med dem? Nej, dem vill ni förbjuda att driva företag. Det är dåligt
              för kvinnorna, det är dåligt för vården, det är dåligt för tillväxten
              och det är dåligt för Sverige.
            </seg>
          </u>
          <u>
            <seg>
              Fru talman! En annan sak som är mycket viktig för oss liberaler,
              som är väldigt angelägna om jämställdhet, är arbetsutbudet. Det
              låter kanske inte så sexigt, men om man lyfter näsan lite över
              nästa kvartalsrapport ser man att arbetsutbudet måste öka, inte
              minska. Det är ju i förlängningen en kvinnofråga, för med mindre
              arbete får vi mindre möjligheter att klara barnomsorgen, utbildningen,
              sjukvården och äldreomsorgen. Och i vår ojämställda värld som
              vi fortfarande lever i drabbar det mödrarna och döttrarna.
            </seg>
          </u>
          <u>
            <seg>
              Från socialdemokrater, vänsterpartister och miljöpartister hörs
              mest om olika metoder för att få oss att arbeta mindre, även om
              det är glädjande att finansministern nu säger att han ska genomföra
              den sedan flera år överenskomna rätten för folk att stanna kvar
              till 67 år. Inom parentes sagt har medellivslängden ökat med tre
              år under processen med att utöka rätten att arbeta med två år.
              Vi står i själva verket, om detta genomförs, i ett sämre läge
              än när vi började driva frågan.
            </seg>
          </u>
          <u>
            <seg>
              Men det intressanta är, utöver detta, att de enda som ska arbeta
              mer är småbarnsmammorna, och det är just maxtaxan som man ska
              använda för att driva upp småbarnsmammornas arbetsutbud. Då vill
              jag säga så här: Jämställdhet handlar inte om siffror och statistik.
              Det handlar om makt, om makten över sitt eget liv, och kvinnor
              har mindre makt än vad män har. Den liberala jämställdhetskampen
              kommer även i fortsättningen, det är uppenbart, att drivas i polemik
              med er som tror att vägen till jämställdhet går via mer makt till
              staten i stället för via mer makt åt kvinnorna själva. Bara tanken
              på att livsvillkoren för oss småbarnsmammor avgörs i Rosenbad
              gör mig rasande, att mitt liv ska styras i skärningspunkten mellan
              Göran
            </seg>
          </u>
          <note>
            Persson och Birger Schlaug efter synpunkter från översteförståsigpåerskan
            Schyman.
          </note>
          <u>
            <seg>
              Fru talman! Lars Bäckström sade här alldeles nyss att det här
              är en budget för barnen och inte för baren, men någonting måste
              ha hänt i baren, för lyssna nu:
            </seg>
          </u>
          <u>
            <seg>
              Det som ni föreslår nu för nästa år är ju 1 ½ miljard mindre
              till barnfamiljerna än vad ni föreslog i höstas.
            </seg>
          </u>
          <u>
            <seg>
              Fru talman! Folkpartiet vill ha en familjepolitik som handlar
              om småbarnsmammornas och för den delen pappornas möjligheter att
              bestämma mycket mer själva.
            </seg>
          </u>
          <u>
            <seg>
              Det finns också bra saker i budgeten.
            </seg>
          </u>
          <u>
            <seg>
              Att man talar mycket om utgiftstaken är bra, men sedan tricksar
              och fixar man med dem så att trovärdigheten undergrävs.
            </seg>
          </u>
          <u>
            <seg>
              Det är bra att man satsar mer pengar på polisen, men det krävs
              också en komplettering med tydliga krav på ledarskap och bättre
              organisation.
            </seg>
          </u>
          <u>
            <seg>
              Det är bra att man nu har lyssnat på bl.a. oss i oppositionen
              och på pensionärsorganisationerna och förbättrar för de pensionärer
              som har det allra svårast, men jag är tveksam till om det räcker.
            </seg>
          </u>
          <u>
            <seg>
              Förra året hade jag anledning att särskilt också ta upp några
              svek, och tyvärr är det precis samma svek som jag har anledning
              att ta upp i år. Först är det biståndet. Det var precis på håret
              att regeringen klarade av att bokföringsmässigt komma upp till
              målet
            </seg>
          </u>
          <u>
            <seg>
              0,7 % av BNI - det som Pierre Schori, förre biståndsministern,
              kallade för skammens gräns.
            </seg>
          </u>
          <u>
            <seg>
              Men av förra årets biståndsutbetalningar stoppades 2 900 miljoner
              kronor genom sådana här begränsningsbelopp. Och det saknas fortfarande
            </seg>
          </u>
          <u>
            <seg>
              800 miljoner av dem. Var finns de pengarna? Man undrar om ni
              har hål i fickorna. Pengarna har bränt.
            </seg>
          </u>
          <u>
            <seg>
              Behoven är ju otroligt stora, och de är stora nu.
            </seg>
          </u>
          <u>
            <seg>
              Det behövs både katastrofhjälp och ekonomiska reformprocesser
              i tredje världen. Det andra stora sveket gäller änkorna. Tiotusentals
              änkor fick 1997 med kort varsel sin ekonomi kraftigt försämrad.
              Ingen annan grupp har drabbats så hårt. Vi har röstat emot och
              kämpat emot, och det har även Vänstern gjort. Man lovade i valet
              att det skulle återställas. Nu har man fått igenom en liten skärv
              till änkan. Men i den här takten tar det 75-80 år innan Vänsterpartiet
              har genomfört sitt vallöfte till änkorna.
            </seg>
          </u>
          <u>
            <seg>
              Fru talman! Det skulle kunna finnas mycket att säga, men vi får
              ju tillfälle att återkomma i den ekonomiska debatten. Vad Sverige
              behöver, och vad vi i
            </seg>
          </u>
          <u>
            <seg>
              Folkpartiet kommer att lägga fram, är en ekonomisk politik för
              jobb och tillväxt och för långsiktigt goda villkor. Det kräver
              att man förmår höja blicken bortom nästa kvartalsrapport och nu
              ta tag i de problem och utmaningar vi har för att långsiktigt
              kunna skapa goda villkor. Annars blir det kanske som den nye hovpoeten
              Magnus Uggla sjunger: "Fyra sekunder, underbart är kort".
            </seg>
          </u>
          <u>
            <seg>
              Vad vi behöver är en riktig skattereform för arbete, sparande
              och risktagande i Sverige. Vi behöver mindre konjunkturkänsliga
              statsfinanser med sänkt skatte- och utgiftskvot och större avbetalningar
              på skulderna i de ekonomiskt bästa tiderna. Vi behöver strukturreformer
              för att öka tillväxtmöjligheterna, särskilt genom att ta till
              vara kvinnors kompetens och entreprenörsanda inom vården och skolan.
              Vi behöver också, fru talman, ett regeringsskifte. Vi behöver
              en regering som har hårda nypor i den ekonomiska politiken. Det
              behövs för att försvara mjuka värden.
            </seg>
          </u>
          <note>
            (Applåder)
          </note>
          <note type="speaker">
            Anf. 8 MATZ HAMMARSTRÖM (mp):
          </note>
          <u>
            <seg>
              Fru talman! Miljöpartiets politik vilar på en fyrfaldig solidaritet:
              solidaritet med människor i vårt eget land, solidaritet med världens
              folk, solidaritet med kommande generationer och solidaritet med
              djuren, naturen och det ekologiska systemet. I ett solidaritetsperspektiv
              är det här en bra budget. Den är inte så bra som den hade varit
              om vi hade kunnat lägga fram den själva, men den är bra utifrån
              de givna förutsättningarna.
            </seg>
          </u>
          <u>
            <seg>
              Solidariteten med människor i vårt eget land stärks bl.a. genom
              att pensionärernas bostadstillägg ökas, genom att extra resurser
              för tandvård avsätts och genom att barnfamiljernas barnomsorgskostnader
              sänks. Solidaritet med världens folk visas genom att anslagen
              för internationellt bistånd ökar mycket kraftigt.
            </seg>
          </u>
          <u>
            <seg>
              Solidaritet med kommande generationer visas bl.a. genom en ekonomi
              i balans, genom ytterligare förstärkta miljöinsatser och genom
              utfästelsen om en grön skatteväxling. Den förlängda föräldraförsäkringen
              och barnens rätt till en förskoleplats hör också hit.
            </seg>
          </u>
          <u>
            <seg>
              Solidaritet med djuren, naturen och det ekologiska systemet visas
              genom den gröna skatteväxling som jag nämnde nyss och genom ytterligare
              förstärkningar av anslagen för bl.a. inköp av skyddsvärd skogsmark,
              biotopskydd, marksanering, miljöbevakning och forskning om ekologiskt
              jordbruk.
            </seg>
          </u>
          <u>
            <seg>
              De ekonomiska förutsättningarna är goda. Svensk ekonomi beräknas
              växa med 3,8 % i år och 2,9 %
            </seg>
          </u>
          <u>
            <seg>
              nästa år. Det är positivt för arbetsmarknaden. Sysselsättningen
              beräknas öka med över 100 000 personer mellan 1999 och 2001 och
              den öppna arbetslösheten beräknas minska till 4 %.
            </seg>
          </u>
          <u>
            <seg>
              De ekonomiska förutsättningarna är alltså goda.
            </seg>
          </u>
          <u>
            <seg>
              Men det finns all anledning att hålla ögonen öppna för hur miljön
              utvecklas. Till vår hjälp har vi de gröna nyckeltal som sedan
              den förra vårpropositionen presenteras i finansplanen. Dessa nyckeltal
              visar t.ex. att den totala energiförbrukningen i Sverige ökar,
              att belastningen på haven av fosfor och kväve ökar, att bensenhalterna
              fortfarande är för höga och - inte minst - att koldioxidutsläppen
              ökar. Utsläppen av koldioxid sjönk kraftigt mellan 1970 och 1990.
              Nu ökar de alltså igen och närmar sig 1985 års nivå -
            </seg>
          </u>
          <u>
            <seg>
              detta samtidigt som vi har förbundit oss internationellt att
              minska utsläppen.
            </seg>
          </u>
          <u>
            <seg>
              Det fanns de, däribland jag, som hade höga förväntningar på Klimatkommittén,
              som presenterade sitt slutbetänkande i går. Men vad blev det?
              Jo, det stannade vid målsättningar och en from förhoppning om
              frivilliga åtgärder. Det räcker inte med målsättningar. Det måste
              till åtgärder också, åtminstone om man vill nå de mål man sätter
              upp. En sådan åtgärd vore att höja koldioxidskatten. Men det vågade
              man alltså inte föreslå. Den frågan får vi återkomma till.
            </seg>
          </u>
          <u>
            <seg>
              Nu står det i alla fall i finansplanen att regeringen i höstbudgeten
              ska presentera en strategi för en grön skatteväxling i storleksordningen
              30 miljarder kronor de närmaste tio åren. Jag ser höjda koldioxidskatter
              som en del i den växlingen, liksom jag ser sänkta arbetsgivaravgifter
              som en annan del. Det finns de som påstår att våra företag omöjligen
              skulle klara höjda koldioxidskatter. Men med en växling mot sänkt
              arbetsgivaravgift skulle åtminstone 90 % av företagen kompenseras
              i stort sett fullt ut.
            </seg>
          </u>
          <u>
            <seg>
              Ofta hävdas det att miljöeffekterna av ekonomisk tillväxt kan
              motverkas mer än väl genom att vi samtidigt utnyttjar naturresurserna
              på ett effektivare sätt.
            </seg>
          </u>
          <u>
            <seg>
              Men det framgår av de gröna nyckeltalen i finansplanen att det
              tyvärr inte varit så under 1990-talet. Mellan 1990 och 1998 var
              energieffektiviteten i stort sett oförändrad. Det är en viktig
              varningsklocka som visar på behovet av betydligt kraftigare insatser
              för att använda miljö- och naturresurser på ett effektivare sätt,
              t.ex. genom fortsatt skatteväxling och genom att stimulera utvecklingen
              av miljövänlig och resurssnål livsstil och teknik, genom ekonomiska
              styrmedel och genom stöd till forskning.
            </seg>
          </u>
          <u>
            <seg>
              Fru talman! Miljö och livskvalitet måste stå i fokus när vi diskuterar
              hur vi ska ta ut frukterna av framtida produktivitetshöjningar.
              För miljön, för kommande generationer och kanske också för vår
              egen skull måste vi överväga att välja mer fri tid i stället för
              kraftigt ökad resurskrävande materiell konsumtion.
            </seg>
          </u>
          <u>
            <seg>
              Regeringens, Vänsterpartiets och Miljöpartiets gemensamma arbetstidsgrupp
              presenterade i mars sin analys av konsekvenserna av olika möjliga
              arbetstidsförkortningar. Den analysen visade att det är fullt
              möjligt att förkorta arbetstiderna framöver utan att människors
              privata konsumtionsutrymme minskar. Vi skulle kunna arbeta 30
              timmar per vecka år 2015 och ändå ha 20 % mer i plånboken än vi
              har i dag jämfört med 50 % mer om arbetstiden inte förkortas.
            </seg>
          </u>
          <u>
            <seg>
              Däremot innebär en kortare arbetstid, det är vi fullt införstådda
              med, att skatteinkomsterna till den offentliga sektorn riskerar
              att minska. Det kan åtminstone till en del kompenseras genom minskade
              kostnader för sjuklighet och genom att människor orkar arbeta
              längre upp i åldrarna. Men det krävs också att vi diskuterar nya
              sätt att organisera och finansiera den offentliga välfärden som
              tar hänsyn till en situation där människor kommer att ha både
              mer tid och mer privata pengar till sitt förfogande än i dag.
            </seg>
          </u>
          <u>
            <seg>
              Arbetstidsgruppens förslag går nu ut på remiss för att, som det
              står i finansplanen, "stimulera en debatt om på vilket sätt -
              avtal eller lagstiftning - som ett första steg till en arbetstidsförkortning
              kan tas." Vi ska återkomma till den här frågan i höstens budgetproposition.
              Miljöpartiets uppfattning är liksom tidigare att en arbetstidsförkortning
              ska påskyndas genom att normalarbetstiden sänks i arbetstidslagen.
            </seg>
          </u>
          <u>
            <seg>
              Det skulle vara en mycket tydligt signal till arbetsmarknadens
              parter att i stundande avtalsförhandlingar avtala om successivt
              kortare arbetstider.
            </seg>
          </u>
          <u>
            <seg>
              Fru talman! Gunnar Hökmark är ett levande bevis på att även politiskt
              arbete kan ge förslitningsskador.
            </seg>
          </u>
          <u>
            <seg>
              Att ständigt upprepa samma tankar är lika riskabelt som att ständigt
              upprepa samma kroppsrörelse. Oavsett hur verkligheten ser ut målar
              Gunnar Högmark den i samma dystra färger. Och det enda som han
              accepterar som en reform är skattesänkningar eller möjligen ytterligare
              en karensdag.
            </seg>
          </u>
          <u>
            <seg>
              I vårbudgeten dras riktlinjer upp för reformer på flera områden
              som varit och är viktiga för Miljöpartiet.
            </seg>
          </u>
          <u>
            <seg>
              Biståndsanslaget höjs kraftigt mellan 2002 och
            </seg>
          </u>
          <u>
            <seg>
              2003, från 0,74 % till 0,81 % av bruttonationalinkomsten. Ökningen
              är i själva verket ännu större än som framgår av dessa siffror,
              eftersom också bruttonationalinkomsten ökar kraftigt på grund
              av tillväxt.
            </seg>
          </u>
          <u>
            <seg>
              Därigenom stiger det totala anslaget för internationellt bistånd,
              om man räknar in Östeuropabiståndet, från 11,9 miljarder kronor
              1999 till 18,2 miljarder kronor 2003. Det är en ökning med 50
              % på fyra år.
            </seg>
          </u>
          <u>
            <seg>
              Att kalla detta för ett svek, Karin Pilsäter, är ett missbruk
              av vårt språk.
            </seg>
          </u>
          <u>
            <seg>
              Från Miljöpartiets sida kommer vi att fortsätta verka för en
              fortsatt snabb utbyggnad mot målet 1 %
            </seg>
          </u>
          <u>
            <seg>
              av bruttonationalinkomsten.
            </seg>
          </u>
          <u>
            <seg>
              Vårbudgeten innebär också, som några har varit inne på, flera
              viktiga reformer för barnfamiljerna.
            </seg>
          </u>
          <u>
            <seg>
              Barnbidraget höjs, som tidigare beslutats.
            </seg>
          </u>
          <u>
            <seg>
              Barn till arbetslösa och barn till föräldralediga som har flera
              barn ges rätt till barnomsorg.
            </seg>
          </u>
          <u>
            <seg>
              Föräldraförsäkringen förlängs med en månad fr.o.m. 2002, en förlängning
              som Mats Odell såg som ett exempel på förmynderi och kommandopolitik.
              Jag undrar om barnfamiljerna ser det så.
            </seg>
          </u>
          <u>
            <seg>
              Fr.o.m. den 1 januari 2002 erbjuds också kommunerna att mot statsbidrag
              kunna erbjuda föräldrarna en högsta taxa i barnomsorgen som är
              väsentligt lägre än i de flesta kommuner i dag.
            </seg>
          </u>
          <note>
            År 2003 införs en allmän förskola för fyra- och femåringar.
          </note>
          <u>
            <seg>
              När regeringens förslag till denna s.k. maxtaxa inom barnomsorgen
              först presenterades var Miljöpartiet starkt kritiskt. Vi var inte
              emot sänkta barnomsorgskostnader som princip, men regeringens
              förslag hade en utformning som vi inte kunde acceptera. Vi ansåg
              också att det var nödvändigt att kombinera sänkta barnomsorgstaxor
              med andra åtgärder för att förbättra situationen för barnen på
              ett mer balanserat sätt. De familjepolitiska åtgärderna som jag
              nämnde nyss har i sin helhet en sådan utformning att vi nu också
              kan acceptera en reform för sänkta barnomsorgstaxor med en utformning
              som till stor del följer en modell som vi har konstruerat, en
              mixtaxa, som består av en blandning av procentsats och krontak.
            </seg>
          </u>
          <u>
            <seg>
              Jag vill nämna tre utgångspunkter för det förslag till mixtaxa
              som regeringen, Vänsterpartiet och Miljöpartiet nu har enats om.
            </seg>
          </u>
          <u>
            <seg>
              För det första: Barnomsorgsavgifterna har stigit kraftigt under
              1990-talet, från att ha täckt 10 % till att i dag täcka 17 % av
              kostnaderna för barnomsorgen.
            </seg>
          </u>
          <u>
            <seg>
              Och skillnaderna mellan kommunerna har blivit mycket stora. Vi
              anser därför att en viss sänkning av taxorna är motiverad, men
              inte i den storleksordning som regeringen föreslog.
            </seg>
          </u>
          <u>
            <seg>
              För det andra: Eftersom den totala avgiftssänkningen i mixtaxan
              är mindre, blir det cirka en halv miljard kronor över för att
              stärka kvaliteten i det nya förslaget.
            </seg>
          </u>
          <u>
            <seg>
              För det tredje: Taxan har nu också fått en bra fördelningspolitisk
              profil. Mixtaxan innebär att ensamstående, lågavlönade och de
              som arbetar deltid får större sänkningar än i regeringens ursprungliga
              förslag.
            </seg>
          </u>
          <u>
            <seg>
              Jag vill därefter ta upp miljön. Redan i tidigare budgetöverenskommelser
              har Miljöpartiet lyckats förhandla fram kraftigt ökade miljöanslag
              på ett flertal områden, t.ex. skogsinköp, marksanering, kalkning,
              miljöforskning och biotopskydd. Nivån på dessa satsningar säkras
              nu också för 2003. Dessutom tillförs utgiftsområdet Miljö ytterligare
              175 miljoner 2001,
            </seg>
          </u>
          <u>
            <seg>
              180 miljoner 2002 och 310 miljoner 2003, bl.a. för miljöövervakning,
              skötsel av skogar, miljöforskning och marksanering. Den exakta
              fördelningen av dessa pengar bestäms i höstbudgeten. På andra
              utgiftsområden tillförs ytterligare medel för forskning om ekologiskt
              lantbruk, ersättning för viltskador, höjt anslag till fonden för
              fukt- och mögelskador samt länsstyrelsernas administration av
              skogsinköp. Det sista är viktigt. Länsstyrelserna måste ju klara
              av att hantera de ökade inköpsvolymerna som de höjda anslagen
              har gett upphov till.
            </seg>
          </u>
          <u>
            <seg>
              Andra viktiga miljöinslag i vårbudgeten är vindkraft och järnvägar.
              I och med vårpropositionen startas nu en process för en kraftig
              utbyggnad av vindkraften i Sverige. Ett planeringsmål ska utarbetas
              som torde komma att vara i den storleksordning som
            </seg>
          </u>
          <u>
            <seg>
              Vindkraftsutredningen angett, ca 10 terawattimmar. I
            </seg>
          </u>
          <u>
            <seg>
              dag finns det ungefär 0,4 terawattimmar utbyggt.
            </seg>
          </u>
          <u>
            <seg>
              Regeringen ska också lämna förslag till riksdagen om hur den
              här utbyggnaden ska genomföras. Man får räkna med att en stor
              del av utbyggnaden kommer att ske till havs och kanske också i
              fjällen. Ett nytt finansieringssystem för vindkraft och annan
              förnyelsebar energi är under utredning. Det bygger på s.k. gröna
              certifikat, som i korthet innebär att marknaden får betala merkostnaden
              för den förnybara elen.
            </seg>
          </u>
          <u>
            <seg>
              När det gäller järnvägar innebär vårpropositionen att en viss
              del pengar överförs från vägbyggnation till järnvägar. Det innebär
              att vi har en möjlighet att elektrifiera Blekinge kustbana tre
              år tidigare än beräknat. Planeringen startar omgående, och byggstarten
              beräknas till 2004. Det görs också förstärkningar av viktiga järnvägssträckor
              för att den tunga godstrafiken ska kunna gå på järnväg och alltså
              göra godstransporterna på järnväg mer konkurrenskraftiga. På vägsidan
              förbättras underhållet av vägar i främst
            </seg>
          </u>
          <u>
            <seg>
              Norrland för att förebygga t.ex. tjälskador.
            </seg>
          </u>
          <u>
            <seg>
              Andra viktiga inslag är att ytterligare medel tillförs forskningen
              och högskolan. Ett investeringsbidrag ges för byggande av studentbostäder.
              Dessutom införs också pensionsrätt för studier liksom för värnplikt.
              Och en särskild satsning görs på läsfrämjande insatser i grundskolan,
              vilket är något som Miljöpartiet länge har verkat för.
            </seg>
          </u>
          <u>
            <seg>
              En annan fråga som vi länge drivit är tandvården.
            </seg>
          </u>
          <u>
            <seg>
              Därför är det glädjande att ramen för tandvårdsförsäkringen höjs
              med 200 miljoner kronor 2002 och
            </seg>
          </u>
          <u>
            <seg>
              500 miljoner kronor 2003. Det är ett bra första tillskott för
              att möjliggöra en förbättring av den nuvarande tandvårdsförsäkringen
              som inte fungerar riktigt bra. Och vi kommer att aktivt medverka
              för att utforma ett tandvårdsstöd för dem som i dag inte har råd
              med dyra behandlingar. Det är viktigt att tändernas kondition
              inte återigen blir ett tecken på klasstillhörighet.
            </seg>
          </u>
          <u>
            <seg>
              Vi gläds också åt att vi nu kan medverka till att förbättra livsvillkoren
              för de sämst ställda pensionärerna genom att golvet på 100 kr
              per månad i bostadstillägget tas bort och genom att taket på 4
              000 kr per månad höjs till 4 500 kr.
            </seg>
          </u>
          <u>
            <seg>
              Det är också glädjande att vi på kultursidan har lyckats skapa
              ett reformutrymme på 30 miljoner kronor per år som ska användas
              bl.a. för att nationella museer och länsmuseer ska kunna utveckla
              sin museipedagogik.
            </seg>
          </u>
          <note>
            Fastighetsskatten har både Mats Odell och Karin
          </note>
          <u>
            <seg>
              Pilsäter talat om som om den skulle höjas med 8
            </seg>
          </u>
          <u>
            <seg>
              miljarder nästa år. Det är flera tidningar som har gjort detta
              till en nyhet flera gånger under det senaste året.
            </seg>
          </u>
          <u>
            <seg>
              Men det är alltså inte så. Och om man läser det som står på s.
              35, flera rader än Karin Pilsäter läste upp för oss här i talarstolen,
              framgår det tydligt att regeringen avser att återkomma i budgetpropositionen
              med förslag som begränsar ökningen av skatteuttaget. Mycket tydligare
              kan det inte bli. Det kommer inte att bli något ökat skatteuttag
              på 8 miljarder kronor.
            </seg>
          </u>
          <u>
            <seg>
              Sammantaget, fru talman, tar vi med denna vårbudget åtminstone
              några steg i rätt riktning. Och jag ser redan nu fram emot ett
              fortsatt arbete i höst, där vi förhoppningsvis ska gå ännu ett
              litet stycke, bl.a. när det gäller ökad avbetalning på statsskulden,
              satsning på vindkraft, fortsatt grön skatteväxling och en inledd
              arbetstidsförkortning.
            </seg>
          </u>
          <note>
            (Applåder)
          </note>
          <note>
            Anf. 9 Finansminister BOSSE RING-
          </note>
          <note>
            HOLM (s):
          </note>
          <u>
            <seg>
              Fru talman! När jag lyssnar på de borgerliga företrädarna slås
              jag av att ingen av dem egentligen talar om arbetslösheten och
              om jobben. De tycks inte existera i den borgerliga föreställningsvärlden.
            </seg>
          </u>
          <u>
            <seg>
              Jag ägnade en stor del av min inledning åt det. En stor del av
              vårpropositionen handlar just om hur de som står utanför arbetsmarknaden
              ska få chans att komma in på arbetsmarknaden och hur viktigt det
              är att alla delar av vår befolkning och vårt land får chans till
              jobb. Jag är förvånad över att de borgerliga företrädarna undviker
              att diskutera sysselsättning och arbetslöshet. Det tycks inte
              finnas i deras föreställningsvärld.
            </seg>
          </u>
          <u>
            <seg>
              När jag hör Gunnar Hökmark vet jag inte om jag ska tala om Galne
              Gunnar eller Gnällige Gunnar. Han talar om 90-talet och inte om
              framtiden. Han lever i det förgångna. Det socialdemokratiska ungdomsförbundet
              försökte i höstas inför millennieskiftet säga att ingen ska lämnas
              kvar på 1900-talet. Men uppenbarligen har det misslyckats. Hökmark
              är kvar på 1900-
            </seg>
          </u>
          <u>
            <seg>
              talet och kommer att förbli så för lång tid framöver, uppenbarligen.
            </seg>
          </u>
          <u>
            <seg>
              Han säger med en fantastisk retorik: Ni, regeringen, väljer att
              göra det sämsta av allt. Ni ökar på utgifterna, men ni gör ändå
              ingenting. Det sämsta av allt. Nya satsningar på barnen och barnfamiljerna,
              en rejäl förbättring för de sämst ställda pensionärerna och stora
              ubildningssatsningar är det sämsta av allt med moderat terminologi.
            </seg>
          </u>
          <u>
            <seg>
              När Gunnar Hökmark för ett ögonblick gör en utflykt i den litterära
              världen använder han sig av Mikael Wiehe. Hökmark var klok nog
              att inse att Wiehe nog inte hade uppskattat att bli inblandad
              i den moderata världen. Jag kan förstå att Hökmark länge har funderat,
              kväll efter kväll, natt efter natt, hur han kunde hitta någon
              poet åt höger som han kunde citera, men det fanns väl ingen. Det
              fanns uppenbarligen inte en enda poet åt höger som var värd att
              ens ta in i sammanhanget.
            </seg>
          </u>
          <u>
            <seg>
              Gunnar Hökmark säger att det är viktigt - och på den punkten
              kan jag hålla med honom - att när det nu är goda tider ska vi
              också ägna oss åt att fundera över hur vi kan göra strukturförändringar
              i vår ekonomi som gör att vi långsiktigt kan skapa en god ekonomi
              i fortsättningen. Det är precis det som vårpropositionen handlar
              om.
            </seg>
          </u>
          <u>
            <seg>
              Det är därför som vi i vårpropositionen har lagt oerhörd stor
              vikt vid att satsa på förbättring av vårt utbildningssystem. Det
              handlar om en förbättring av inte bara ungdomars möjligheter till
              utbildning utan också att ge alla som är ute i arbetslivet en
              chans till kompetensutveckling.
            </seg>
          </u>
          <u>
            <seg>
              Det handlar också om forskningen. Regeringen har år efter år
              försett forskningen med mer resurser, och vi satsar ytterligare
              en halv miljard på forskningen framöver. IT-propositionen med
              8 miljarder kronor är en oerhörd stor satsning som ger hela landet
              mer jämlika förutsättningar till en långsiktig strukturutveckling.
            </seg>
          </u>
          <u>
            <seg>
              Konkurrenspolitiken måste skärpas. Det vore intressant om Gunnar
              Hökmark kunde ägna en tanke åt det förhållandet att vi på vissa
              områden har en högre prisnivå i vårt land än den som finns i många
              EU-
            </seg>
          </u>
          <u>
            <seg>
              länder. Där gör regeringen många insatser för att via konkurrenspolitik
              med avreglering och sådant medverka till att vi kan pressa priserna
              och få till stånd ett mer effektivt utnyttjande av våra resurser.
            </seg>
          </u>
          <u>
            <seg>
              Nu kommer jag tillbaka till det jag började med, det kanske viktigaste
              av allt när det handlar om att långsiktigt förstärka vår struktur
              och ekonomi i Sverige. Det är att öka tillgången på arbetskraft
              för våra företag och våra företagare. Hur god företagsidé du än
              har, hur stor efterfrågan du än har på dina tjänster och varor
              som företagare, har du inte bra arbetskraft och en väl utbildad
              arbetskraft kommer du aldrig att vara framgångsrik som företagare.
            </seg>
          </u>
          <u>
            <seg>
              Hela ingången i vårpropositionen är att se till att rusta Sverige
              på kort sikt och på lång sikt för att se till att arbetskraften
              finns och att alla som vill arbeta i vårt land och ta ett jobb
              ska få chans att göra det, och få chans att göra det med en god
              kompetens. Det är det avgörande när det gäller framtidens struktursituation
              och att möta framtiden.
            </seg>
          </u>
          <u>
            <seg>
              Jag är förvånad när jag hör vad Gunnar Hökmark säger på vissa
              andra områden. Han kan egentligen inte på något vis presentera
              något moderat alternativ till den ekonomi som går bra, och som
              han också sade i sitt anförande. Han måste ständigt återgå till
              Gnällige Gunnar-perspektivet: Om det inte går bra, kanske det
              går ännu sämre i morgon. Han försöker alltid att se det utifrån
              ett oerhört negativt och pessimistiskt perspektiv.
            </seg>
          </u>
          <u>
            <seg>
              Jag skulle ett ögonblick vilja stanna vid vår internationella
              och europeiska situation. Sverige är en del i Europa. Det finns
              anledning att jämföra den svenska situationen med situationen
              i övriga Europa, eftersom
            </seg>
          </u>
          <u>
            <seg>
              EU-kommissionen i går presenterade en vårprognos.
            </seg>
          </u>
          <u>
            <seg>
              Man kan se att Sverige på område efter område har en bättre position
              än de allra flesta EU-länder.
            </seg>
          </u>
          <u>
            <seg>
              Vi har en tillväxt som är ungefär en halv procent bättre i år
              än EU-genomsnittet. Vi har en arbetslöshet som är ungefär 2 %
              lägre än vad EU-genomsnittet är.
            </seg>
          </u>
          <u>
            <seg>
              Vi har en inflation som är en av de allra lägsta bland
            </seg>
          </u>
          <u>
            <seg>
              EU-länderna, och vi har ett budgetsaldo som är på plus 2,8 %
              när EU-genomsnittet är ett underskott på minus 0,4 %. På alla
              dessa olika områden kan vi konstatera att Sverige ligger i framkanten
              och är långt framme i Europa. Det är en position som vi naturligtvis
              vill behålla. Därför gör vi en rad insatser i vårpropositionen
              för att vidmakthålla det perspektivet.
            </seg>
          </u>
          <u>
            <seg>
              Mats Odell väljer att karakterisera vårpropositionen som en form
              av förmynderi. Det är förmynderi att satsa på barnen, förmynderi
              att satsa på de sämst ställda pensionärerna och förmynderi att
              satsa på sjukvårdsverksamheten - de 9 miljarderna till en utbyggnad
              av sjukvården. Det är förmynderi att satsa på rättstrygghet -
              den stora miljardsatsningen på polisen. Är det det som är förmynderi
              i Mats Odells värld? Då är världen i så fall uppochned.
            </seg>
          </u>
          <u>
            <seg>
              Mats Odell försöker förringa det goda ekonomiska resultat som
              har nåtts via en hårdhänt budgetpolitik de senaste åren. Han talar
              om att det egentligen inte är några överskott i budgeten. Han
              dribblar och tricksar, för att använda hans egna ord. Det finns
              ett överskott som är 2,8 % i år och som enligt prognosen är 3,2
              % nästa år. Om det sedan är fördelat mellan kommuner, staten eller
              pensionssystemet är det i alla fall en del i den offentliga ekonomin.
            </seg>
          </u>
          <u>
            <seg>
              Det är det samlade resultatet som är det centrala.
            </seg>
          </u>
          <u>
            <seg>
              Hur de olika delarna förhåller sig till varandra kan man alltid
              diskutera. Men i det samlade resultatet finns det ett överskott
              i den offentliga ekonomin. Jag kan inte se att Mats Odell och
              Kristdemokraterna har bidragit till det. Det är faktiskt den saneringspolitik
              som Socialdemokraterna bedrivit tillsammans Centerpartiet, Vänsterpartiet
              och Miljöpartiet i olika omgångar som har medverkat till det.
            </seg>
          </u>
          <u>
            <seg>
              Matz Hammarström var tydlig. Jag vill gärna understryka det Matz
              Hammarström sade. Mats Odell vill i olika sammanhang ge intryck
              av att regeringen ska höja fastighetsskatten eller låta nuvarande
              system slå igenom så att det blir en höjning av fastighetsskatten
              med 8 miljarder kronor. Det är en form av skrämskott som man tar
              till när man inte har några argument. Då försöker man pådyvla
              motståndaren en uppfattning som motståndaren inte har. Jag vill
              gärna understryka det Matz Hammarström sade. Regeringen har ingen
              sådan avsikt. Regeringen tänker inte lägga fram något förslag
              i höst om att vi tar ut en fastighetsskattehöjning i den storleksordning
              som Odell här talar om.
            </seg>
          </u>
          <u>
            <seg>
              Jag vill understryka en sak som Lena Ek tog upp i sitt anförande,
              nämligen att hela Sverige ska växa.
            </seg>
          </u>
          <u>
            <seg>
              Det finns ett antal förslag i denna vårproposition som också
              handlar om att hela Sverige ska växa. Vi vet att de insatser vi
              får via EU:s strukturfonder, och som handlar om upp till kanske
              20 miljarder de kommande 7 åren, är sådana insatser som i allra
              högsta grad kan medverka till att hela Sverige kan växa.
            </seg>
          </u>
          <u>
            <seg>
              Vi förstärker insatserna i regionalpolitiken på de orter som
              får omställningar i försvarets organisation med 300 miljoner kronor
              de närmaste två åren. Det är nya pengar, och en ny insats. Vi
              gör satsningar på infrastrukturen på olika sätt och vis. Det gäller
              både järnvägssatsningar och vägsatsningar, som har betydelse inte
              minst för våra glest bebyggda delar av landet. Vi gör förenklingar
              för små och medelstora företag.
            </seg>
          </u>
          <u>
            <seg>
              Det finns förslag till förbättrade regler för avdrag för levnadsomkostnader
              för egenföretagare, förbättrade kvittningsmöjligheter för vinster
              på aktier i onoterade företag och generösare avdragsregler vid
              ombyggnad av lokaler. Och vi fortsätter arbetet med regelförenklingar
              just för att gynna de små och medelstora företagen.
            </seg>
          </u>
          <u>
            <seg>
              När det gäller det perspektiv som Lena Ek målar upp om hur viktigt
              det är att hela Sverige kan växa så finns det många bevis för
              och exempel på i vårpropositionen att vi lever upp till dessa
              krav och önskemål.
            </seg>
          </u>
          <u>
            <seg>
              Låt mig allra sist säga någonting om det som Karin Pilsäter tog
              upp. Hon säger, helt felaktigt enligt min uppfattning, att detta
              inte handlar om att främja entreprenörskap och företagsamhet.
              Hela ingången i vårpropositionen handlar faktiskt om att främja
              jobb, tillväxt, entreprenörskap och företagsamhet. Det är huvuduppfattningen.
              Om Pilsäter har suttit och nickat till, och inte upptäckt vad
              som har sagts härifrån -
            </seg>
          </u>
          <u>
            <seg>
              både från mig och från andra företrädare - så beklagar jag det.
            </seg>
          </u>
          <u>
            <seg>
              Det handlar faktiskt om att få fler företag i Sverige och att
              få fler personer anställda i både nya och gamla företag.
            </seg>
          </u>
          <u>
            <seg>
              Som jag sade inledningsvis - om inte Pilsäter upptäckte det så
              får jag upprepa det - gör vi särskilda insatser för invandrare.
              Vi ger dem möjlighet att starta företag och vi främjar företag
              som de har i gång.
            </seg>
          </u>
          <u>
            <seg>
              Vi höjer kompetensen. Vi sätter in en rad insatser för att öka
              arbetskraftstillgången. Vi satsar på forskning och utbildning.
            </seg>
          </u>
          <u>
            <seg>
              Det viktigaste av allt, Karin Pilsäter, är att det i dag, i motsats
              till i början på 90-talet, i Sverige finns en stor efterfrågan
              på företagens varor och tjänster.
            </seg>
          </u>
          <u>
            <seg>
              Utan denna efterfrågan på varor och tjänster är inget företag
              framgångsrikt. För att få en efterfrågan på varor och tjänster
              måste man ha en stabil ekonomisk grundval - och det har vi skapat
              efter de borgerliga regeringsåren i början av 90-talet och den
              budgetsanering vi har tvingats ta till. Nu har vi skapat en sådan
              god grund som gör att vi har denna efterfrågan på varor och tjänster
              i våra företag - stora som små.
            </seg>
          </u>
          <u>
            <seg>
              Karin Pilsäter sade att hon tyckte att det var viktigt att man
              har hårda nypor, håller på utgiftstaken osv. Jag instämmer i det.
              Men jag instämmer bara i den delen av Karin Pilsäters resonemang.
              Samtidigt som hon tycker att utgiftstak är bra, och att det är
              bra att man håller ordning och reda i ekonomin - och det är jag
              den första att instämma i - säger hon ju att vi ska ha ännu mer
              utgifter. Det fattas det, det fattas det och det fattas det.
            </seg>
          </u>
          <u>
            <seg>
              Detta är det gamla liberala tricket att sitta på två stolar samtidigt
              och att inte kunna välja och prioritera. Det tycker jag är oerhört
              viktigt. I ett gott ekonomiskt klimat måste vi våga ta den diskussionen
              - vi måste våga prioritera.
            </seg>
          </u>
          <u>
            <seg>
              För regeringen och vårpropositionen finns det en sådan väldigt
              tydlig prioritering. Det handlar om att prioritera jobben, barnfamiljerna,
              barnen och de äldre
            </seg>
          </u>
          <u>
            <seg>
              - de sämst ställda pensionärerna. Där är våra, mycket tydliga,
              politiska prioriteringar.
            </seg>
          </u>
          <note type="speaker">
            Anf. 10 GUNNAR HÖKMARK (m) replik:
          </note>
          <u>
            <seg>
              Herr talman! Jag vet inte vad som är värst för regeringen - att
              Bosse Ringholm är finansminister eller att han försöker vara rolighetsminister.
              Ta det här med Galne Gunnar och Gnällige Gunnar. Jag tror att
              de tre medarbetarna från Finansdepartementet fnissade till lite
              grann, men i grunden är detta en nivå på den politiska debatten
              som jag inte tycker anstår Sveriges finansminister.
            </seg>
          </u>
          <u>
            <seg>
              Det anstår honom inte heller att göra en sak och ett politiskt
              knep av att faktiskt medvetet låta bli att lyssna på vad som har
              sagts i debatten. Jag tror att
            </seg>
          </u>
          <u>
            <seg>
              Bosse Ringholm - och här är jag allvarlig - inte är den politiker
              i Sverige som ska försöka utveckla sin politiska profil så att
              han är den som inte lyssnar på vad som sägs, och i stället upprepar
              vad han har sagt.
            </seg>
          </u>
          <u>
            <seg>
              Det är förnedrande för den politiska debatten om vi inte kan
              tala om sakfrågorna.
            </seg>
          </u>
          <u>
            <seg>
              Det som jag tog upp i mitt anförande handlar om de villkor som
              vi möter i framtiden - globaliseringens villkor. Vad innebär rörliga
              skattebaser? Vad innebär det för möjligheten till nya jobb och
              nytt företagande i Sverige i en internationell ekonomi som är
              under förändring?
            </seg>
          </u>
          <u>
            <seg>
              Detta skämtade Bosse Ringholm bort genom att tala om Galne Gunnar
              och Gnällige Gunnar. Kul!
            </seg>
          </u>
          <u>
            <seg>
              I finansplanen står det faktiskt ingenting annat om de utmaningar
              som internationaliseringen och globaliseringen innebär än att
              ni ska tillsätta en utredning.
            </seg>
          </u>
          <u>
            <seg>
              Därför vill jag fråga finansministern: Är det så -
            </seg>
          </u>
          <u>
            <seg>
              och detta är en viktig fråga - att ni inte har någon annan politik
              att redovisa här i dag för att möta globaliseringen, för att hantera
              den utmaning som utflyttningen av företag, forskning och huvudkontor
              innebär än att ni ska tillsätta en utredning?
            </seg>
          </u>
          <u>
            <seg>
              Var inte rolighetsminister nästa gång, utan var finansminister!
              Redovisa vilken politik ni har för detta!
            </seg>
          </u>
          <u>
            <seg>
              Utflyttningen sker nämligen nu, och globaliseringens villkor
              är här. Det är nog så att ni är för begravda i samarbetet med
              Miljöpartiet och Vänsterpartiet för att kunna möta den utmaningen.
              Men försök i alla fall!
            </seg>
          </u>
          <u>
            <seg>
              Herr talman! Finansministern sade att det inte blir någon höjning
              av fastighetsskatten. I finansplanen står det faktiskt att ni
              ska begränsa ökningen. Därför vill jag ha besked nu: Kommer ni
              att höja barnfamiljernas och hushållens skatt på boende eller
              kommer ni inte att göra det?
            </seg>
          </u>
          <u>
            <seg>
              Vi vill inte ha någon rolighetsminister, utan en finansminister.
              Det räcker bra.
            </seg>
          </u>
          <u>
            <seg>
              Dessutom skulle jag vilja ha besked om detta:
            </seg>
          </u>
          <u>
            <seg>
              Kommer ni att höja energiskatterna som Matz Hammarström och Vänsterpartiet
              kräver att ni ska göra?
            </seg>
          </u>
          <u>
            <seg>
              Är det ett sätt att möta globaliseringen?
            </seg>
          </u>
          <u>
            <seg>
              Jag tror som sagt att det är bättre att satsa på att vara finansminister
              än rolighetsminister. Svara på frågan!
            </seg>
          </u>
          <u>
            <seg>
              Till slut vill jag säga att hela denna proposition borde handla
              om hur vi får ut fler människor på arbetsmarknaden. Är det så
              att ni seriöst överväger att genomföra lagstiftad arbetstidsförkortning
              när behovet av jobb och arbetskraft är större än någonsin?
            </seg>
          </u>
          <u>
            <seg>
              Jag föreslår att finansministern talar om den ekonomiska politiken.
              Det är inte säkert att det blir bättre, men det blir värdigare.
            </seg>
          </u>
          <note>
            Anf. 11 Finansminister BOSSE RING-
          </note>
          <note>
            HOLM (s) replik:
          </note>
          <u>
            <seg>
              Herr talman! Jag är ledsen om Gunnar Hökmark uppfattade det som
              att han var Galne Gunnar. Jag sade att han kanske ger mer skäl
              för att vara Gnällige
            </seg>
          </u>
          <u>
            <seg>
              Gunnar än Galne Gunnar. Men jag inser att han varken vill vara
              det ena eller det andra, utan han vill i stället vara Mästrande
              Gunnar. Då får han väl ta på sig den kappan, om han tycker att
              den är mer tidsenlig för hans inlägg här i kammaren.
            </seg>
          </u>
          <u>
            <seg>
              Vi har i vårpropositionen anmält att vi tänker tillsätta en internationaliseringsutredning
              för att skaffa mer kunskap om vad som händer - inte minst på den
              internationella ekonomiska arenan.
            </seg>
          </u>
          <u>
            <seg>
              Av det drar Gunnar Hökmark slutsatsen att vi kommer att nöja
              oss med en utredning. Då tror jag att
            </seg>
          </u>
          <u>
            <seg>
              Gunnar Hökmark känner regeringen och oss socialdemokrater ganska
              illa. Vi kommer självfallet att se till att kunskapen som vi samlar
              ska användas också för att göra en rad insatser.
            </seg>
          </u>
          <u>
            <seg>
              Jag kan gärna berätta att vi redan i dag tillsammans med medlemsstaterna
              i den europeiska unionen gör en rad insatser för att komma till
              rätta med de problem som finns med exempelvis den internationella
              kapitalflykten och skatteflykten.
            </seg>
          </u>
          <u>
            <seg>
              Det har gjorts ett stort och förtjänstfullt arbete inom EU när
              det gäller att exempelvis gå igenom alla de olika ländernas olika
              skattelagstiftningar. Dessa innebär att man snedvrider konkurrensen
              mellan företag i olika länder. Det har visat sig att det finns
              ett par tre hundra sådana här lagstiftningar i de 15 EU-
            </seg>
          </u>
          <u>
            <seg>
              länderna - varav bara några enstaka i Sverige faktiskt. Man är
              gemensamt överens från ländernas sida att man måste minska den
              här typen av snedvridning.
            </seg>
          </u>
          <u>
            <seg>
              Detta är ett exempel.
            </seg>
          </u>
          <u>
            <seg>
              Ett annat exempel är att vi nu diskuterar att försöka hitta någon
              form av europeisk EU-beskattning på obligationer och andra ränteinkomster.
              Det är ett svårt kapitel, och ett svårt område att nå resultat
              på. Men jag tycker att det är viktigt att vi kan hitta ett europeiskt
              snitt och göra en europeisk insats.
            </seg>
          </u>
          <u>
            <seg>
              Vi är självfallet också intresserade av att samverka på rader
              av andra områden - inte minst på Europanivå och internationell
              nivå - för att nå framgång.
            </seg>
          </u>
          <u>
            <seg>
              Ofta säger Gunnar Hökmark och Moderaterna att det går så dåligt
              för Sverige just nu. När det går bra för Sverige retirerar man
              och säger att det går bra för
            </seg>
          </u>
          <u>
            <seg>
              Sverige just nu, men det kommer att gå dåligt i morgon. Det är
              därför jag tycker att det finns så mycket pessimism kring Moderata
              samlingspartiet och Gunnar Hökmark. De befinner sig kvar på det
              lite halvtrista 1990-talet med de stora budgetunderskotten som
              han och den tidigare Bildtregeringen stod för.
            </seg>
          </u>
          <u>
            <seg>
              Det är faktiskt så, Gunnar Hökmark, att det nu äntligen, tack
              vare det här budgetsaneringsarbetet, för första gången har skapats
              utrymme för att sänka skatten genom en finansierad skattesänkning.
              Det här året sänks skatten för alla löntagare i Sverige med
            </seg>
          </u>
          <u>
            <seg>
              10-12 miljarder kronor. Det här året sänks skatten för företagen
              med 3, 4, 5 miljarder kronor. Det är finansierade skattesänkningar.
              Det är någonting som Gunnar Hökmark och hans tidigare regeringskolleger
              i
            </seg>
          </u>
          <u>
            <seg>
              Moderata samlingspartiet aldrig har varit med om tidigare. De
              sänkte skatten genom att låna till skattesänkningar. När vi sänker
              skatten i år genom samverkan mellan Socialdemokraterna, Vänsterpartiet
              och
            </seg>
          </u>
          <u>
            <seg>
              Miljöpartiet sker det genom finansierade skattesänkningar.
            </seg>
          </u>
          <u>
            <seg>
              Vi för en diskussion inför hösten om vilket utrymme det finns
              för fortsatta skattesänkningar, och då handlar det fortfarande
              om finansierade skattesänkningar, Gunnar Hökmark. Det är någonting
              helt annat än det som funnits i den moderata föreställningsvärlden.
            </seg>
          </u>
          <note type="speaker">
            Anf. 12 GUNNAR HÖKMARK (m) replik:
          </note>
          <u>
            <seg>
              Herr talman! Jag ska inte kommentera rolighetsinsatserna mer.
              Jag kan bara konstatera att det ibland är bäst att inte försöka
              upprepa sig.
            </seg>
          </u>
          <u>
            <seg>
              När det gäller utflyttningen, globaliseringen och den nya ekonomins
              krav fick vi ett besked. I den fråga som är den största och mest
              omvälvande för förändringen av världsekonomin och för villkoren
              för välstånd och välfärd är regeringens politik att man ska tillsätta
              en utredning. Det är ett besked så gott som något, men det visar
              också att vi har en regering som inte kan föra den politik som
              Sverige behöver.
            </seg>
          </u>
          <u>
            <seg>
              När vi resonerar om den ekonomiska politiken här,
            </seg>
          </u>
          <u>
            <seg>
              Bosse Ringholm, är det inte så att vi kan bedöma er efter konjunkturen
              utan efter den politik ni för. Därför var det bra att vi fick
              ett tydligt besked.
            </seg>
          </u>
          <u>
            <seg>
              Vi fick inget besked om fastighetsskatten och energiskatten.
              Mot den bakgrunden skulle jag faktiskt vilja ställa en fråga till
              Bosse Ringholm. I dagens
            </seg>
          </u>
          <u>
            <seg>
              Dagens Nyheter finns det två olika artiklar från regeringskoalitionen.
              Det är Bosse Ringholms där han säger att det är den bästa budgeten
              sedan Strängs tid.
            </seg>
          </u>
          <u>
            <seg>
              Och det ligger väl någonting i det, eftersom den hör hemma på
              den tiden. Det finns inte mycket med om globalisering och annat.
              Sedan har vi Gudrun
            </seg>
          </u>
          <u>
            <seg>
              Schymans artikel.
            </seg>
          </u>
          <u>
            <seg>
              Det är intressant att lägga samman vad Björn Rosengren skrev
              häromdagen, vad Gudrun Schyman skriver nu och vad Bosse Ringholm
              skriver nu. Faktum är att jag inte riktigt ser hur ert regeringsprogram
              ser ut inför valet 2002. De borgerliga partierna pekar ut de strukturreformer
              som behöver genomföras för att öka företagandet, ge ny tillväxt
              och skapa starka livskraftiga regioner i hela vårt land. Men hur
              ser ert regeringsprogram ut? Kommer ni tre partier att skriva
              er samman om hur den ekonomiska politiken ska se ut så att väljarna
              vet om det är vänsterpolitik, utgiftspolitik eller reformpolitik
              det blir frågan om 2002?
            </seg>
          </u>
          <note>
            Anf. 13 Finansminister BOSSE RING-
          </note>
          <note>
            HOLM (s) replik:
          </note>
          <u>
            <seg>
              Herr talman! Det socialdemokratiska partiet kommer i god tid
              före valet 2002 att redovisa sitt program. Det bygger bl.a. på
              den extra kongress som vi hade för en månad sedan där vi mycket
              klart slog fast våra prioriteringar. De återfinns i den vårproposition
              som vi i dag lämnar till riksdagen.
            </seg>
          </u>
          <u>
            <seg>
              Gunnar Hökmark talar om fastighetsskatten. Låt mig då erinra
              honom om att vi inte bara har gett ett tydligt besked om att vi
              inte diskuterar några skattehöjningar på 8 miljarder, utan vi
              har också gett ett annat ännu tydligare besked, nämligen att vi
              har sänkt fastighetsskatten i år. Fastighetsskatten sänks i år
              för hyresfastigheterna, Gunnar Hökmark. Det är ett mycket tydligt
              bevis på hur vi utnyttjar den nya ekonomiska situationen.
            </seg>
          </u>
          <u>
            <seg>
              Gunnar Hökmark oroar sig för utflyttning av kapital, arbete och
              företagsamhet från Sverige. Jag tycker att det finns ett mycket
              tydligt svar på det, inte från mig utan från EU-kommissionen i
              deras vårprognos som de lämnade i går och som jag förut åberopade.
              Där visar de på punkt efter punkt att Sverige tillhör de allra
              främsta när det gäller tillväxt, jobb, inflation, sysselsättning
              och budgetresultat. Det är väl ett uttryck för det förtroende
              som den svenska ekonomin har också i vårt näringsliv. Antalet
              jobb växer.
            </seg>
          </u>
          <u>
            <seg>
              Det har skapats 150 000 nya jobb de två senaste åren.
            </seg>
          </u>
          <u>
            <seg>
              Det är väl ingen utflyttning av jobb när Sverige växer så det
              knakar på många håll i vårt land.
            </seg>
          </u>
          <u>
            <seg>
              Det som är problemet, och som inte Gunnar
            </seg>
          </u>
          <u>
            <seg>
              Hökmark berör med ett ord, är att det inte växer lika mycket
              över hela Sverige. Det finns regionala obalanser. Det finns grupper,
              långtidsarbetslösa, invandrare och arbetshandikappade, som inte
              får del av denna tillväxt på det sätt som vi skulle önska. Det
              är ett problem som vi jobbar med. Det finns ett antal förslag
              på det området i vårpropositionen. Men det finns inte ett ord
              om arbetslösheten och de arbetslösa i den moderata världen.
            </seg>
          </u>
          <note type="speaker">
            Anf. 14 LARS BÄCKSTRÖM (v) replik:
          </note>
          <u>
            <seg>
              Herr talman! Det finns kanske andra debattörer jag hellre hade
              velat ta replik på, men debattordningen är som den är. Vi kan
              väl visa att även politiska släktingar kan debattera i god ton.
            </seg>
          </u>
          <u>
            <seg>
              Jag tror att vi är överens, Bosse Ringholm, om att den viktigaste
              frågan är 80 % sysselsatta år 2004 och tillväxtpolitiken. Där
              är vi nog överens. Men när vi har dessa tak lagda har vi faktiskt
              en reserv på 6 miljarder 2002 och 20 miljarder 2003. Hur ska vi
              prioritera där? Det får vi ha fortsatta överläggningar om.
            </seg>
          </u>
          <u>
            <seg>
              Men låt oss vara öppna! Jag för min del tror att det viktigaste
              är att fler får 80 % inom sjukförsäkringen och inom arbetslöshetskassan.
              Jag tror också att det kan finnas utrymme för ett ännu högre ökat
              bistånd. Vad tror Bosse Ringholm om den prioriteringen? Vad sade
              ni på er kongress om det?
            </seg>
          </u>
          <u>
            <seg>
              Sedan har vi en annan sak också. Trots de här ökade utgifterna
              har vi ett överskott på 27 miljarder
            </seg>
          </u>
          <u>
            <seg>
              2001 och 36 miljarder 2002. Det är väldigt stora summor. Vi i
              Vänstern säger att huvuddelen av detta nog bör gå till amorteringar
              just för att ta ansvar för den uthålliga tillväxten så att vi
              har sunda stabila finanser. Nu har jag börjat låta som en riktig
              rikshushållare. Vad tror finansministern? Är det inte välbetänkt
              att lägga huvuddelen av detta på amorteringar?
            </seg>
          </u>
          <u>
            <seg>
              Det är klart att vi ska lägga en del på skattesänkningar, t.ex.
              fastighetsskatten, men det är ju så stora belopp.
            </seg>
          </u>
          <u>
            <seg>
              Med våra ganska lågt beräknade kalkyler ser det ut som om vi
              år 2003 skulle ha 60 miljarder i överskott trots de här ökade
              satsningarna. Då måste väl ändå finansministern dela min bedömning
              att det finns ett ekonomiskt utrymme för arbetstidsreformer?
            </seg>
          </u>
          <u>
            <seg>
              Sedan är det en annan sak om man genomför dem.
            </seg>
          </u>
          <u>
            <seg>
              Men nog kan väl finansministern dela min bedömning att det finns
              ett utrymme för det? Hur det sedan ska fördelas är en annan sak.
            </seg>
          </u>
          <note>
            Anf. 15 Finansminister BOSSE RING-
          </note>
          <note>
            HOLM (s) replik:
          </note>
          <u>
            <seg>
              Herr talman! Det är naturligtvis viktigt att inte bara diskutera
              vad som händer i år och 2001 utan också vad som händer 2002 och
              2003. Jag har en bestämd uppfattning att vi inte ska använda de
              överskott vi har innan vi har klarat ut två saker. För det första
              måste vi säkerställa att vi har en kostnadsutveckling som vi håller
              ordning på så att vi inte försätter oss i en situation där vi
              har använt mer resurser än vad vi egentligen har utrymme för.
              Detta skulle kunna leda till att vi får en kostnadsutveckling
              som vi inte kan hantera.
            </seg>
          </u>
          <u>
            <seg>
              För det andra får vi självfallet inte skjuta problemen på framtiden
              och låta framtida generationer ta hand om ett stort budgetunderskott
              eller en stor statsskuld som vi inte har amorterat av tillräckligt
              mycket på, vilket Lars Bäckström också var inne på.
            </seg>
          </u>
          <u>
            <seg>
              Men, Lars Bäckström, jag tycker också att det är viktigt att
              säga, om nu uttrycket tillåts i sammanhanget med min bakgrund,
              att man inte heller omedelbart ska supa upp alla pengar, så fort
              man får några. Man ska faktiskt se till att man sparar och har
              lite marginaler och resurser för framtiden.
            </seg>
          </u>
          <u>
            <seg>
              Jag skulle kanske vilja ha lite mer draghjälp från
            </seg>
          </u>
          <u>
            <seg>
              Lars Bäckström när det gäller att inte rusa iväg med utgifterna
              utan att se till att vi också håller marginalerna och framtidsberedskapen.
              Är vi överens om det tror jag också att vi kan hålla utgiftstak
              och annat i schack i fortsättningen.
            </seg>
          </u>
          <note type="speaker">
            Anf. 16 LARS BÄCKSTRÖM (v) replik:
          </note>
          <u>
            <seg>
              Herr talman! Uttrycket tillåts, Bosse Ringholm!
            </seg>
          </u>
          <u>
            <seg>
              Vi är helt överens. Man ska tillämpa måttlighet i det mesta och
              t.o.m. avhålla sig från farliga saker. Men jag får erkänna att
              jag själv tar något glas vin ibland vid någon festlig middag.
              Det tror jag ökar mitt allmänna välbefinnande. Sedan har jag respekt
              för andra.
            </seg>
          </u>
          <u>
            <seg>
              Vad jag säger när det gäller prioriteringen är:
            </seg>
          </u>
          <u>
            <seg>
              Visst, om vi har reserver på 6 miljarder och 20 miljarder, om
              vi har säkerställt att vi inte får en kostnadsexplosion i t.ex.
              sjukförsäkringen, om vi har tagit ned de kostnaderna - då har
              vi dock en reserv vi kan använda. Och då sätter jag 80 % i allra
              första rummet
            </seg>
          </u>
          <note>
            - 80 % till fler i a-kassa, 80 % till fler i sjukkassa.
          </note>
          <u>
            <seg>
              Och jag sätter biståndsfrågan i första rummet. Jag gör en klar
              och tydlig prioritering. Det är den jag efterlyser.
            </seg>
          </u>
          <u>
            <seg>
              Det kan väl inte vara rimligt att lägga ut 27 miljarder på sänkt
              skatt. Att lägga ut 27 miljarder i sänkt skatt 2001 och 36 miljarder
              2002 kan väl inte vara en rimlig bedömning. En stor del av det
              måste gå till ökade amorteringar just för att samla i ladorna.
              Det är den grova bedömningen, inte på miljarden när. Men visst
              ska väl en betydande del av det här kunna användas för ökade amorteringar,
              det är min poäng.
            </seg>
          </u>
          <u>
            <seg>
              Finansminister Ringholm, 2003 har vi 60 miljarder i ett ekonomiskt
              utrymme. Jag vill bara säkerställa: Visst finns det ett ekonomiskt
              utrymme för arbetstidsreform om viljan finns.
            </seg>
          </u>
          <note>
            Anf. 17 Finansminister BOSSE RING-
          </note>
          <note>
            HOLM (s) replik:
          </note>
          <u>
            <seg>
              Herr talman! Jag skulle vilja erinra Lars Bäckström om det gamla
              talesättet att man inte ska skjuta björnen, osv. Tvärtom.
            </seg>
          </u>
          <u>
            <seg>
              Det finns skäl att inte ta ut ett överskott som är prognostiserat
              2003 och använda i förtid. Det är väldigt farligt att många gör
              det. Vi är inte där ännu.
            </seg>
          </u>
          <u>
            <seg>
              Därför skulle jag vilja säga att för mig är det viktigt att väcka
              en annan diskussion som jag hoppas att
            </seg>
          </u>
          <u>
            <seg>
              Lars Bäckström också har stort intresse av, nämligen att det
              finns risker i all utveckling när konjunkturen går bra. Riskerna
              består i de sjuka arbetsplatser, de sjuka arbetsmiljöer som vi
              har på många håll i vårt land och som leder till långtidssjukskrivningar,
              till förtidspensioneringar, till skador på människor.
            </seg>
          </u>
          <u>
            <seg>
              Det är för mig inte i första hand ett kostnadsproblem. Det är
              för mig i första hand ett mänskligt problem. Jag tycker inte att
              det är rimligt att vi ska betala en höjd tillväxt med att det
              är några få människor som slås ut från sina arbetsplatser och
              får betala det med förtidspensioneringar och långa sjukskrivningar.
              Det är inte rimligt att det är det som är priset för en hög tillväxt.
              Vi måste kunna organisera det goda arbetet, den friska arbetsplatsen
              och se till att vi ändrar utvecklingen där.
            </seg>
          </u>
          <u>
            <seg>
              Vi bjuder in, vi tre partier via vårpropositionen, till samverkan
              med hela arbetsmarknaden: arbetsmarknadens parter, fackliga organisationer,
              arbetsgivare, företag, försäkringskassor, arbetsförmedlingen -
            </seg>
          </u>
          <u>
            <seg>
              alla som vill vara med i arbetet för att skapa bättre arbetsplatser,
              bättre arbetsmiljöer.
            </seg>
          </u>
          <u>
            <seg>
              Det är viktigt ur i första hand mänsklig synpunkt.
            </seg>
          </u>
          <u>
            <seg>
              Men det har naturligtvis också en kostnadssida. Får vi inte stopp
              på den här utvecklingen kan det komma att äta en stor del av det
              överskott som vi annars hade fått under åren framöver. Därför
              ska vi inte sälja skinnet innan björnen är skjuten, Lars Bäckström.
            </seg>
          </u>
          <note type="speaker">
            Anf. 18 MATS ODELL (kd) replik:
          </note>
          <u>
            <seg>
              Herr talman! Bland det mest häpnadsväckande av det som finansministern
              sade - jag ska gärna erkänna att det var i knivskarp konkurrens
              med mycket annat
            </seg>
          </u>
          <u>
            <seg>
              - var att ingen i den borgerliga oppositionen talade om arbetslösheten.
              Jag tyckte att det såg ut som om finansministern var vaken under
              större delen av mitt anförande. Men gå gärna tillbaka till protokollet
              och titta på hur jag tog upp att arbetslösheten håller på att
              övergå till utslagning och att det görs alldeles för lite åt detta.
            </seg>
          </u>
          <u>
            <seg>
              Sedan frågar han mig om förmynderiet är ett exempel på att regeringen
              nu satsar på barnen, på pensionärerna och på vården. Nej, förmynderiet,
              Bosse
            </seg>
          </u>
          <u>
            <seg>
              Ringholm, ligger i att ni inte erkänner att föräldrarna duger,
              att det inte finns någon som är bättre skickad än föräldrarna
              själva att bedöma hur de vill ordna sin barnomsorg. Ni satsar
              alla dessa miljarder på ett enda kort, på den kommunala barnomsorgen.
              Alla andra får noll. Däri ligger förmynderiet.
            </seg>
          </u>
          <u>
            <seg>
              Sedan blir jag också mycket förvånad när Bosse
            </seg>
          </u>
          <u>
            <seg>
              Ringholm här riktar sig till Gunnar Hökmark och efterlyser förslag
              till ytterligare avregleringar på telemarknaden. När jag som kommunikationsminister
            </seg>
          </u>
          <note>
            1993 för den här kammaren lade fram förslag om avreglering av
            telemarknaden, bolagisering av Telia, motarbetades detta av två
            partier med näbbar och klor. Det var Socialdemokraterna och Vänsterpartiet.
          </note>
          <u>
            <seg>
              Nu efterlyser Bosse Ringholm förslag från oss om ökad konkurrens
              på detta område. Det är ett tecken i tiden. Ni backar in i framtiden.
              Er ideologiska kompass pekar åt fel håll.
            </seg>
          </u>
          <u>
            <seg>
              Bosse Ringholm förstod heller inte riktigt mitt resonemang om
              det här med överskottsmålen. När det gäller den offentliga sektorn
              tycker han att det inte spelar någon roll. Den består ju av staten,
              kommunerna och pensionssystemet, och det viktiga är att det är
              ett överskott totalt.
            </seg>
          </u>
          <u>
            <seg>
              År 2001 tar man 4,4 % av BNP ur AP-fonderna och ger till staten.
              Och mycket riktigt, där finns det ett överskott i staten på grund
              av denna engångseffekt. År 2002 är det minus 0,7 % i staten och
              ett överskott i pensionssystemet på 2,6 %. Samma sak gäller år
              2003. Det är ett överskott på 0,1 % också i kommunerna.
            </seg>
          </u>
          <u>
            <seg>
              Men kan Bosse Ringholm nu förklara för mig hur han ska ta pengar
              ur pensionssystemet när konjunkturen vänder nedåt? Hur ska det
              gå till? Är det ur premiereservssystemet? Är det ur AP-fonderna?
              Hur kan detta anses utgöra en buffert för statsfinanserna? Det
              här håller inte.
            </seg>
          </u>
          <u>
            <seg>
              Jag läser ur kapitel 4, s. 88. Där står det så här:
            </seg>
          </u>
          <note>
            "Engångseffekter förklarar därmed hela minskningen av statsskulden
            mellan 1999 och 2003 på 230 miljarder kronor."
          </note>
          <note>
            Så till tabell 4.17, Bosse Ringholm,
          </note>
          <u>
            <seg>
              "Statsbudgetens saldo samt justering för större engångseffekter".
              Där står det längst ned, vid
            </seg>
          </u>
          <u>
            <seg>
              "Statsbudgetens saldo efter beräkningsteknisk överföring till
              hushållen" som ni räknat in i alla kalkyler:
            </seg>
          </u>
          <u>
            <seg>
              minus 27 miljarder år 2000, minus 45 miljarder år
            </seg>
          </u>
          <note>
            2001, minus 30 miljarder år 2002 och minus 26 miljarder år 2003.
          </note>
          <u>
            <seg>
              Det här är inte så starka statsfinanser som regeringen vill ge
              sken av. Hela amorteringen bygger på utförsäljning av statlig
              egendom. När de pengarna är slut budgeterar ni en ökande statsskuld.
              Detta tycker jag att finansministern faktiskt bör ta lite mer
              seriöst.
            </seg>
          </u>
          <u>
            <seg>
              Och tala sedan också om, för dem som tittar och dem som lyssnar,
              hur det blir med fastighetsskatten.
            </seg>
          </u>
          <u>
            <seg>
              Bosse Ringholm försökte smita undan det tidigare. 8
            </seg>
          </u>
          <u>
            <seg>
              miljarder har ni budgeterat in. De finns med i kalkylerna. De
              finns med i hela tabellsystemet. Hur mycket blir höjningen? Tala
              om det nu, Bosse Ringholm.
            </seg>
          </u>
          <note>
            (Applåder)
          </note>
          <note>
            Anf. 19 Finansminister BOSSE RING-
          </note>
          <note>
            HOLM (s) replik:
          </note>
          <u>
            <seg>
              Herr talman! Den offentliga sektorns överskott, som vi nu talar
              om i motsats till den tid då Mats Odell ingick i Bildts regering
              och då det bara handlade om underskott, består, som Odell säger,
              av en kombination av det som finns hos kommunerna, staten och
              pensionssystemet. Den är ju som en familjs ekonomi.
            </seg>
          </u>
          <u>
            <seg>
              Om mannen drar på sig större utgifter och har underskott i sin
              ekonomi och hustrun är mer sparsam och får ett större överskott
              än det underskott som mannen har medverkat till, har familjen
              totalt sett ändå ett överskott. Det är som den offentliga sektorns
              ekonomi. Jag tror inte Mats Odell kan hålla på och dribbla vidare
              på det området.
            </seg>
          </u>
          <u>
            <seg>
              Faktum är att vi efter de hårda åren nu har lyckats pressa tillbaka
              statsskulden. Den andel av bruttonationalprodukten som vår statsskuld
              utgör, är snart nere på samma nivå som den var innan Mats Odell,
            </seg>
          </u>
          <u>
            <seg>
              Carl Bildt och andra drev upp den till - om uttrycket tillåts
              - himmelska höjder under Bildtregeringen.
            </seg>
          </u>
          <u>
            <seg>
              Förmynderi, säger Mats Odell om våra förslag när det gäller familjepolitiken.
              Det är förmynderi att införa föräldraförsäkring som alla kan ta
              del av. Det är förmynderi när vi försöker sänka avgifterna i barnomsorgen.
            </seg>
          </u>
          <u>
            <seg>
              Jag läste nyligen om en familj som flyttat till det moderat styrda
              Nacka från Göteborg. Det var en vanlig familj. Mannen och hustrun
              hade tillsammans
            </seg>
          </u>
          <note>
            29 000 kr i månadsinkomst. De hade fått en höjning av sin daghemsavgift
            och fritidshemsavgift på 1 000
          </note>
          <note>
            kr i månaden i och med flytten från det socialdemokratiskt styrda
            Göteborg till det moderat och kristdemokratiskt styrda Nacka.
          </note>
          <u>
            <seg>
              Med det maxtaxeförslag som vi lägger kommer de att få en sänkning
              med 1 440 kr per månad. Förmynderi, säger Mats Odell. Det ger
              den familjen möjlighet att använda de nya resurserna på det sätt
              de önskar. Det är det som är maxtaxans möjlighet. Den kan användas
              och stimulera till ett ökat arbetskraftsutbud, men det är i sista
              hand familjen själv som bestämmer om man vill använda den för
              att öka eller minska sin arbetstid eller hur man nu vill använda
              den förbättrade ekonomi som man får via maxtaxan.
            </seg>
          </u>
          <u>
            <seg>
              1 440 kr mer i månaden för denna familj. Det kallar inte jag
              förmynderi, Mats Odell.
            </seg>
          </u>
          <note type="speaker">
            Anf. 20 MATS ODELL (kd) replik:
          </note>
          <u>
            <seg>
              Herr talman! Låt oss först avhandla förmynderiet inom föräldraförsäkringen.
              Det består i att ni pekar ut, och att ni vet bäst, vem av föräldrarna
              som ska ta ut den här försäkringen av föräldraförsäkringen. Däri
              består förmynderiet. Ni betror inte föräldrarna att göra det valet
              själva.
            </seg>
          </u>
          <u>
            <seg>
              Bosse Ringholm talar om den offentliga sektorn som en familjeekonomi.
              Det är verkligen en haltande beskrivning. Det är mamman och pappan
              och kanske barnen. Sanningen är ju att när det går dåligt ska
              ni i stället ta pengarna av farfar, farmor, morfar och mormor
              och de pensioner som de skulle leva på. Hela överskottet uppstår
              ju i pensionssystemet.
            </seg>
          </u>
          <u>
            <seg>
              Bosse Ringholm upprepar igen, det är ganska sensationellt, att
              det dragspel han ska ha i kommande konjunktursvängningar är att
              hämta pengar ur pensionssystemet. Detta borde oroa landets pensionärer
              enormt.
            </seg>
          </u>
          <u>
            <seg>
              När det gäller fastighetsskatten står det i bilagan att skatten
              på de trögrörliga skattebaserna ska upprätthållas i största möjliga
              utsträckning. Vi har ännu inte fått något besked om hur mycket
              fastighetsskatten ska höjas. 8 miljarder är för mycket, säger
              Bosse
            </seg>
          </u>
          <u>
            <seg>
              Ringholm. Blir det 7 ½ miljard? Bosse Ringholm säger att han
              sänker fastighetsskatten i år. I tabell 6.7
            </seg>
          </u>
          <u>
            <seg>
              "Fastighetsskatt fördelad på fastighetstyp" räknar han
            </seg>
          </u>
          <note>
            13,1 miljarder i intäkt från småhus år 2000, 17,2
          </note>
          <u>
            <seg>
              miljarder beräknar han i intäkt från småhus 2001,
            </seg>
          </u>
          <note>
            17,6 miljarder 2002, 18 miljarder 2003.
          </note>
          <u>
            <seg>
              När det gäller flerfamiljshus och hyresgästerna sänker Bosse
              Ringholm från 5,2 förra året till 4,9 i år.
            </seg>
          </u>
          <u>
            <seg>
              Men 2001 är det 8 miljarder.
            </seg>
          </u>
          <u>
            <seg>
              Landets hyresgäster kan se fram emot en kraftig hyreshöjning.
              Finansministern har ju räknat in de här inkomsterna. De lösliga
              bortförklaringar som finns i propositionen är ganska lite värda
              innan vi får höra hur mycket det blir. Lars Bäckström och andra
              har redan intecknat de här inkomsterna och vill höja utgiftstaken
              ytterligare.
            </seg>
          </u>
          <u>
            <seg>
              Överskottsmålen finns, men de finns i pensionssystemet.
            </seg>
          </u>
          <u>
            <seg>
              Jag tycker att det här är ganska skakigt, ärligt talat.
            </seg>
          </u>
          <note>
            (Applåder)
          </note>
          <note>
            Anf. 21 Finansminister BOSSE RING-
          </note>
          <note>
            HOLM (s) replik:
          </note>
          <u>
            <seg>
              Herr talman! Bevisligen kan Mats Odell läsa rätt innantill, men
              jag är inte säker på att han förstår vad han läser.
            </seg>
          </u>
          <u>
            <seg>
              Jag har ett antal gånger sagt att om man låter nuvarande fastighetsbeskattningssystem
              slå igenom nästa år blir det en skattehöjning på 8 miljarder kronor.
              Jag har sagt, och regeringen skriver, och Vänsterpartiet och Miljöpartiet
              har instämt i det i vårpropositionen: Det blir ingen sådan skattehöjning
              på fastigheter, varken på småhus eller flerbostadshus.
            </seg>
          </u>
          <u>
            <seg>
              Vi har sänkt skatten på flerbostadshus i år. Vi har faktiskt
              - som du själv har åberopat, Mats Odell -
            </seg>
          </u>
          <u>
            <seg>
              utrymme att ytterligare sänka skatten på olika områden, om vi
              vill gå vidare i höst. På samma sätt som vi har sänkt skatten
              i år både på hyresfastigheter för vanliga löntagare med 10-12
              miljarder och för företagare med 3, 4, 5 miljarder har vi möjlighet
              att gå vidare med skattesänkningar i höst, om vi vill. Men vi
              vill inte nu ta ställning till hur vi utformar skattepolitiken
              eftersom vi vill väga in konjunkturpolitiska och andra aspekter
              i detta. Vi lägger inga skarpa förslag på det området nu.
            </seg>
          </u>
          <u>
            <seg>
              Fortsätt gärna att läsa innantill, Mats Odell, men tänk efter
              vad det du läser betyder. Det kanske inte är mycket idé att Mats
              Odell gång efter annan går upp i talarstolen och säger att han
              inte har fått något besked om det blir 8, 7,9 eller 7,5 miljarder.
              Det blir inga sådana skattehöjningar i höst.
            </seg>
          </u>
          <u>
            <seg>
              Det blir en diskussion om skattesänkningar, om det finns konjunkturpolitiska
              och andra förutsättningar för det. Det finns ett realekonomiskt
              sådant utrymme. Det har skapats därför att vi har fått ordning
              på den ekonomi som Mats Odell och andra lämnade efter sig efter
              sin regeringstid. Det är ett nytt läge.
            </seg>
          </u>
          <u>
            <seg>
              Det vore mer intressant att diskutera vad som skiljer oss åt
              i olika politiska frågor, än att tillvita varandra bilder som
              inte stämmer.
            </seg>
          </u>
          <u>
            <seg>
              Jag skulle mycket hellre diskutera med Mats
            </seg>
          </u>
          <u>
            <seg>
              Odell vad man kan göra för att exempelvis förbättra kvinnors
              möjlighet att få jobb. Maxtaxan är ett jättebra exempel, men jag
              förstår att den bara stämplas som förmynderi av Mats Odell.
            </seg>
          </u>
          <note type="speaker">
            Anf. 22 LENA EK (c) replik:
          </note>
          <u>
            <seg>
              Herr talman! Jag förstår tydligen inte heller texterna om fastighetsskatten.
              Finansministern säger att man ska tänka efter. Men vad är det
              för människor som avses? Det uttrycks så här: I vissa fall motsvaras
              inte skattehöjningen av en lika stor höjning av köpkraften för
              det enskilda hushållet. Jo, det är människor som med all kraft
              försöker kämpa sig kvar i bygder där de har bott länge, i hus
              som de kanske har ärvt eller har haft länge, och har låga inkomster.
              De drabbas av fastighetsskattehöjningarna på ett sätt som ingen
              hade kunnat tro eller planera för. De klarar helt enkelt inte
              av dem.
            </seg>
          </u>
          <u>
            <seg>
              Det är gamla människor som har byggt sina hus själva och som
              helt enkelt har råkat ut för att bygga på en plats som förut var
              en billig tomt, men nu har stadskärnan växt och taxeringsvärdena
              har ökat.
            </seg>
          </u>
          <u>
            <seg>
              Det de tänker nu är: Klarar jag detta, eller måste jag sälja
              mitt barndomshem, det jag byggde tillsammans med min man eller
              där vi har bott i generationer? Om man tänker efter och ser människorna
              bakom formuleringarna sätter detta enskilda människor i en förskräcklig
              situation.
            </seg>
          </u>
          <u>
            <seg>
              Finansministern svarade också på min kritik när det gällde regionalpolitiken.
              På papperet är vi helt överens om att det ska vara livskraft i
              hela landet. Om man läser IT-propositionen handlar det i stort
              sett om kabeldragning till kommunhusen, som till en tredjedel
              betalas av det som annars skulle vara ett stöd till
            </seg>
          </u>
          <u>
            <seg>
              Norrlandsföretagen.
            </seg>
          </u>
          <u>
            <seg>
              Vägfrågan är i det här sammanhanget intressant.
            </seg>
          </u>
          <u>
            <seg>
              Det handlar om Utgiftsområde 22 där man faktiskt minskar med
              en halv miljard jämfört med de gamla budgetförslagen. Differens
              mot budgetförslag för
            </seg>
          </u>
          <note>
            2000 är minus 517 miljoner kronor och för 2002
          </note>
          <u>
            <seg>
              minus 446 miljoner kronor.
            </seg>
          </u>
          <u>
            <seg>
              I texten säger man att anslagen under 1999 helt har förbrukats.
              Såväl banverk som vägverk har nyttjat delar av sina anslagskrediter,
              och regeringens förslag innebär att planerade åtgärder i de fastställda
              investeringsplanerna inte kommer att kunna genomföras under perioden
              2001.
            </seg>
          </u>
          <u>
            <seg>
              Detta är vad finansplanen reellt innehåller.
            </seg>
          </u>
          <u>
            <seg>
              Vidare saknar jag något om företagsklimatet och en diskussion
              om den förtroendeklyfta som har uppstått mellan regeringen och
              företagandet i vårt land.
            </seg>
          </u>
          <u>
            <seg>
              Det krävs faktiskt ganska rejäla åtgärder för att återställa
              förtroendet. I annat fall kommer företag att flytta ut från eller
              låta bli att satsa i Sverige. Detta är allvarligt och gäller för
              alla kategorier, från de allra minsta småföretagen och upp till
              de stora industriföretagen.
            </seg>
          </u>
          <note>
            Anf. 23 Finansminister BOSSE RING-
          </note>
          <note>
            HOLM (s) replik:
          </note>
          <u>
            <seg>
              Herr talman! Boendekostnaderna är naturligtvis oavsett om det
              handlar om boende i småhus eller i flerbostadshus inte enbart
              beroende av fastighetsskatten. Man får ibland ett intryck att
              boendekostnaden helt är beroende av den, men den är trots allt
              en ganska liten del. Det som är avgörande för alla som bor, oavsett
              om det gäller småhus eller flerbostadshus, är naturligtvis att
              de har en god egen ekonomi baserad på möjligheter till jobb och
              bra inkomster. Vi har under senare tid haft en bättre reallöneutveckling
              än på många årtionden, och det har naturligtvis stärkt många människors
              möjligheter till en bra bostadskonsumtion.
            </seg>
          </u>
          <u>
            <seg>
              Jag behöver inte för kanske trettionde gången upprepa att vi
              inte kommer att lägga fram några fastighetsskatteförslag av den
              storleksordning som har påståtts gång på gång här i debatten.
            </seg>
          </u>
          <u>
            <seg>
              Lena Ek säger att det ska göras jättestora miljardinvesteringar
              i IT-sektorn utöver de 8 miljarder som regeringen har föreslagit
              i sin IT-proposition. Jag har lite svårt att se att de 60 miljarder
              som Lena Ek ibland talar om skulle ersätta det som redan görs
              av de privata företagen, alltså att staten skulle överta marknadens
              insatser i det avseendet. Jag tycker inte att det är någon särskilt
              klok resursanvändning. Det skulle, Lena Ek, minska möjligheterna
              t.ex. till det som kanske både Centerpartiet och vi socialdemokrater
              vill värna om, nämligen att förstärka vägunderhåll och väginvesteringar
              i glesbygd. Det är det som är den rimliga investeringssatsningen
              för framtiden.
            </seg>
          </u>
          <u>
            <seg>
              Jag tycker inte att man ska använda pengarna på det sätt som
              Lena Ek föreslår, dvs. låta dem i stort sett gå till parallella
              investeringar till dem som ändå görs av den privata sektorn. Det
              är dålig resursanvändning.
            </seg>
          </u>
          <u>
            <seg>
              Det som är viktigt i det här sammanhanget är att få till stånd
              ett samspel mellan näringslivet och staten på det sätt som föreslås
              i IT-propositionen. Då kan vi få en bra teknikutbyggnad, som ger
              glesbygd och andra delar av vårt land bättre förutsättningar för
              jobb och företagsamhet. Jag välkomnar en diskussion om hur vi
              kan ställa arbetskraft till förfogande för de här företagen för
              framtiden.
            </seg>
          </u>
          <note type="speaker">
            Anf. 24 LENA EK (c) replik:
          </note>
          <u>
            <seg>
              Herr talman! När man pratar om realekonomiska förbättringar handlar
              det om storstäderna. De människor som bor i hus i turistattraktiva
              områden får inga reallöneökningar, inte heller de pensionärer
              som med nöd och näppe klarat sina hus och som är drabbade av fastighetsskattehöjningar.
              Det är en helt annan kategori av människor som finansministern
              pratar om.
            </seg>
          </u>
          <u>
            <seg>
              Det är synd att vi inte längre kan diskutera IT-
            </seg>
          </u>
          <u>
            <seg>
              frågorna. Jag blev nästan full i skratt när finansministern sade
              att vi föreslår att staten ska överta marknadens roll. IT-propositionen
              innehåller en satsning på ett stomnät som marknaden redan håller
              på att bygga och delvis är färdig med. Det är vad IT-
            </seg>
          </u>
          <u>
            <seg>
              propositionen bygger på, dessutom till priset av företagsstöd
              till Norrland.
            </seg>
          </u>
          <u>
            <seg>
              Vad gäller ett samspel mellan näringslivet och staten på det
              här området vill jag peka på att det är i ytterändarna som näringslivet
              eller marknaden inte klarar att bygga ut ledningarna. Det innebär
              en fortsättning på en inslagen väg av direkt och grov diskriminering
              av dem som bor utanför de större städerna. De fick vänta i tio
              år på AXE inom telefonin, och deras mobiltelefoner fungerar fortfarande
              inte ordentligt. När de ska försöka hitta en lösning för att kunna
              använda sina datorer hjälpligt för lite kortare textstycken får
              de en offert från Telia som gäller
            </seg>
          </u>
          <note>
            ISDN, alltså dubbla koppartrådar.
          </note>
          <u>
            <seg>
              Min uppkoppling hemma kostar 43 000 kr. Jag har blivit uppringd
              av en kvinna som bor 3 mil utanför Halmstad och som fått en offert
              på 67 000 kr för en ISDN-uppkoppling, som i datorvärlden kan jämföras
              med att köra med cykel i stället för med reaplan.
            </seg>
          </u>
          <u>
            <seg>
              Tala om hur marknaden slår! Det här är en orättvisa och en diskriminering,
              och vi vill att man ska gå in med statliga pengar för att ge människor
              utanför de större städerna möjlighet att klara sig själva, driva
              företag och bo kvar. Det är sorgligt att regeringen inte ser det
              här behovet. Därav kommer Norrlandsupproret, och jag är säker
              på att det kommer att växa.
            </seg>
          </u>
          <note type="speaker">
            Anf. 25 KARIN PILSÄTER (fp):
          </note>
          <u>
            <seg>
              Herr talman! Finansministern har nu inte någon talartid klar,
              men han kan kanske lyssna i stället. Jag tror att det var en freudiansk
              felsägning som vi tidigare fick höra. Jag tycker att det verkar
              vara precis så att regeringens politik går ut på att man inte
              ska gå ut och skjuta några björnar förrän man har sålt pälsen,
              eller kanske snarare tvärtom: Man ska inte gå ut och göra någonting
              för framtiden förrän överhettningen eller konjunkturnedgången
              redan är här. Men då är det för sent. Då blir det för det första
              oerhört mycket jobbigare både för människorna och för regeringen,
              och för det andra dröjer det väldigt länge innan resultatet är
              nått.
            </seg>
          </u>
          <u>
            <seg>
              Jag ska inte mer än för några sekunder gå tillbaka till 90-talet.
              Jag tror att Bosse Ringholm, om han vill lära lite av historien,
              skulle må bra av att läsa de socialdemokratiska partimotionerna
              under de borgerliga regeringsåren. Då skulle han kanske få en
              lite annan hållning till hur det var med underskott och strukturreformer.
              Jag tror att han skulle tjäna på det.
            </seg>
          </u>
          <u>
            <seg>
              Det var också en intressant freudiansk bild som vi fick både
              av regeringens ekonomiska politik och av dess jämställdhetspolitik.
              Den går ut på att den ena parten, mannen, slarvar och slösar och
              på att den andra parten, kvinnan, ska rensa upp och ta ansvaret.
            </seg>
          </u>
          <u>
            <seg>
              Jag tycker inte att det är ett bra rättesnöre för hur man ska
              ha det vare sig när det gäller jämställdhet eller när det gäller
              ekonomi, och jag föreslår att finansministern tänker om på den
              punkten.
            </seg>
          </u>
          <u>
            <seg>
              Herr talman! Bosse Ringholm anklagade oss folkpartister för att
              inte kunna prioritera eller välja, men jag kan försäkra att vi
              i det budgetförslag som vi lägger fram om 14 dagar kommer att
              ha - precis som vi brukar - lägre utgifter än vad ni har. Vi kommer
              att ha ett större överskott, och vi kommer dessutom att genomföra
              prioriterade strategiska skattesänkningar.
            </seg>
          </u>
          <u>
            <seg>
              Förutom lite stil på debatten tror jag också att politiken tjänar
              på att man håller löften och inte dribblar med det man gör. Jag
              tycker att det är allvarligt dels att ni sviker biståndslöftena,
              dels att ni sviker änkorna.
            </seg>
          </u>
          <u>
            <seg>
              Herr talman! Det var vidare en ganska bisarr avsändare till påståendet
              att Karin Pilsäter skulle ha suttit och nickat till. Faktum är
              att det när det gäller företagandet och jobben, som vi pratar
              om, inte lika mycket som i regeringens fall handlar om olika typer
              av särskilda åtgärder utan om att få ett bättre företagsklimat
              med generella villkor för jobb och företagande.
            </seg>
          </u>
          <u>
            <seg>
              Bosse Ringholm säger nu att poängen med högkonjunkturen nu är
              att man har fått fram en så bra efterfrågan, men det skapar också
              en ganska överhängande risk för överhettning enligt regeringens
              eget scenario. Man driver fram en överhettning därför att man
              har en efterfrågan som inte motsvaras av en utbudsökning. Man
              behöver därför också genomföra olika typer av utbudsbefrämjande
              åtgärder.
            </seg>
          </u>
          <u>
            <seg>
              Låt mig t.ex. bara nämna att en sådan sak är att man beräknar
              att omkring 300 miljarder kronor av svenskarnas sparande över
              huvud taget inte finns i
            </seg>
          </u>
          <u>
            <seg>
              Sverige. Det betyder dels att man går miste om skatteinkomster
              från de sparpengarna, dels att de pengarna inte investeras i Sverige.
            </seg>
          </u>
          <u>
            <seg>
              Jag hade också tänkt ställa en fråga som skulle handla om valutasamarbetet,
              men jag får väl efterlysa ett svar på den i annat sammanhang.
              I vårbudgeten går EMU helt spårlöst förbi. Man undrar om valutasamarbetet
              inte har någon relevans för regeringens ekonomiska politik. Har
              den ingen uppfattning och strategi? Den socialdemokratiska kongressen
              har ju nu sagt att man vill gå med i EMU. Anser ni inte att valutasamarbetet
              har någon betydelse för stabiliteten och tillväxten och att det
              utövar ett skydd? Vore det inte på sin plats att regeringen med
              Bosse Ringholm som finansminister äntligen kunde utöva lite ledarskap
              på det området? Ni borde ha sagt det som vi folkpartister säger:
              Valutasamarbetet är bra för Sverige. Jag hoppas att regeringen
              och Bosse Ringholm kan ta till sig det och lyfta fram det i fortsättningen.
            </seg>
          </u>
          <note type="speaker">
            Anf. 26 MATZ HAMMARSTRÖM (mp):
          </note>
          <u>
            <seg>
              Herr talman! Det är några av Gunnar Hökmarks påståenden som jag
              måste ta tillfället i akt att bemöta.
            </seg>
          </u>
          <u>
            <seg>
              Hökmark klagade bl.a. på att vi inte kommer med några skatteförslag.
              Skattefrågorna behandlas i huvudsak i höstens budgetproposition.
              Vi gjorde en hel del i förra höstbudgeten. Vi kommer att göra
              mer i nästa.
            </seg>
          </u>
          <u>
            <seg>
              Vi har redan, Gunnar Hökmark, med en särskild inriktning på små
              och medelstora företag, sänkt företagsskatter. Vi har avskaffat
              de flesta stoppreglerna för fåmansföretag. Vi ser över de s.k.
              3:12-reglerna, som reglerar beskattningen av utdelning och reavinst
              på aktier i fåmansföretag. En sänkning av jordbrukets energiskatter
              genomförs. Dessutom föreslås ytterligare förenklingar inom kapital-
              och företagsbeskattningen som kommer att särskilt gynna små och
              medelstora företag. Visst gör vi något för företagandet och företagsklimatet
              i Sverige. Bredbandssatsningen kan också ses i detta sammanhang.
            </seg>
          </u>
          <note>
            Gunnar Hökmark talade vidare om globaliseringsproblemen. Företag
            flyttar. Ja, företag flyttar från Sverige, och företag flyttar
            till Sverige. Kapital flödar från Sverige, och kapital flödar
            till Sverige.
          </note>
          <u>
            <seg>
              Just flödet är ofrånkomligt i globaliseringens tid. Det går inte
              att i en globaliserad värld skapa ett företagsklimat i Sverige
              som gör att företag och kapital flyttar hit, men ingenting flyttar
              ut.
            </seg>
          </u>
          <u>
            <seg>
              I höstas hade vi ungefär samma diskussion. Då kunde jag med siffror
              belägga att det var mer kapital som flödade in i Sverige än det
              var som flödade ut.
            </seg>
          </u>
          <u>
            <seg>
              Gunnar Hökmark frågade finansministern om energiskatterna ska
              höjas. Jag tror inte att finansministern svarade på den frågan.
              Jag tar mig friheten att som samarbetspartner svara själv. Ja,
              Gunnar Hökmark, vi kommer att höja energiskatterna och växla den
              höjningen mot sänkt skatt på arbete. I höstens budget kommer vi,
              som det står i finansplanen, att presentera en strategi för en
              successivt ökad miljörelatering av skattesystemet genom grön skatteväxling
            </seg>
          </u>
          <u>
            <seg>
              - i storleksordningen 30 miljarder de närmaste tio åren. Det
              är, herr talman, nödvändigt om vi menar allvar med målsättningen
              ett ekologiskt hållbart Sverige.
            </seg>
          </u>
          <note>
            Överläggningen var härmed avslutad.
          </note>
          <note>
            Propositionen bordlades.
          </note>
          <note>
            2 § Justering av protokoll
          </note>
          <note>
            Justerades protokollet för den 7 april.
          </note>
          <note>
            3 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria från
            Europeiska kommissionen inkommit och delats ut till kammarens
            ledamöter:
          </note>
          <note>
            Ändrat förslag till rådets direktiv om rekonstruktion, likvidation
            och konkurs av försäkringsföretag
          </note>
          <note>
            KOM (1986) 768 final och KOM (1989) 394 final
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Förslag
          </note>
          <note>
            1999/2000:RFK2 till konstitutionsutskottet
          </note>
          <note>
            Motion
          </note>
          <note>
            1999/2000:U19 till utrikesutskottet
          </note>
          <note>
            5 § Egenskapskrav på byggnader
          </note>
          <note>
            Föredrogs bostadsutskottets betänkande 1999/2000:BoU9
          </note>
          <u>
            <seg>
              Egenskapskrav på byggnader.
            </seg>
          </u>
          <note type="speaker">
            Anf. 27 STEN LUNDSTRÖM (v):
          </note>
          <u>
            <seg>
              Herr talman! Jag tänker i huvudsak koncentrera mig på två av
              Vänsterpartiets reservationer till betänkandet.
            </seg>
          </u>
          <u>
            <seg>
              Redan 1995 gav riksdagen regeringen ett tillkännagivande om behovet
              att skyndsamt utreda med hjälp av Boverket ett system för deklaration
              av bostäder. Boverket kom med sin rapport 1998, och som vi ser
              det finns det ingen anledning att vänta längre. Nu är det dags
              att gå från ord till handling.
            </seg>
          </u>
          <u>
            <seg>
              Boverket har visat på möjligheterna, och regeringen borde därför
              skyndsamt ta ställning till förslagen och därefter lägga fram
              förslag för riksdagen.
            </seg>
          </u>
          <u>
            <seg>
              Herr talman! Varför är nu detta så viktigt? Enkelt uttryckt kan
              man säga följande: Om man får både skötselråd och materialuppgifter
              när man köper en billig tröja borde det vara fullt rimligt att
              få det när man skaffar sig en bostad som kostar mångdubbelt mer.
              Naturligtvis finns det en rad andra skäl till varför miljö- och
              energideklarationer i bostäder är viktiga.
            </seg>
          </u>
          <u>
            <seg>
              I regeringsförklaringen sägs det att Sverige ska vara en nation
              i ekologisk balans. Detta ställer stora krav på både medborgare
              och beslutsfattare. Om vi menar något som helst allvar med de
              stolta deklarationerna krävs det att vi agerar tydligt och skapar
              förutsättningar och ger redskap för att nå målen. En miljö- och
              energideklaration skulle kunna vara ett viktigt redskap för konsumenterna
              att både aktivt välja bostad som svarar mot deras miljökrav och
              påverka fastighetsägare och byggare att tillhandahålla bostäder
              som motsvarar konsumenternas och samhällets krav på miljöanpassning.
            </seg>
          </u>
          <u>
            <seg>
              Boverket har i sitt förslag pekat på att systemet måste vara
              användbart för konsumenterna och att det initialt ska vara värdeneutralt.
              Det är säkert riktigt, men det får inte innebära en alltför utslätad
              deklaration. Vänsterpartiet har under flera år motionerat för
              att få fram en sådan deklaration av bostäder, och vi har tydligt
              redovisat vad vi vill att en sådan deklaration ska innehålla.
              För oss är det viktigt att innehållet i en miljö- och energideklaration
              redovisar en rad aspekter såsom energiåtgång och inomhusmiljö
              i vid bemärkelse, bl.a. avseende risker och allergier från överkänslighetssynpunkt.
              Det är också viktigt att det miljö- och kvalitetsvärderingssystem
              som tas fram utgår från en helhetssyn på miljöanpassningen och
              energianvändningen och att hela livscykelperspektivet används
              för byggnader och byggmaterial.
            </seg>
          </u>
          <u>
            <seg>
              Herr talman! Vi vet i dag att ungefär 40 % av all elenergi används
              för uppvärmning av inomhusluft och varmvatten. Det är fullt möjligt
              att kraftigt minska elanvändningen i svenska hus och på sikt minska
              det totala energianvändandet, vilket är en nödvändighet för att
              nå ett samhälle i ekologisk balans.
            </seg>
          </u>
          <u>
            <seg>
              För att uppnå detta är det viktigt att konsumenterna får möjlighet
              att vara aktiva i sitt energival. En energideklaration är i det
              avseendet ett utmärkt redskap för konsumenterna. Vi vet också
              att allergiöverkänsligheten har fördubblats varje decennium sedan
            </seg>
          </u>
          <u>
            <seg>
              1960-talet. En del av denna ökning kan tillskrivas våra allt
              sämre inomhusmiljöer. Också här kan en tydlig deklaration av den
              byggda miljön vara ett viktigt redskap för konsumenterna.
            </seg>
          </u>
          <u>
            <seg>
              Miljö- och energideklarationen kommer att vara ett utmärkt redskap
              för de fastighetsägare som tar ett ansvar och aktivt arbetar med
              miljöfrågorna på det sättet att de kan fungera som en positiv
              marknadsföring av deras produkter.
            </seg>
          </u>
          <note>
            Herr talman! I enlighet med det jag nu har sagt yrkar jag bifall
            till reservation 7 under mom. 5.
          </note>
          <u>
            <seg>
              När det gäller den andra reservationen som jag tänkte ta lite
              av kammarens tid i anspråk att debattera, kan jag konstatera att
              det nu är fem partier som ställer sig bakom vårt yrkande. Vem
              vet? Kanske är vi snart sex eller sju partier, och därmed har
              vi kanske en absolut majoritet i riksdagen för vårt förslag. Kanske
              kan vi redan vid voteringen i morgon få uppleva detta.
            </seg>
          </u>
          <u>
            <seg>
              Reservationen som jag tänker på, och som jag nu yrkar bifall
              till är reservation 14 under mom. 11 om barnsäkerhet i bostäder.
              Jag vill också passa på att redan nu fråga moderater och socialdemokrater
              vad det är som gör att ni inte ställer er bakom reservationen.
            </seg>
          </u>
          <u>
            <seg>
              Förra året när motionen behandlades fick vi svaret att information
              var lösningen. Kreativiteten hos moderater och socialdemokrater
              är i år uppenbarligen inte större.
            </seg>
          </u>
          <u>
            <seg>
              Herr talman! Vi kräver bara det som Barnombudsmannen vid flera
              tillfällen har krävt i sina årsrapporter. Det handlar om barns
              rätt till ett säkert boende. För oss vänsterpartister är det obegripligt
              att en så tydlig brist i lagstiftningen inte rättas till.
            </seg>
          </u>
          <u>
            <seg>
              När det gäller hus byggda senare än 1973 och ombyggda efter 1976
              finns regler om barnsäkerhet som i stora stycken har varit framgångsrika.
              Men av någon anledning fullföljer man inte lagstiftningen med
              att låta barnsäkerheten omfatta alla bostäder.
            </seg>
          </u>
          <u>
            <seg>
              Kanske är det tur att det tidigare fanns politiker som vågade
              ta beslut om lagstiftning på detta område och inte, som man gör
              i dag, endast hänvisade till informationsinsatser.
            </seg>
          </u>
          <u>
            <seg>
              Med de årsangivelser som finns i lagen omfattas inte stora delar
              av miljonprogramsområdena av barnsäkerhetslagarna. Barnombudsmannens
              undersökningar av barnolycksfall visar på ett tragiskt samband.
            </seg>
          </u>
          <u>
            <seg>
              I stort sett alla olyckor med barn som fallit ut från fönster
              eller balkong har skett i hus byggda före 1973, dvs. i hus som
              inte omfattas av barnsäkerhetslagarna.
            </seg>
          </u>
          <u>
            <seg>
              Barnombudsmannen har också påpekat att de flesta av dessa olyckor
              skulle kunna ha undvikits om det hade funnits säkerhetsutrustningar
              i husen.
            </seg>
          </u>
          <u>
            <seg>
              Både Boverket och Barnombudsmannen har också vid flera tillfällen
              föreslagit att säkerhetskraven i plan- och bygglagen borde omfatta
              hus byggda före
            </seg>
          </u>
          <u>
            <seg>
              1973 och ombyggda före 1976 utan att regeringen mäktat lägga
              fram ett sådant förslag. Kära socialdemokrater och moderater!
              Ta nu chansen att göra som
            </seg>
          </u>
          <u>
            <seg>
              Boverket gjorde redan 1993 och uppmana regeringen att skyndsamt
              se över lagstiftningen om barnsäkerhet, särskilt med inriktning
              på de äldre bostadsfastigheterna. Detta bör regeringen kunna genomföra
              snabbt med tanke på att underlagen för ett sådant beslut redan
              är gjorda både av Boverket och Barnombudsmannen. Regeringen borde
              därför, som jag och
            </seg>
          </u>
          <u>
            <seg>
              Vänsterpartiet ser det, kunna återkomma med ett förslag redan
              till hösten.
            </seg>
          </u>
          <u>
            <seg>
              Herr talman! Avslutningsvis vill jag säga att
            </seg>
          </u>
          <u>
            <seg>
              Vänsterpartiet under flera år har krävt att tillgängligheten
              för funktionshindrade vad gäller den byggda miljön ska förbättras
              och att enkelt avhjälpta hinder ska åtgärdas. Det är därför med
              en viss glädje vi hälsar propositionen En nationell handlingsplan
              för handikappolitiken. Propositionen motsvarar på många områden
              de krav som vi år efter år fört fram utan att få gehör.
            </seg>
          </u>
          <u>
            <seg>
              Man kan naturligtvis ha invändningar mot att regeringen använt
              ett antal "bör" i stället för "ska" i propositionen, men vi får
              se vad som hänt när vi får lagtexterna. Men om dessa "bör" i verkligheten
              inte omvandlas till åtgärder för att förbättra situationen lovar
              jag att Vänsterpartiet kommer tillbaka och ställer krav på mer
              tvingande lagstiftning. Jag utgår ifrån att det är hela kammarens
              mening.
            </seg>
          </u>
          <u>
            <seg>
              När det gäller just regler för att ta bort lätt åtgärdade hinder
              i den byggda miljön har de handikappade gång på gång blivit svikna.
              Löften har getts om att förbättringar ska ske år 2000. De har
              dragits tillbaka.
            </seg>
          </u>
          <u>
            <seg>
              Löftena om förbättringar år 2005 har man dragit tillbaka. Naturligtvis
              finns det en viss oro för att inte heller det nya löftet om förbättringar
              år 2010 ska infrias.
            </seg>
          </u>
          <u>
            <seg>
              Herr talman! Vi ser ändå detta nya förslag som ett bindande löfte
              och som ett realistiskt förslag. Möjligen borde det tillföras
              en rad sanktionsmöjligheter mot kommuner och andra som inte lever
              upp till förslaget, men det är en debatt som jag anser att vi
              måste ta något senare.
            </seg>
          </u>
          <u>
            <seg>
              Som sagt: Det är ett stort steg framåt i handikappolitiken som
              visas i propositionen. Låt oss därför också tillsammans se till
              att det blir ett stort steg framåt för de funktionshindrade.
            </seg>
          </u>
          <note type="speaker">
            Anf. 28 ULLA-BRITT HAGSTRÖM (kd):
          </note>
          <u>
            <seg>
              Herr talman! Jag ska i mitt anförande koncentrera mig på inomhusmiljön.
              De flesta tillbringar 85-90 %
            </seg>
          </u>
          <u>
            <seg>
              av sin tid inomhus. Livsstilsfaktorer och utrotandet av vissa
              sjukdomar har lett till att immunförsvaret blivit känsligare för
              förändringar i innemiljön. Sambandet mellan innemiljö och hälsa
              är komplexa. Länder i väst har högre frekvens av allergiska sjukdomar
              än länder i tredje världen och forna östblocket. Stadsbor är mer
              utsatta än befolkningen på landsbygden. De allergiska reaktionerna
              ökar kontinuerligt hos barn och ungdomar. Nya allergiska reaktioner
              påvisas även högre upp i åldrarna, men personer födda efter
            </seg>
          </u>
          <u>
            <seg>
              1970 löper högre risk att bli allergiker än äldre.
            </seg>
          </u>
          <u>
            <seg>
              Forskningen kring konsekvenserna av boendet i de moderna bostäderna
              måste därför intensifieras.
            </seg>
          </u>
          <note>
            Genom att man integrerar folkhälsoarbete och Agenda 21 kan förekomsten
            av astma och allergier minska.
          </note>
          <u>
            <seg>
              Här anser jag att det saknas en helhetssyn både i kommuner och
              hos regeringen.
            </seg>
          </u>
          <u>
            <seg>
              En nationell handlingsplan för förstärkt förebyggande av allergier
              och astma bör utarbetas. Inte minst våra nordiska grannländer
              har upptäckt detta behov.
            </seg>
          </u>
          <note>
            Allergiåret 1995 blev startpunkten för en långsiktig satsning
            i kampen mot allergi och annan överkänslighet. 1997 startade Byggforskningsrådet
            insatsområdet
          </note>
          <u>
            <seg>
              Det sunda huset tillsammans med andra forskningsfinansiärer.
              Detta måste ges möjlighet att utvecklas till ett nationellt handlingsprogram
              för innemiljöfrågor.
            </seg>
          </u>
          <u>
            <seg>
              Vi kristdemokrater anser att det finns ett behov av ett nationellt
              handlingsprogram. Vi anser att arbetsmiljölagen måste respekteras
              när det gäller innemiljön i förskolor och skolor och att allergiframkallande
              ämnen klassificeras på ett sätt som liknar det som används för
              cancerframkallande ämnen. Vi är också angelägna om att prioritera
              resurser till experimentbyggande och uppföljning för främjande
              av en god innemiljö.
            </seg>
          </u>
          <u>
            <seg>
              Majoriteten skriver så här i betänkandet: Bland de myndigheter
              som givits särskilt ansvar för arbetet med frågor om inomhusmiljön
              kan nämnas Boverket,
            </seg>
          </u>
          <u>
            <seg>
              Folkhälsoinstitutet och Byggforskningsrådet. Men framtiden känns
              väldigt oviss, inte minst vad gäller
            </seg>
          </u>
          <u>
            <seg>
              Byggforskningsrådet och dess organisation. Samma sak gäller för
              Folkhälsoinstitutet och dess organisation. Därför undrar jag om
              socialdemokraterna kan tänka sig att i dag ge klartecken för ett
              nationellt program för inomhusmiljön oavsett vad som händer med
              forskningens organisation, osv.
            </seg>
          </u>
          <u>
            <seg>
              Herr talman! Sedan 1990 omfattar arbetsmiljölagen även alla elever
              från årskurs 1 och uppåt. De är alltså i lagens mening jämställda
              med arbetstagare.
            </seg>
          </u>
          <u>
            <seg>
              Enligt lagen ska luft-, ljud- och ljusförhållanden och övriga
              arbetshygieniska förhållanden i en arbetslokal vara tillfredsställande.
              Den faktiska och konstaterade ojämlikheten mellan barns och vuxnas
              arbetsplatser tenderar att bli en generationsfråga. I en studie
              av
            </seg>
          </u>
          <u>
            <seg>
              Arbetarskyddsstyrelsen som gjordes redan 1992 konstaterades att
              det är stor skillnad mellan barns och vuxnas arbetsmiljöer. Dålig
              hälsostandard påvisades i
            </seg>
          </u>
          <note>
            10 % av kontorsmiljöerna, 40 % av förskolemiljöerna och 50 %
            av skolorna. Studierna följdes upp 1993 och
          </note>
          <u>
            <seg>
              1997, men resultatet hade inte förbättrats mycket för förskolor
              och skolor.
            </seg>
          </u>
          <u>
            <seg>
              På kontoren arbetar vuxna friska människor. Det finns en regel
              som säger att man ska ha en genomströmning av luft på sju liter
              per sekund. I skolorna rekommenderas fyra liter per sekund. Vid
              mätningar visar det sig ofta vara mindre än en liter per sekund.
            </seg>
          </u>
          <u>
            <seg>
              Detta måste rimligtvis snabbt åtgärdas. Jag saknar verkligen
              ett engagemang och en uppföljning från regeringens sida. Jag vill
              utmana socialdemokraterna att ge ett svar på frågan varför reglerna
              inte ska vara lika.
            </seg>
          </u>
          <u>
            <seg>
              Många kommuner befinner sig i kärva ekonomiska lägen. Då blir
              det så att barns och ungdomars hälsa kommer i sista hand. Skolor
              med fukt, torr luft och kemiska emissioner är vanliga. Val av
              inredning diskuteras inte så mycket som man skulle med tanke på
              allergi och överkänslighet.
            </seg>
          </u>
          <u>
            <seg>
              Vi fick nyligen ett exempel. Det har inte gått ett år sedan Sveriges
              Provnings- och Forskningsinstituts skadeutredningar i förskolor
              och skolor gav uppgifter om slarvigt uppförda byggnader med dåligt
              underhåll och dålig skötsel. Det var 220 olika skolbyggnader man
              undersökte. Främst handlade det om dålig ventilation och fuktskador.
              Många dåliga innemiljöer skulle ha undvikits om den kunskap som
              finns i byggbranschen bättre hade tagits till vara. Det är detta
              institutet påpekar. Kontrollen av skolbyggnaderna är för dålig.
            </seg>
          </u>
          <u>
            <seg>
              Kravspecifikationer för hälsa, miljö och social funktion saknas
              ofta i kommunerna vid ny- och ombyggnad av skolor. En norsk utredning
              tyder på att samhället skulle göra en vinst i att uppnå lagstadgad
              ventilation även om energianvändningen ökar. Någon sådan svensk
              undersökning har jag inte sett.
            </seg>
          </u>
          <note>
            Herr talman! År 1999 klassades som innemiljöåret, Inne 99. Under
            detta år ökade informationsinsatserna i kommunerna. Enligt hälsoskyddslagen,
          </note>
          <u>
            <seg>
              § 16, ska miljö- och hälsoskyddsnämnden ägna särskild uppmärksamhet
              åt bl.a. skolor. Alla ska kunna vistas inomhus i offentliga miljöer
              utan risk för negativa hälsoeffekter. Jag anser att detta inte
              bara är en kommunal fråga, utan vi måste se till att vi också
              från riksdagen och regeringen är intresserade och följer denna
              fråga. Kristdemokraterna har t.ex. föreslagit att
            </seg>
          </u>
          <u>
            <seg>
              100 miljoner av LIP-pengarna, pengarna för ekologisk omställning
              och utveckling, skulle kunna öronmärkas för direkt sanering när
              det gäller förskolor och skolor som vill hälsorenovera.
            </seg>
          </u>
          <u>
            <seg>
              Miljödepartementet har försökt följa upp den här frågan. Det
              är jag mycket tacksam för, men det här har tydligen kantrat i
              och med att man inte har lyckats få en notifiering från EU-kommissionen
              i denna fråga. Men jag hoppas att regeringen fortsätter med detta.
            </seg>
          </u>
          <u>
            <seg>
              Herr talman! Allergiframkallande ämnen bör klassificeras på liknande
              sätt som cancerframkallande ämnen. De frågor som experterna är
              ense om måste omsättas i praktiken. Mer än 900 flyktiga organiska
              ämnen har identifierats i icke-industriell inomhusluft.
            </seg>
          </u>
          <u>
            <seg>
              Ett mycket stort antal av dessa föroreningar härrör från oss
              själva och andra källor, som byggmaterial, rengörings- och hygienprodukter.
              Vid en för hög avgivning från olika material ställs dessutom ventilationen
              inför en omöjlig uppgift. Föroreningarna kan helt enkelt inte
              vädras bort. Det finns ett stort behov av enkla instrument och
              jämförbara mätmetoder för luftföroreningar för att man ska kunna
              säkerställa en god innemiljö. Drift och skötsel av anläggningar
              samt utbildning av driftpersonal får inte förglömmas.
            </seg>
          </u>
          <u>
            <seg>
              Många pekar också på tidspressen i dagens byggprojekt som gör
              att tidsplanen ofta prioriteras före de krav som bör ställas från
              kvalitets- och miljösynpunkt. Vi måste kräva att det byggs torra
              hus. Vi måste alltså även övervaka tiden. Vi har ofta ägnat oss
              åt att söka decimalerna i byggnadsfysiska frågor.
            </seg>
          </u>
          <u>
            <seg>
              Vi har toppkunskap i världen. Men kunskapen raseras därför att
              vi inte ser vad som sker i praktiken. Det är väldigt viktigt att
              Boverket fortsatt ges ännu bättre möjlighet att ge information
              till byggherrar, kommuner osv.
            </seg>
          </u>
          <u>
            <seg>
              Herr talman! Jag har mycket mer att säga i denna fråga, men jag
              ska inte överskrida min tidsram alltför mycket. Annelie Enochson
              ska fortsätta att debattera om olika egenskapskrav på byggnader.
            </seg>
          </u>
          <u>
            <seg>
              Vi kristdemokrater stöder givetvis alla reservationer, men för
              tids vinnande väljer jag att yrka bifall till reservation nr 4,
              under mom. 3. Tack!
            </seg>
          </u>
          <note type="speaker">
            Anf. 29 RIGMOR STENMARK (c):
          </note>
          <u>
            <seg>
              Herr talman! Jag undrar om det är någon i den här församlingen,
              i kammaren eller på läktaren, som anser att miljöarbetet går för
              fort fram i Sverige. Är det någon som anser att vi nu har en så
              bra miljö, oavsett var vi bor eller vilken boendeform vi lever
              i, att vi lugnt kan ägna oss åt andra uppgifter? Mer konkret undrar
              jag om det finns någon i den här församlingen som känner något
              barn eller någon vuxen som har allergiska problem. Troligen gör
              någon det -
            </seg>
          </u>
          <u>
            <seg>
              tyvärr.
            </seg>
          </u>
          <note>
            Medicinska forskningsrådet redovisar i skriften
          </note>
          <u>
            <seg>
              Vägen till vård att nästan tre miljoner människor i
            </seg>
          </u>
          <u>
            <seg>
              Sverige har allergi eller annan överkänslighet. I Sverige har
              mer än var tredje vuxen och 40 % av skolbarnen någon form av allergi.
              Allergi är framför allt barnens sjukdom.
            </seg>
          </u>
          <u>
            <seg>
              Alla former av allergi kan naturligtvis inte härröras till boendet,
              byggandet och samhällsplaneringen.
            </seg>
          </u>
          <u>
            <seg>
              Men det går inte att bortse från att många problem fortfarande
              fås i s.k. sjuka hus. Vi ser helt klart kopplingar till inomhusmiljön,
              och i dagens samhälle vistas ju vi i Sverige en stor del av vår
              tid just inomhus.
            </seg>
          </u>
          <u>
            <seg>
              Är det någon som ser miljöministern eller den s.k.
            </seg>
          </u>
          <u>
            <seg>
              bostadsministern i kammaren just nu? Jag tycker att det är synd
              att vi inte gör det. Jag skulle vilja att vi fick resonera med
              dem om just folkhälsoaspekterna i all samhällsplanering och i
              allt byggande.
            </seg>
          </u>
          <u>
            <seg>
              I det här betänkandet påtalar majoriteten att det pågår så mycket
              arbete för att miljön ska bli bättre.
            </seg>
          </u>
          <u>
            <seg>
              Det finns statliga utredningar. Man diskuterar stödåtgärder.
              Man funderar på en rad åtgärder. Man säger att det ska komma förslag
              redan under hösten 2000.
            </seg>
          </u>
          <u>
            <seg>
              Därmed anser man att vi som har motionerat om en ekologisk omställning
              av bygg- och bostadssektorn ska ge oss till tåls och invänta nya
              propositioner.
            </seg>
          </u>
          <u>
            <seg>
              Herr talman! Till dess att vi verkligen får se att det händer
              något i praktiken mer än att man bara avsätter pengar till ekologiska
              investeringsprogram, som hittills har mött mycket stark kritik,
              kommer åtminstone vi från Centerpartiet att fortsätta att driva
              på miljöarbetet i den riktning som vi önskar att samhället ska
              gå.
            </seg>
          </u>
          <note>
            Herr talman! Jag yrkar bifall till reservation nr 1
          </note>
          <note>
            med krav på en ekologisk omställning av bygg- och bostadssektorn
            samt till reservation nr 4, under mom.
          </note>
          <u>
            <seg>
              3, om brister i inomhusmiljön. Jag står naturligtvis bakom övriga
              reservationer, men även jag avstår av tidsskäl från att yrka bifall
              till dem.
            </seg>
          </u>
          <u>
            <seg>
              Herr talman! Jag skulle vilja delge de synpunkter som vi i Centerpartiet
              har inför framtiden i en vision om en god bostadsmiljö.
            </seg>
          </u>
          <u>
            <seg>
              Centerpartiets vision om en god bostadspolitik är ett samhälle
              där just boendemiljön bidrar till bevarande av en god hälsa. Där
              bor vi i goda hus, skulle man kunna säga. Inomhusluften medverkar
              till att vi får det skönt och medverkar inte längre till allergier
              och annan överkänslighet. Radonvärdena är låga.
            </seg>
          </u>
          <u>
            <seg>
              Problemet med bristfällig ventilation i bostäder, skolor och
              på arbetsplatser är åtgärdat. Byggmaterial och målarfärger är
              provade och miljödeklarerade med avseende på innehåll och utsläpp
              av farliga ämnen.
            </seg>
          </u>
          <u>
            <seg>
              Den globala luftföroreningen har minskat. Samhället har kretsloppsanpassats.
              Ekologisk byggnadsteknik används. Bostäderna är miljöklassade,
              och källsorteringen fungerar. God miljö och utveckling och välfärd
              är inte längre motsatser utan samverkande faktorer. Energisystemet
              har ställts om. Eldning med biobränsle sker i effektiva och miljösäkra
              anläggningar. Fjärrvärme har getts ökad spridning. Stora insatser
              har gjorts för att minska hälsoriskerna även från trafiken. Såväl
              inomhus- som utomhusmiljöer har i ökad utsträckning även anpassats
              till rörelsehindrade personer. Stadsmiljön uppmuntrar till träffar
              mellan olika generationer. Säkerheten och tryggheten har ökat.
            </seg>
          </u>
          <u>
            <seg>
              Tryggare bostadsmiljöer handlar om överlevnadsfrågor, om att
              må bra. Allergier, som vi har talat om, överkänslighet mot olika
              ämnen som fortfarande finns i byggmaterial, dålig luft, bristfälliga
              ventilationsmöjligheter, bullerskador och vantrivsel skapar inte
              det trygga samhälle som vi i Centerpartiet vill ha.
            </seg>
          </u>
          <u>
            <seg>
              Centerpartiet anser alltså att det behövs en övergång till ett
              mer kretsloppsanpassat byggande. Det gäller såväl vid nybyggnad
              som vid ombyggnad och upprustning. I det avseendet har avloppsfrågan
              en central betydelse. Tekniska lösningar måste stimuleras som
              gör att kretsloppsanpassat byggande tillämpas i alla former av
              bebyggelse. Vatten är inte bara
            </seg>
          </u>
          <u>
            <seg>
              "bara vatten". Det är också livsviktigt för oss människor. Det
              är också viktigt att material kan återanvändas och återvinnas.
            </seg>
          </u>
          <u>
            <seg>
              Herr talman! Här har tidigare i dag debatterats
            </seg>
          </u>
          <u>
            <seg>
              2000 års ekonomiska vårproposition. Såvitt jag förstår fortsätter
              majoriteten på den inslagna vägen med lokala investeringsprogram
              för en hållbar miljö. Trots en skarp kritik från olika håll fortsätter
              man, såvitt jag förstår, att låta regeringen handlägga det här
              stödet.
            </seg>
          </u>
          <u>
            <seg>
              Det handlar om otroligt mycket pengar, och det har en sådan volym
              och betydelse att det borde åtminstone vara en uppgift som debatteras
              här i riksdagen. Det är ofattbart att Socialdemokraterna, Miljöpartiet
              och
            </seg>
          </u>
          <u>
            <seg>
              Vänsterpartiet inte tar till sig kritiken utan bara trampar på.
            </seg>
          </u>
          <u>
            <seg>
              Det krävs, herr talman, ett brett program för utveckling av boendepolitiken,
              där olika åsikter tas till vara och vägs samman - för utvecklingens
              skull i hela vårt land!
            </seg>
          </u>
          <u>
            <seg>
              Bostadsförsörjningen och byggandet har en stor betydelse för
              människor i vårt land, och det är en oerhört viktig kugge i möjligheten
              att ge livskraft i hela Sverige.
            </seg>
          </u>
          <note type="speaker">
            Anf. 30 STEN LUNDSTRÖM (v) replik:
          </note>
          <u>
            <seg>
              Herr talman! Först vill jag säga att mitt anförande var något
              förvirrat, i alla fall avseende reservationerna. Det jag yrkar
              bifall till, förutom det som var rätt uppfattat, är reservation
              11 under mom. 11.
            </seg>
          </u>
          <u>
            <seg>
              Jag skulle vilja fråga Rigmor Stenmark om kritiken av de lokala
              investeringsprogrammen. Om jag minns historien rätt, även om jag
              inte fanns i kammaren på den tiden, var det väl så att de lokala
              investeringsprogrammen en gång beslutades av Centern och
            </seg>
          </u>
          <u>
            <seg>
              Socialdemokraterna tillsammans. Centern tog åt sig mycket av
              äran just för att de lokala investeringsprogrammen blev verklighet.
            </seg>
          </u>
          <u>
            <seg>
              När Vänsterpartiet har krävt att stora delar av de lokala investeringsprogrammen
              borde ha övergått till generella stöd för nyinvesteringar och
              ombyggnationer har Centerpartiet, såvitt jag vet, varje gång gått
              emot.
            </seg>
          </u>
          <u>
            <seg>
              Fortsättningen på de lokala investeringsprogrammen är en samarbetsfråga.
              Jag är kritisk i stora delar, och jag tillhör också dem som inte
              är särskilt förtjust i att regeringen har så många miljarder att
              fördela efter eget huvud. Jag tycker att riksdagen är den församling
              som i första hand borde fördela.
            </seg>
          </u>
          <u>
            <seg>
              Det är som att spotta snus i motvind att kritisera ett system
              som man själv har infört.
            </seg>
          </u>
          <note type="speaker">
            Anf. 31 RIGMOR STENMARK (c) replik:
          </note>
          <u>
            <seg>
              Herr talman! Jag förstår att jag har trampat på en öm tå när
              det gäller de lokala investeringsprogrammen. Det är så, precis
              som Sten Lundström säger, att vi var med om det här från början.
              Men vi har tagit till oss av både kritiken från Riksdagens revisorer
              och den egna revision som vi har gjort i bostadsutskottet.
            </seg>
          </u>
          <u>
            <seg>
              Vi har sett att inte alla pengar - man har gjort bra saker också
              - har gått till det som vi har önskat. Man måste alltid göra omprioriteringar,
              och vi har önskat och framfört att mer av dessa pengar ska användas
              på ett sätt där vi sammantaget diskuterar.
            </seg>
          </u>
          <u>
            <seg>
              Vår kritik är också att det är regeringen själv som handlägger
              de här pengarna, utan att resonera med er i Vänsterpartiets riksdagsgrupp
              eller Miljöpartiets riksdagsgrupp, och än mindre med oss i Centerpartiet
              eller med Folkpartiet, Moderaterna och Kristdemokraterna.
            </seg>
          </u>
          <u>
            <seg>
              Det handlar om så stora pengar och det har förts fram så mycket
              kritik att man åtminstone borde lyfta in den här diskussionen
              i denna kammare, så att vi kunde få debattera om det blir så med
              pengarna som vi alla har en önskan att det ska bli.
            </seg>
          </u>
          <u>
            <seg>
              Till sist vill jag beröra det som jag inte hann med i mitt anförande.
              Jag skulle ha tagit upp barnsäkerheten, som Sten Lundström gjorde.
              Jag tycker att det är en mycket bra sak. Även detta är en sådan
              punkt som fler och fler partier tycker är bra när vi debatterar
              den.
            </seg>
          </u>
          <u>
            <seg>
              Fler och fler ansluter sig till detta. Barnen är en oerhört viktig
              kugge i vårt samhälle.
            </seg>
          </u>
          <note type="speaker">
            Anf. 32 STEN LUNDSTRÖM (v) replik:
          </note>
          <u>
            <seg>
              Herr talman! Jag har lite svårt att riktigt acceptera att man
              kritiserar ett system som man själv har infört.
            </seg>
          </u>
          <u>
            <seg>
              Systemet har inte förändrats på vägen, och summan pengar har
              inte heller förändrats. Det är exakt det system som Centerpartiet
              och Socialdemokraterna plockade fram en gång i tiden - det bemyndigande
              som man har gett regeringen. När man då i efterhand, därför att
              man inte finns i Regeringskansliet, börjar klaga på systemet känns
              det inte särskilt bra. Det känns snarare som "surt sa räven om
              rönnbären".
            </seg>
          </u>
          <u>
            <seg>
              Vänsterpartiet var kritiskt mot det här redan när det infördes.
              Vi har fört fram kritik mot det och krävt förändringar utan att
              få Centerpartiets stöd. Nu är det uppenbarligen populärt att angripa
              det system man själv införde.
            </seg>
          </u>
          <u>
            <seg>
              När det gäller barnsäkerheten är vi naturligtvis glada att fler
              och fler ansluter sig. Jag när en väldigt stor förhoppning att
              när Siw Wittgren-Ahl har hållit sitt anförande om en stund kommer
              vi att ha ett sjätte parti med oss också. Och efter Carl-Erik
              Skårman kommer vi förhoppningsvis att ha ett sjunde parti som
              ansluter sig till det här. Därmed har vi en absolut majoritet
              i riksdagen för att barnsäkerhet ska omfatta allt boende.
            </seg>
          </u>
          <note type="speaker">
            Anf. 33 RIGMOR STENMARK (c) replik:
          </note>
          <u>
            <seg>
              Herr talman! Skillnaden mellan oss i Centerpartiet och Vänsterpartiet
              i fråga om investeringspengarna är ju att vi har tagit till oss
              kritiken. Vi har sett att det inte har blivit så som vi hade önskat
              med de här pengarna. Vi har också sett att det skulle behövas
              pengar på andra områden där det i dag saknas pengar.
            </seg>
          </u>
          <u>
            <seg>
              Staten går t.ex. ut och roffar åt sig mark av skogsägare och
              lantbrukare för att man hittat sällsynta biotoper som man absolut
              måste bevara, utan känsla för att dessa människor som bor på landsbygden
              har sett till att de värdefulla biotoperna finns. Man tar mark
              ifrån dem, och de får inte ett öre i ersättning. Vi skulle önska
              att man avsatte en del av de här pengarna där.
            </seg>
          </u>
          <u>
            <seg>
              Det handlar om avvägningar. Det handlar också om en riktig kritik.
              Den kommer inte bara från oss politiker utan också från revisorer
              och sådana saker som vi själva i bostadsutskottet har satt till.
            </seg>
          </u>
          <u>
            <seg>
              Kan Sten Lundström förklara för mig vad vi ska använda oss av?
              Vi vill se hur man gör med pengarna, och vi tillsätter några som
              ska titta på det. När vi då lägger fram förslaget och säger att
              det inte är bra, säger ni att ni struntar i det. Och ni trampar
              bara på.
            </seg>
          </u>
          <u>
            <seg>
              Jag har lite svårt att förstå hur man agerar som politiker då.
              Jag tycker att Sten Lundström ska ta till sig kritiken och behålla
              den kritik han hade förr, och inte bara trampa på.
            </seg>
          </u>
          <note type="speaker">
            Anf. 34 YVONNE ÅNGSTRÖM (fp):
          </note>
          <u>
            <seg>
              Herr talman! Jag har tillsammans med Johan
            </seg>
          </u>
          <u>
            <seg>
              Pehrson väckt en motion om vikten av information och forskning
              om barnsäkerhet. Vi vill också ha en ändring av bygglagstiftningen
              på ett sådant sätt att bostäder i fastigheter byggda före 1973
              ska komma att omfattas av de regler som finns om barnsäkerhet.
            </seg>
          </u>
          <u>
            <seg>
              Sten Lundström har också berört att Vänsterpartiet har väckt
              en motion med samma syfte.
            </seg>
          </u>
          <u>
            <seg>
              Glädjande nog har, som också nämnts, flera partier stött våra
              motioner i reservation 11, som jag givetvis yrkar bifall till.
            </seg>
          </u>
          <note>
            Regler som syftar till att förhindra barnolycksfall infördes,
            som nämnts, i byggnadslagstiftningen för nybyggda hus år 1973
            och för ombyggnader år 1976.
          </note>
          <u>
            <seg>
              Det innebär sannolikt att t.ex. en stor del av bostäderna i miljonprogrammet
              inte har tillräcklig utrustning för att förhindra barnolycksfall.
            </seg>
          </u>
          <u>
            <seg>
              Barnolycksfall i hemmen är alltför vanliga, och undersökningar
              som Barnombudsmannen har gjort visar tyvärr att nästan alla dödsolyckor
              där barn fallit ut från fönster och balkonger har inträffat i
              hus byggda före 1973. Och Barnombudsmannen har konstaterat att
              många av olyckorna hade kunnat undvikas om det hade funnits krav
              på säkerhetsutrustning även för dessa hus.
            </seg>
          </u>
          <u>
            <seg>
              Lagstiftningen om barnsäkerhet bör alltså ses över, med särskild
              inriktning på regler för äldre bostadsfastigheter. Detta framhålls
              i reservationen som jag redan har yrkat bifall till.
            </seg>
          </u>
          <u>
            <seg>
              Jag kan också till sist, herr talman, instämma i
            </seg>
          </u>
          <u>
            <seg>
              Sten Lundströms uppmaning till de två resterande, stora partierna,
              Socialdemokraterna och Moderaterna, att stötta vårt förslag.
            </seg>
          </u>
          <note>
            Anf. 35 SIW WITTGREN-AHL (s):
          </note>
          <note>
            Herr talman! Bostadsutskottet behandlar i detta betänkande motioner
            som i en vid bemärkelse tar upp frågor om de egenskapskrav som
            ställs på byggnader och vissa anläggningar. I betänkandet behandlas
            miljöanpassat byggande och boende, mobiltelefonmaster, elöverkänslighet,
            tillgänglighet, barnsäkerhet, brandvarnare, byggproduktkonkurrens,
            sim- och badanläggningar samt tivolianordningar.
          </note>
          <u>
            <seg>
              Utskottet föreslår att riksdagen ska göra tillkännagivanden till
              regeringen i två frågor. Det gäller dels behovet av åtgärder för
              att uppnå en bättre konkurrens på den svenska marknaden för byggprodukter.
            </seg>
          </u>
          <u>
            <seg>
              Den andra frågan är en översyn av säkerhetskraven beträffande
              vissa tivolianläggningar.
            </seg>
          </u>
          <u>
            <seg>
              De ämnesområden som betänkandet behandlar kan uppfattas som tekniska
              och hårda, men de berör människors vardagsvillkor. Det rör de
              byggnader vi arbetar och bor i, hus där våra barn växer upp. Vi
              vill alla ha god ventilation i våra hem i skolorna och på våra
              arbetsplatser. Fritidsanläggningar som simhallar, lekplatser och
              nöjesfält måste vara så säkra att vi inte riskerar att skada oss.
            </seg>
          </u>
          <u>
            <seg>
              Det är självklart att hus och anläggningar där barn vistas ska
              vara så säkra och lämpliga att föräldrarna kan låta sina barn
              vistas där utan risk för barnens liv och hälsa. Alla hem och lokaler
              där människor vistas ska naturligtvis vara utrustade med brandvarnare
              så att eldsvådor upptäcks i tid.
            </seg>
          </u>
          <u>
            <seg>
              Vi strävar efter att samhället ska vara tillgängligt i högsta
              möjliga grad för alla medborgare, även om man har ett funktionshinder.
            </seg>
          </u>
          <u>
            <seg>
              Problem med fuktskador och mögel i hus är allvarliga problem
              som kan ge upphov till allergier och andra sjukdomar.
            </seg>
          </u>
          <u>
            <seg>
              Vardagsnära störningsmoment, som lågfrekvent buller i byggnader
              och stöd till radonåtgärder, är frågor som just nu utreds.
            </seg>
          </u>
          <u>
            <seg>
              Självklart ska arbetet med att förbättra undermåliga inomhusmiljöer
              ges fortsatt hög prioritet.
            </seg>
          </u>
          <u>
            <seg>
              Herr talman! Under Cityfestivalen i Gävle i fjol blev två kvinnor
              hängande i luften flera meter över marken när en vajer brast på
              en tivolianläggning.
            </seg>
          </u>
          <u>
            <seg>
              Tursamt nog klarade sig kvinnorna utan allvarliga skador.
            </seg>
          </u>
          <u>
            <seg>
              Under senare år har nya tivoliattraktioner som inte liknar de
              traditionella, de som nämns i ordningslagen, tillkommit. Som exempel
              kan nämnas bungyjump samt rodeomaskiner.
            </seg>
          </u>
          <note>
            I ordningslagen framgår det att tivolianordningar som karuseller,
            pariserhjul, bilbanor m.m. endast får användas om de erbjuder
            betryggande säkerhet mot olycksfall och om de är besiktigade och
            godkända.
          </note>
          <note>
            Ordningslagen gäller såväl ambulerande tivolianordningar som
            stationära anläggningar. I Rikspolisstyrelsens föreskrifter om
            besiktning av tivolianläggningar sägs att enklare barnkaruseller,
            vanliga gungor, redskap för bungyjump, vattenrutschbanor och liknande
            inte omfattas av kravet på besiktning även om de används endast
            mot betalning.
          </note>
          <u>
            <seg>
              Ett enigt bostadsutskott tycker nu att även fler redskap ska
              omfattas av besiktningskraven och därmed erbjuda en mer betryggande
              säkerhet mot olycksfall. Detta gäller bl.a. bungyjumpanordningar,
              rodeomaskiner samt vissa äventyrsbanor. Säkerhetskraven bör även
              gälla i andra sammanhang än som nu bara vid allmänna sammankomster
              eller offentliga tillställningar. Dessa frågor förtjänar dock
              en mer ingående analys.
            </seg>
          </u>
          <u>
            <seg>
              Den nuvarande lagen innebär i praktiken att Flume Ride på Liseberg
              står under kontinuerlig kontroll, medan vattenrutschbanorna på
              Skara Sommarland inte behöver kontrolleras. Det är inte rimligt.
              Det är därför utskottet nu har gjort ett tillkännagivande till
              regeringen för att rätta till detta.
            </seg>
          </u>
          <u>
            <seg>
              Herr talman! Den bristfälliga konkurrensen på byggmaterialmarknaden
              är en av orsakerna till att det är dyrt att bygga bostäder i Sverige.
              Behovet av nyproducerade bostäder främst i storstadsområdena har
              gjort att byggkostnaderna återigen blivit högaktuella.
            </seg>
          </u>
          <u>
            <seg>
              I dag finns ett behov av att få fram bostäder till lägre kostnad.
              Detta gäller också för nödvändiga ombyggnader i äldre bostadsbestånd.
            </seg>
          </u>
          <u>
            <seg>
              Endast en väldigt liten del av det använda byggmaterialet importeras.
              Inga lagtekniska hinder finns för import och användning av byggvaror
              från andra länder. Sedan EU-inträdet 1995 deltar Sverige i det
              europeiska harmoniseringsarbetet av byggprodukter.
            </seg>
          </u>
          <u>
            <seg>
              Ett omfattande arbete har lagts ned på harmonisering, trots detta
              saknas fortfarande tekniska specifikationer för de flesta byggprodukter.
              Utskottet förutsätter att man från svensk sida på olika sätt söker
              påskynda det europeiska harmoniseringsarbetet.
            </seg>
          </u>
          <u>
            <seg>
              Det är byggherren som bedömer om en byggprodukt är lämplig att
              använda. Introduktionen av nya byggprodukter blir därigenom beroende
              av byggherrens kompetens eller vilja att sluta avtal med byggentreprenörer
              som underlättar användningen av importerade varor.
            </seg>
          </u>
          <u>
            <seg>
              Det verkar vara svårt att öka konkurrensen inom den svenska byggproduktmarknaden
              bara genom ökad import. Därför finns anledning att överväga andra
              åtgärder för att stärka konkurrensen.
            </seg>
          </u>
          <u>
            <seg>
              Det kommunala Svedalahem är ett exempel på en byggherre som tänkt
              framåt. Vid upphandling av ett nytt bostadsområde försökte man
              minimera kostnaderna i alla delar av byggprocessen. Svedalahem
              lyckades få den totala produktionskostnaden att stanna på en jämförelsevis
              låg nivå. Under 1990-talet har utvecklingen blivit sådan att byggherre
              och entreprenör i allt större utsträckning blivit densamma.
            </seg>
          </u>
          <u>
            <seg>
              Statens insatser för att öka konkurrensen bör vara att medverka
              till att utveckla en större byggherrekompetens i landet samt vissa
              förändringar i bygglagstiftningens regelsystem.
            </seg>
          </u>
          <u>
            <seg>
              Byggkostnadsdelegationen presenterar om några veckor sitt slutbetänkande.
              Den har under flera år arbetat utifrån ett regeringsuppdrag att
              verka för en långsiktigt ökad konkurrens i byggsektorn. Den har
              helt nyligen redovisat en delrapport, Konkurrensen i byggsektorn.
              I rapporten pekar Byggkostnadsdelegationen på att prisökningarna
              på byggmaterial ökat markant mer än den allmänna prisökningen,
              t.ex.
            </seg>
          </u>
          <note>
            ökade priset på elkablar och betongrör med hela 70%
          </note>
          <u>
            <seg>
              under 90-talet. Detta är inte rimligt.
            </seg>
          </u>
          <u>
            <seg>
              Herr talman! Elöverkänslighet är ett modernt fenomen. Bostadsutskottet
              har flera gånger pekat på problem rörande elöverkänslighet.
            </seg>
          </u>
          <u>
            <seg>
              Rådet för arbetslivsforskning har i år lämnat en lägesrapport
              om studier av elöverkänslighet, i vilken man menar att man inte
              har kunnat finna några klara belägg för att elektromagnetiska
              fält ingår i orsaksfaktorerna för elöverkänslighet. Frågan är
              dock vilka slutsatser som kan dras utifrån detta. Rådet tycker
              också att det finns så stora åsiktsskillnader mellan olika forskare
              att det bör diskuteras och forskas vidare om elöverkänslighet
              och orsakerna till denna.
            </seg>
          </u>
          <u>
            <seg>
              Den snabba utbyggnaden av mobiltelefonnäten i
            </seg>
          </u>
          <u>
            <seg>
              Sverige har aktualiserat frågan om eventuella hälsokonsekvenser
              av sändare och mottagare för mobiltelefoni. Utskottet tycker att
              det finns anledning att iaktta försiktighet vid lokalisering av
              nya mobiltelefonsändare. Samtidigt tvingas utskottet konstatera
              att kunskapsläget på området fortfarande är otillfredsställande.
            </seg>
          </u>
          <note>
            Regeringskansliet bereder frågan om behovet av ändrade eller
            kompletterande regler för tillståndsgivning av sändare och mottagare
            för mobiltelefoni.
          </note>
          <u>
            <seg>
              Försiktighetsprincipen ska ha stor betydelse i detta sammanhang.
            </seg>
          </u>
          <u>
            <seg>
              Herr talman! Riksdagen gjorde hösten 1995 ett tillkännagivande
              i frågan om deklaration av bostäder, som innebar att ett system
              för kvalitetsdeklaration skulle utvecklas så snart som möjligt.
              Boverket utredde frågan och föreslog att ett system för deklaration
              av bostäder ska kunna användas både på nyproducerade och redan
              befintliga bostäder.
            </seg>
          </u>
          <u>
            <seg>
              Regeringen bereder för närvarande frågan, och beredningen bör
              inte föregripas. Regeringens överväganden och eventuella förslag
              i frågan bör därför avvaktas.
            </seg>
          </u>
          <note>
            Herr talman! Med hänvisning till det jag har sagt yrkar jag bifall
            till hemställan i bostadsutskottets betänkandet nr 9 och avslag
            på samtliga reservationer.
          </note>
          <note type="speaker">
            Anf. 36 ULLA-BRITT HAGSTRÖM (kd) replik:
          </note>
          <u>
            <seg>
              Herr talman! Det här betänkandet innehåller väldigt många olika
              områden. Vi har varit överens om säkerhet vid tivolianläggningar
              osv.
            </seg>
          </u>
          <u>
            <seg>
              Samtidigt ser jag lite av proportionerna mellan de olika frågorna.
              Det är väldigt allvarligt att två kvinnor blir hängande i luften,
              men det är precis lika allvarligt att det finns ett stort antal
              skolbarn som saknar god inneluft. Jag undrar om Siw Wittgren-Ahl
              tycker att kontor och skolor ska ha lika god lufttillströmning.
            </seg>
          </u>
          <u>
            <seg>
              Vill Siw Wittgren-Ahl verka för ett nationellt handlingsprogram
              för sunda hus och därmed skynda på notifieringen hos EU-kommissionen?
              Frågan har diskuterats här i riksdagen i över ett år, men förslaget
              lämnades in till EU i november. Det innebär att resurser ska kunna
              föras över från LIP-pengarna och öronmärkas just till hälsorenovering
              av t.ex. förskolor och skolor.
            </seg>
          </u>
          <note>
            Anf. 37 SIW WITTGREN-AHL (s) replik:
          </note>
          <u>
            <seg>
              Herr talman! Folkhälsoinstitutet har inom ramen för allergiprogrammet
              att genomföra en nationell handlingsplan mot allergi. Det finns
              alltså ett sådant uppdrag.
            </seg>
          </u>
          <u>
            <seg>
              När det sedan gäller EU-kommissionens arbete om förändringar
              av inomhusmiljön beslutade kommissionen i januari i år att frågan
              ska granskas. De frågor som Ulla-Britt Hagström tar upp jobbar
              regeringen med.
            </seg>
          </u>
          <u>
            <seg>
              Ulla-Britt Hagström jobbar ju på i dessa frågor och ställer frågor
              till ministern så de är behandlade.
            </seg>
          </u>
          <u>
            <seg>
              Vi står bakom dem alla. Precis som jag sade i mitt anförande
              är inomhusmiljön viktig och har fortsatt hög prioritet.
            </seg>
          </u>
          <note type="speaker">
            Anf. 38 ULLA-BRITT HAGSTRÖM (kd) replik:
          </note>
          <u>
            <seg>
              Herr talman! Ja, jag ställer frågor till miljöministern men han
              verkar inte riktigt lyssna på båda öronen till vad jag säger.
              Därför tänkte jag att Siw Wittgren-
            </seg>
          </u>
          <u>
            <seg>
              Ahl kanske också kunde driva på här så att något händer.
            </seg>
          </u>
          <u>
            <seg>
              Hälsoproblemen i byggnader är utbredda. Jag har en undersökning
              här, ELIB-undersökningen, som säger att antalet problemhus i Sverige
              ligger runt
            </seg>
          </u>
          <u>
            <seg>
              10 %. Detta får samhällsekonomiska konsekvenser i form av sjukfrånvaro,
              nedsatt produktivitet i arbetslivet och ökade vård- och behandlingskostnader.
            </seg>
          </u>
          <u>
            <seg>
              Problemen med bostäder är dock givetvis inte allt vad gäller
              överkänslighet och allergi. Därför skulle det vara intressant
              att få ett nationellt handlingsprogram som inte bara Folkhälsoinstitutet
              har hand om utan som blir ett brett program där man också får
              konsekvensanalyser av hur stor den del av allergierna och överkänsligheten
              är som har med bostaden att göra så att vi på ett ungefär vet
              vad det handlar om.
            </seg>
          </u>
          <u>
            <seg>
              Det finns ju i dag födoämnen och allt möjligt annat som givetvis
              påverkar i det här avseendet.
            </seg>
          </u>
          <note>
            Anf. 39 SIW WITTGREN-AHL (s) replik:
          </note>
          <u>
            <seg>
              Herr talman! De frågor som Ulla-Britt Hagström tar upp är angelägna
              och det jobbas med dem. Det är därför som vi inte har gjort några
              tillkännagivanden.
            </seg>
          </u>
          <u>
            <seg>
              Utskottets bedömning är att sådant som det redan jobbas med gör
              vi inga tillkännagivanden om.
            </seg>
          </u>
          <u>
            <seg>
              När det gäller de 15 miljömål som ska komma är god byggmiljö
              nummer ett. På sikt tror jag att vi får fram det som Ulla-Britt
              eftersträvar. Det är något som vi alla önskar. Alla skulle vi
              ju önska att det gick att direkt säga vad man får allergier av
              etc.
            </seg>
          </u>
          <u>
            <seg>
              Vad jag inte förstår när det gäller Ulla-Britt
            </seg>
          </u>
          <u>
            <seg>
              Hagström och Kristdemokraterna, som tycker att inomhusmiljön
              och miljön över huvud taget är viktig
            </seg>
          </u>
          <u>
            <seg>
              - precis som vi andra tycker - och som vill ha restriktioner
              och regler är hur Ulla-Britt i framtiden ska kunna samarbeta med
              Moderaterna som inte ens vill ha några regleringar på dessa områden.
            </seg>
          </u>
          <note type="speaker">
            Anf. 40 STEN LUNDSTRÖM (v) replik:
          </note>
          <u>
            <seg>
              Herr talman! Jag skulle vilja ställa en fråga till
            </seg>
          </u>
          <u>
            <seg>
              Siw Wittgren-Ahl när det gäller detta med en miljöoch energideklaration
              av bostäder. Det sägs att tålamod är en dygd. Men att ha tålamod
              med regeringen ända sedan år 1995, då riksdagen gav regeringen
              i uppdrag att ta fram det här, tycker jag är något som övergår
              i en form av stillastående; detta som ett tecken på bristande
              initiativförmåga snarare än på en dygd. Hur långt sträcker sig
              Siw Wittgren-Ahls tålamod med regeringen innan regeringen gör
              det som den fått i uppgift av riksdagen att göra?
            </seg>
          </u>
          <u>
            <seg>
              Sedan till en annan sak som jag skulle vilja ta upp.
            </seg>
          </u>
          <u>
            <seg>
              Siw Wittgren-Ahl talade ganska länge om det vi var eniga om.
              Det gäller då t.ex. tivolisäkerheten. Men när det gäller barnsäkerheten
              - barn blir ju inte bara hängande i luften, utan de ramlar faktiskt
              också ned -
            </seg>
          </u>
          <u>
            <seg>
              behövs det mer än information. Om vi är så kraftfulla som vi
              uppenbarligen var i utskottet när det gällde tivolisäkerheten
              att vi är beredda att stifta lagar förstår jag inte varför ni
              i fråga om barnsäkerheten inte är beredda att tillstyrka den reservationen.
              Det är minst lika viktigt att barn inte faller ned utan att de
              blir kvar.
            </seg>
          </u>
          <note>
            Anf. 41 SIW WITTGREN-AHL (s) replik:
          </note>
          <u>
            <seg>
              Herr talman! Medborgarnas säkerhet måste alltid stå i första
              rummet. På den sista frågan - den om barnsäkerhet - kan jag svara
              att det pågår en översyn.
            </seg>
          </u>
          <u>
            <seg>
              Sten Lundström frågar hur länge vi kan vänta. Men i en nyligen
              gjord utredning föreslås att Folkhälsoinstitutet ska få ett nationellt
              samordningsansvar för barnsäkerhetsfrågorna. Till detta återkommer
              regeringen i maj månad så jag kan vänta en månad till.
            </seg>
          </u>
          <u>
            <seg>
              Det hoppas jag att Sten Lundström också kan.
            </seg>
          </u>
          <note type="speaker">
            Anf. 42 STEN LUNDSTRÖM (v) replik:
          </note>
          <u>
            <seg>
              Herr talman! Jag kan bara konstatera att jag när det gäller deklarationen
              av bostäder inte fick något svar om hur långt tålamodet sträcker
              sig.
            </seg>
          </u>
          <u>
            <seg>
              Redan 1993 sade Boverket: Barnombudsmannen har vid ett flertal
              av sina årsrapporter påpekat just de här bristerna i lagstiftningen.
            </seg>
          </u>
          <u>
            <seg>
              Jag måste säga att jag inte har samma tillit som
            </seg>
          </u>
          <u>
            <seg>
              Siw Wittgren-Ahl till vad som kommer att hända i maj. Det hade
              varit mycket bra om riksdagen kunde ge regeringen ett klart direktiv
              om att nu är det dags att göra någonting. Det finns ingen anledning
              att avvakta längre. Nästa gång vi tar upp samma frågor blir vid
              den här tiden nästa vår och det är för lång tid.
            </seg>
          </u>
          <u>
            <seg>
              Det hinner, tyvärr, ske flera skador under den här perioden och
              de blir vi i denna kammare skuld till eftersom vi inte har kraft
              och tillräckligt mycket hår på bröstet för att kunna fatta ett
              rimligt beslut.
            </seg>
          </u>
          <note>
            Anf. 43 SIW WITTGREN-AHL (s) replik:
          </note>
          <u>
            <seg>
              Herr talman! Jo, tålamod och även tillit till den här regeringen
              har jag. Men samtidigt är det så att ska man ändra lagstiftningen
              måste man veta vad man gör. Då tycker jag att vi kan vänta en
              månad till när det gäller barnsäkerheten. Jag är fullständigt
              övertygad om att vi snart får en miljödeklaration på bostäder.
            </seg>
          </u>
          <note type="speaker">
            Anf. 44 RIGMOR STENMARK (c) replik:
          </note>
          <u>
            <seg>
              Herr talman! Jag skulle också vilja stryka under det som föregående
              talare replikerat om, nämligen inomhusmiljön. Av betänkandet framgår
              att det ska komma en plan som ska presenteras för regeringen år
            </seg>
          </u>
          <u>
            <seg>
              2002. Det dröjer alltså ganska länge. Då undrar man naturligtvis.
              Det har ju gjorts så mycket jobb. Boverket och Folkhälsoinstitutet
              har prioriterat detta. Under den tid som jag suttit med i bostadsutskottet
              har frågan diskuterats - ungefär sex år. Varför har man ett sådant
              tålamod med att det dröjer så länge?
            </seg>
          </u>
          <u>
            <seg>
              När barn blir sjuka vill man att de ganska snart ska bli friska
              - två år är en oerhört lång tid för ett barn. Jag skulle vilja
              höra en gång till hur Siw Wittgren-Ahl ser på den saken.
            </seg>
          </u>
          <note>
            Anf. 45 SIW WITTGREN-AHL (s) replik:
          </note>
          <u>
            <seg>
              Herr talman! När det gäller miljödeklaration av bostäder och
              tidpunkten för när en sådan kommer hörde jag inte riktigt vad
              Rigmor Stenmark sade i början. Om man ska göra något och ska göra
              det bra så tar det tid. Fram till år 2002 tycker jag inte är så
              lång tid när man ska jobba med så stora frågor.
            </seg>
          </u>
          <note type="speaker">
            Anf. 46 RIGMOR STENMARK (c) replik:
          </note>
          <u>
            <seg>
              Herr talman! Jag förstår att Siw Wittgren-Ahl inte hörde. Vad
              jag frågade om var inomhusmiljön och den nationella handlingsplan
              som man säger att det ska komma en redovisning om år 2002; detta
              trots att redan så mycket jobb är gjort och trots att så många
              forskare har pekat på detta.
            </seg>
          </u>
          <u>
            <seg>
              Siw Wittgren-Ahl säger att man kan vänta på det här men utskottet
              har faktiskt möjlighet att ta egna initiativ. Utskottet har också
              möjlighet att göra ett tillkännagivande till regeringen. Jag förstår
              inte hur socialdemokraterna i utskottet arbetar om man nu tycker
              att det här är angelägna frågor.
            </seg>
          </u>
          <note>
            Anf. 47 SIW WITTGREN-AHL (s) replik:
          </note>
          <u>
            <seg>
              Herr talman! Jag tycker att detta är en angelägen fråga. Jag
              tycker också att det måste få ta tid, för att sammanställa en
              plan och att samla de erfarenheter som finns tar tid. Rigmor Stenmarks
              frågor är viktiga.
            </seg>
          </u>
          <u>
            <seg>
              Jag uppskattar verkligen att Rigmor Stenmark säger att hon jagar
              regeringen och att hon tänker jaga på när det gäller miljömålen.
              Men jag har en fråga till
            </seg>
          </u>
          <u>
            <seg>
              Centerpartiet och Rigmor Stenmark: Hur ska ni kunna samverka
              med Moderata samlingspartiet som inte vill ha några regler när
              det gäller detta?
            </seg>
          </u>
          <note type="speaker">
            Anf. 48 CARL-ERIK SKÅRMAN (m):
          </note>
          <u>
            <seg>
              Herr talman! De frågor som berörs i betänkandet omfattas av snart
              sagt samtliga partier i denna kammare, med en i grunden ganska
              stor enighet. Det är kanske inte så mycket att förvånas över eftersom
              det är områden som diskuteras mycket och som intresserar mycket
              i den allmänna debatten.
            </seg>
          </u>
          <u>
            <seg>
              Skillnaderna, som replikskiftena här har givit uttryck för, är
              kanske mera ett utslag av att man motionsvis försöker visa vem
              som är mest intresserad av respektive frågor. Alla är vi angelägna
              och intresserade av de här frågorna. Vi moderater och andra är
              positiva till miljöanpassat byggande och miljöanpassade bostäder.
              Vi anser det vara angeläget att säkra bostäder i olika avseenden,
              som goda byggelement, brandsäkerhet och förebyggande av barnolyckor.
            </seg>
          </u>
          <u>
            <seg>
              Visst är det viktigt att människor inte skadas av olika tivolianläggningar,
              som också påpekas i yttrandet.
            </seg>
          </u>
          <u>
            <seg>
              Vi moderater har avstått från att reservera oss. Det beror på
              att betänkandet i huvudsak redovisar pågående arbete i de aktuella
              frågorna eller vidtagna åtgärder. Man får inte heller glömma bort
              att byggnadsnämnderna har ett viktigt och ansvarsfullt arbete,
              löpande i det dagliga arbetet och när det gäller frågor som barnsäkerhet
              och allergiförebyggande. Men det finns också exempelvis i allergifrågorna
              bristande kunskaper på många håll om vad det egentligen är som
              orsakar allergi. Vi kan inte genom politiska beslut i riksdagen
              tvinga fram en ökad kunskap. Vi kan ge stöd för forskning som
              visar på vilka lim t.ex. som inte är lämpliga, men vi kan inte
              med politiska beslut säga att nu får man ta rätt på det här inom
              en månad eller om tre år, eller vad det nu ska vara.
            </seg>
          </u>
          <u>
            <seg>
              Flera av motionerna saknar förslag till konkreta åtgärder, beräkningsbara
              förslag. Vi moderater anser inte att det finns anledning att okritiskt
              acceptera aktiviteter och arbetsinriktningar som automatiskt ställer
              krav på ytterligare statliga utgifter.
            </seg>
          </u>
          <u>
            <seg>
              En del saker har vi tidigare reserverat oss mot.
            </seg>
          </u>
          <u>
            <seg>
              Det hårt kritiserade, av både Riksdagens revisorer och
            </seg>
          </u>
          <u>
            <seg>
              Riksrevisionsverket, lokala investeringsprogrammet har vi reserverat
              oss mot tidigare. Den kritik som har redovisats i utskottet har
              givit skäl för oss att tro att det var ett bra ställningstagande
              vi gjorde från början när vi sade nej. Centern har uppenbarligen
              noterat att det inte var bra från början och har ändrat uppfattning,
              medan Vänsterpartiet, Socialdemokraterna och
            </seg>
          </u>
          <u>
            <seg>
              Miljöpartiet nu tycks vara beredda att lägga ut 900
            </seg>
          </u>
          <u>
            <seg>
              miljoner kronor ytterligare på detta hårt kritiserade förslag.
              Jag törs lova att Moderaterna kommer att bibehålla sin uppfattning
              i det här avseendet.
            </seg>
          </u>
          <u>
            <seg>
              Vidare är det så att det pågår ett arbete riksdagsbeslut förutan,
              arbete av branschorganisationer och enskilda aktörer på bygg-
              och bostadsmarknaden, som i vissa fall kan vara bättre än ett
              riksdagsbeslut för att åstadkomma förändringar i verkligheten
              och kan göra framtida eventuella riksdagsbeslut mera välmotiverade
              och därmed också mer effektiva.
            </seg>
          </u>
          <u>
            <seg>
              Detta, herr talman, är anledningen till att vi inte har reserverat
              oss i det här sammanhanget, även om vi har samma grunduppfattning
              som flertalet partier i de här frågorna.
            </seg>
          </u>
          <note type="speaker">
            Anf. 49 STEN LUNDSTRÖM (v) replik:
          </note>
          <u>
            <seg>
              Herr talman! Skårman säger att vi i grunden är ganska överens
              om de här frågorna, och det tror jag också. Det är nog ingen av
              oss som vill att folk ska ramla ut genom fönstret eller bli sjuka
              i sin inomhusmiljö. Därför ter det sig något underligt att man
              inte kan bifalla en del av de reservationer som finns i betänkandet.
            </seg>
          </u>
          <u>
            <seg>
              Skårman efterlyser någon sorts tydlighet i reservationerna. Mycket
              tydligare än reservationen om barnsäkerhet får man leta efter.
              Det handlar bara om att de krav som gäller för hus byggda efter
              1973 och ombyggda efter 1976 ska omfatta alla. Alla fastigheter
              ska ha samma regler. Det är inga nya regler vi efterlyser. Det
              är möjligt att man på sikt kommer att behöva se över detta också,
              men i så fall ska samma barnsäkerhet råda i de bostäderna som
              i andra. Det är ett ganska tydligt krav. Mig veterligen kan man
              inte hänvisa till byggnadsnämnden i det här fallet, för byggnadsnämnden
              kan inte ålägga någonting som inte står skrivet i plan- och bygglagen.
              Byggnadsnämnderna har ingen möjlighet att gå in i de här fastigheterna
              och påpeka att barnsäkerheten är för låg.
            </seg>
          </u>
          <u>
            <seg>
              Det har man ingen laglig möjlighet att göra.
            </seg>
          </u>
          <u>
            <seg>
              Jag känner mig lite grann som en försmådd friare, men det hade
              jag räknat med redan när jag kom hit.
            </seg>
          </u>
          <u>
            <seg>
              Någonstans på vägen har jag lite svårt att se de tunga argumenten
              för att vi ska bibehålla bristen i lagstiftningen. Varför är det
              inte rimligt att de barn som bor i miljonprogramsområden ska omfattas
              av samma barnsäkerhetslagar som barn som bor i områden byggda
              efter 1973?
            </seg>
          </u>
          <u>
            <seg>
              Jag skulle gärna vilja ha ett litet förtydligande om varför Skårman
              anser att det är onödigt.
            </seg>
          </u>
          <note type="speaker">
            Anf. 50 CARL-ERIK SKÅRMAN (m) replik:
          </note>
          <u>
            <seg>
              Herr talman! Som framgått av den tidigare diskussionen är de
              här frågorna under beredning. Då får vi se om det finns tunga
              argument för det ena eller det andra ställningstagandet.
            </seg>
          </u>
          <note type="speaker">
            Anf. 51 STEN LUNDSTRÖM (v) replik:
          </note>
          <u>
            <seg>
              Herr talman! Det är egentligen med viss humor man kan se det
              här. Skårmans parti har sedan jag kom in i riksdagen ständigt
              anklagat regeringen för att man bara utreder och inte gör någonting.
              När vi nu föreslår någonting väldigt konkret, nämligen att lagstiftningen
              ska omfatta även de andra bostäderna, då gör Skårman en riktigt
              tjusig kullerbytta och fungerar som vilken driven regeringsföreträdare
              som helst och säger: Det pågår ju utredningar, gubevars.
            </seg>
          </u>
          <note type="speaker">
            Anf. 52 CARL-ERIK SKÅRMAN (m) replik:
          </note>
          <u>
            <seg>
              Herr talman! Rentav har det i det här fallet utlovats att det
              ska komma snabba resultat. Då kanske det är bättre att rationalisera
              beslutsprocessen och ta ställning när de kommer.
            </seg>
          </u>
          <note type="speaker">
            Anf. 53 RIGMOR STENMARK (c) replik:
          </note>
          <u>
            <seg>
              Herr talman! För mig som centerpartist är det lite roligt att
              ändå kunna läsa att det finns ett särskilt yttrande från Moderata
              samlingspartiet när det gäller miljöanpassat byggande och boende.
              Det är åtminstone ett litet steg åt rätt riktning.
            </seg>
          </u>
          <u>
            <seg>
              Jag skulle vilja veta - jag tycker att det är en berättigad fråga
              från Siw Wittgren-Ahl - hur Moderaterna kommer att göra vid en
              ny mandatperiod.
            </seg>
          </u>
          <u>
            <seg>
              Kommer Moderaterna att kunna vara med Centerpartiet och driva
              frågorna om kretsloppsanpassning i byggande både i stad och på
              landsbygd? Kommer man att visa sin vilja att verkligen se till
              att inomhusmiljön mycket klart förbättras för människorna?
            </seg>
          </u>
          <note type="speaker">
            Anf. 54 CARL-ERIK SKÅRMAN (m) replik:
          </note>
          <u>
            <seg>
              Herr talman! Låt oss se på de konkreta förslagen och vilka åtgärder
              som föreslås, så ska vi ta ställning då.
            </seg>
          </u>
          <note type="speaker">
            Anf. 55 RIGMOR STENMARK (c) replik:
          </note>
          <u>
            <seg>
              Herr talman! Nej, herr Skårman, nu är det att komma lite lätt
              undan. Jag vill veta: Är Moderaterna beredda att jobba för att
              vi får ett kretsloppsanpassat byggande? Är Moderaterna beredda
              att jobba för att vi får en sådan inomhusmiljö att vi slipper
              allergier och liknande som på beror på det?
            </seg>
          </u>
          <u>
            <seg>
              Jag vill faktiskt veta vad Moderaterna vill.
            </seg>
          </u>
          <note type="speaker">
            Anf. 56 CARL-ERIK SKÅRMAN (m) replik:
          </note>
          <u>
            <seg>
              Herr talman! Vad vi har givit uttryck för är aldrig att motsätta
              oss någon sådan inriktning.
            </seg>
          </u>
          <note type="speaker">
            Anf. 57 ANNELIE ENOCHSON (kd):
          </note>
          <u>
            <seg>
              Fru talman! Betänkande nr 9 från bostadsutskottet behandlar frågor
              som rör de egenskapskrav som ställs på byggnader och vissa anläggningar.
              Vi kristdemokrater ställer oss bakom sex reservationer, och jag
              vill här kommentera fyra av dem. När det gäller de två övriga
              reservationerna har Ulla-Britt Hagström redovisat våra ståndpunkter.
            </seg>
          </u>
          <u>
            <seg>
              Reservation nr 1 behandlar en ekologisk omställning av bygg-
              och bostadssektorn. Regeringen har lagt fast 15 nationella miljökvalitetsmål,
              och ambitionen är att dessa mål ska nås inom en generation. Vi
              kristdemokrater ställer oss positiva till denna ambition från
              regeringens sida, men vi menar i vår reservation att en ytterligare
              kraftansamling måste till för att ta till vara den kunskap som
              redan i dag finns vad gäller ekologiska och kretsloppsanpassade
              lösningar för vår boendemiljö.
            </seg>
          </u>
          <u>
            <seg>
              Boverket har haft huvudansvaret för miljökvalitetsmål nr 11 som
              heter God Bebyggd miljö. I sin rapport som kom ut hösten 1999
              skriver Boverket bl.a. följande: "Att definiera den goda livsmiljön
              är ytterst en fråga för medborgarna varför delaktighet och demokratisk
              förankring av miljöarbetet är avgörande. - - - Särskilt viktigt
              är det att utveckla metoder att nå de grupper som är svåra att
              nå."
            </seg>
          </u>
          <u>
            <seg>
              I vår motion som ligger till grund för reservation nr 1 påpekar
              vi att det är angeläget att den omfattande kunskapen och de ekologiskt
              hållbara lösningar som redan finns i olika delar av samhället
              fångas upp och ges en bred spridning. Det gäller erfarenheter
              både från ekobyar eller liknande satsningar och från åtgärder
              i befintliga miljöer som sanering av inomhusmiljön eller byte
              av avloppslösningar. Ett stort ansvar för att sprida kunskap vidare
              vilar på beslutsfattare i våra kommuner, arkitekter och tekniker
              som också medverkar i byggprocessen.
            </seg>
          </u>
          <u>
            <seg>
              Fru talman! I reservation nr 7 behandlas avlopp och alternativa
              toalettsystem. Sveriges kommunala avloppsvatten genomgår numera
              en långt mer omfattande rening än för några decennier tillbaka
              i tiden. I
            </seg>
          </u>
          <u>
            <seg>
              dag är landets tätortsbefolkning utan undantag ansluten till
              reningsverk. Närmare 95 % av tätorternas avloppsvatten genomgår
              både kemisk och biologisk rening.
            </seg>
          </u>
          <u>
            <seg>
              I arbetet med att ställa om samhällsutvecklingen i en mer ekologisk
              riktning har frågor om vattenanvändningen och avloppslösningar
              fått en alltmer central betydelse. I dag använder vi vatten av
              livsmedelskvalitet till att transportera fekalier och urin till
              våra stora reningsanläggningar. Det kan inte rimma med ett ekologiskt
              hållbart samhälle att tillåta detta resursslöseri. Kristdemokraterna
              vill ge Naturvårdsverket i uppdrag att utarbeta en strategi för
              en övergång från dagens kollektiva vattentransporterande toalettsystem
              till ett mera ekologiskt hållbart system.
            </seg>
          </u>
          <u>
            <seg>
              Vidare anser vi i vår motion att kommunerna bör ha ett särskilt
              avloppssystem för spill- och dagvatten.
            </seg>
          </u>
          <u>
            <seg>
              Dagvatten från hårt trafikerade trafikytor bör undvikas att ledas
              till reningsverken då föroreningar i detta vatten kan riskera
              kvaliteten på slam och eventuell biomull.
            </seg>
          </u>
          <note>
            Reservation nr 10 behandlar elöverkänslighet. I
          </note>
          <u>
            <seg>
              det moderna samhället omger vi oss med mycket ny teknik som riskerar
              att skapa problem i vår miljö och för oss själva. Varje människa
              är unik och reagerar därför olika på olika miljöer. Alla reaktioner
              för elöverkänslighet är ännu inte vetenskapligt bevisade, men
              människor med symtom ska mötas och behandlas med respekt.
            </seg>
          </u>
          <u>
            <seg>
              Personer med elöverkänslighet är en grupp som tillkommit på senare
              år. Symtomen innebär inte bara personligt lidande utan också kraftigt
              förändrade levnadsvillkor för både den drabbade och dennes familjemedlemmar.
              Många drabbade kan inte återgå till arbetet trots elsanering,
              utan de hamnar i arbetslöshet. Karolinska sjukhuset i Stockholm
              har under
            </seg>
          </u>
          <note>
            1998 lämnat en rapport om hälsosituationen i Stockholms län.
            Där framkom att 1,5 % av invånarna -
          </note>
          <u>
            <seg>
              alltså 19 000 medborgare - bedöms vara överkänsliga.
            </seg>
          </u>
          <u>
            <seg>
              Vi kristdemokrater anser att problemet med elöverkänslighet bör
              kartläggas ytterligare. Forskning inom området ska noga följas
              för att nödvändiga åtgärder ska kunna vidtas.
            </seg>
          </u>
          <note>
            Barnsäkerhet i bostäder behandlas i reservation nr
          </note>
          <u>
            <seg>
              11. Det är av stor vikt att barnsäkerheten i våra byggnader ökar
              och att en översyn av de befintliga regelverken görs.
            </seg>
          </u>
          <u>
            <seg>
              När det gäller barnsäkerheten i bostäder infördes kravet på barnsäkra
              bostäder för all nybyggnation i bygglagstiftningen redan 1973,
              och för våra ombyggda bostäder infördes samma krav 1976. Men detta
              innebär att många av våra bostäder från miljonprogrammet inte
              är barnsäkrade. Detta faktum har även
            </seg>
          </u>
          <u>
            <seg>
              Barnombudsmannen påtalat till regeringen och föreslagit att barnsäkerhetskravet
              i Boverkets byggregler även ska gälla fastigheter byggda före
              1973. Vi kristdemokrater instämmer till fullo i detta.
            </seg>
          </u>
          <note>
            För tids vinnande yrkar jag bifall till reservation nr 1 under
            mom. 1.
          </note>
          <note type="speaker">
            Anf. 58 HELENA HILLAR ROSEN-QVIST (mp):
          </note>
          <u>
            <seg>
              Fru talman! Det här betänkandet innehåller många gamla favoriter:
              ekologiskt byggande, ekologiskt hållbara VA-lösningar, mobiltelefoni,
              elöverkänslighet och barnsäkerhet i bostäder.
            </seg>
          </u>
          <u>
            <seg>
              Miljöpartiet har skrivit egna motioner i en del frågor och sällar
              sig till en del av förslagen i andra motioner från Centerpartiet
              och Kristdemokraterna. Jag ställer mig naturligtvis bakom samtliga
              dessa reservationer, men tänker uppehålla mig här vid mobiltelefoni
              och ekologiskt byggande. Många tidigare talare har på ett förtjänstfullt
              sätt framhållit ståndpunkter som också vi har. Det som sades om
              elöverkänslighet och barnsäkerhet i förra anförandet tyckte jag
              var jättebra.
            </seg>
          </u>
          <u>
            <seg>
              När det gäller mobiltelefoni sätts det upp antenner i allt större
              utsträckning i boendemiljöer. De sänder ut elektormagnetisk strålning
              och bidrar till att den omgivande luften fylls med mikrovågor.
              Situationen skulle kunna beskrivas som ett gigantiskt experiment
              med korsande elektormagnetiska fält. Ingen vet vad detta kommer
              att få för betydelse i framtiden.
            </seg>
          </u>
          <u>
            <seg>
              Det är angeläget att regeringen ger prioritet till forskning
              på området så att eventuella hälsorisker uppdagas. Såvitt jag
              förstår av Siw Wittgren-Ahl tycker man verkligen som det står
              i motionerna när det gäller mobiltelefoni och elöverkänslighet.
              Därför förstår jag inte varför dessa motioner inte kunde tillstyrkas
              med en gång. Då hade vi sluppit att hålla på att tjata om det
              här. Det är lite synd, för vi begär faktiskt ingenting annat än
              att man ger prioritet åt forskning så att hälsoriskerna uppdagas.
            </seg>
          </u>
          <u>
            <seg>
              Man tror att det ändå måste ligga någonting i detta eftersom
              det är så många så att säga kanariefåglar -
            </seg>
          </u>
          <u>
            <seg>
              dvs. människor som är lite känsligare av sig - som får besvär
              före oss andra. Det är inte så att vi som inte har dessa besvär
              är förskonade från dem. Förr eller senare kommer fler och fler
              att drabbas. Några människor är lite känsligare och man måste
              ta till vara deras erfarenheter.
            </seg>
          </u>
          <u>
            <seg>
              Beträffande ekologiskt byggande i stadsmiljö har det väckts två
              motioner, en från Centern och en från vårt parti. De är ganska
              likartade. Jag uppfattade inte om Rigmor Stenmark yrkade bifall
              till Centerns motion, men jag tänker i alla fall yrka bifall till
              vår motion. Det gäller reservation nr 3 under mom. 2, och det
              är den som jag koncentrerar mig på.
            </seg>
          </u>
          <u>
            <seg>
              Under senare tid har alltfler ekologiska byggexperiment sett
              dagens ljus. Det gäller alltifrån mindre förändringar i bostadshusen
              till hela ekokvarter och ekobyar. Människor söker sig tillbaka
              till naturliga och förnybara byggmaterial. Man försöker att sluta
              kretsloppen genom att kompostera och använda torra eller urinseparerande
              toalettsystem. Teknikutvecklingen inom byggbranschen går mycket
              snabbt framåt och alltfler materialtillverkare väljer bort de
              sämre alternativen. I dag är ett hälsoriktigt och ekologiskt anpassat
              byggande av stort konkurrensvärde.
            </seg>
          </u>
          <u>
            <seg>
              Det socialt och ekologiskt hållbara samhället har nu också blivit
              målsättningen för regeringens politik.
            </seg>
          </u>
          <u>
            <seg>
              Hittills har det i huvudsak handlat om att formulera en vision.
              För att konkretisera omställningsarbetet krävs det att mer handfasta
              planer sätts i verket. Därför har vi ett förslag om ett fullskaleförsök
              i form av en grön stad.
            </seg>
          </u>
          <u>
            <seg>
              Genom att uppföra en stadsliknande bebyggelse, helt baserad på
              alla nyvunna kunskaper om vad som är hållbart ur ett socialt,
              ekologiskt och ekonomiskt perspektiv, bör ett stort steg kunna
              tas i arbetet med att föra ut visionen i praktisk tillämpning.
              Det skulle väl vara en utmaning för kommunerna att erbjuda en
              lämplig lokalisering. Jag vet ju att det i vår omedelbara närhet
              finns kommuner där det behövs en utbyggnad av bostäder i omfattningen
              25 000. Så varför inte sätta spaden i jorden och börja bygga ekologiskt?
            </seg>
          </u>
          <u>
            <seg>
              Jag är lite oroad av den nuvarande utvecklingen, att man inte
              tar till vara de ekologiska kunskaper som finns utan bara bygger
              vidare för att bostäder ska byggas och slarvar bort den kunskap
              som finns.
            </seg>
          </u>
          <note>
            Anf. 59 SIW WITTGREN-AHL (s) replik:
          </note>
          <u>
            <seg>
              Fru talman! Jag begärde ordet när Helena frågade varför vi inte
              kan göra ett tillkännagivande, eftersom utskottsmajoriteten tycks
              tycka som Helena Hillar
            </seg>
          </u>
          <u>
            <seg>
              Rosenqvist. Det är så att vi göra inga tillkännagivanden om det
              som regeringen redan gör. Det går inte att uppdra åt någon att
              göra någonting som man redan gör.
            </seg>
          </u>
          <note type="speaker">
            Anf. 60 HELENA HILLAR ROSEN-QVIST (mp) replik:
          </note>
          <u>
            <seg>
              Fru talman! Jag förstår precis vad Siw Wittgren-
            </seg>
          </u>
          <u>
            <seg>
              Ahl menar, men man kanske kan trycka på lite.
            </seg>
          </u>
          <note type="speaker">
            Anf. 61 RONNY OLANDER (s):
          </note>
          <u>
            <seg>
              Fru talman! I motion Bo218 har 14 socialdemokratiska riksdagsledamöter,
              kvinnor och män, belyst visionen om ett hållbart samhälle som
              är omfattande och berör alla samhällets sektorer. För att nå målet
              krävs att hållbarhet genomsyrar all verksamhet och alla beslut.
              Samhällsplaneringen måste vidgas så att ekologiska, ekonomiska
              och sociala aspekter samordnas med bebyggelseplaneringen och hushållningen
              med naturresurser. Bygg- och bostadssektorn är viktig i den ekologiska
              omställningen. Där finns påtagligt stora möjligheter att minska
              resursförbrukningen och miljöbelastningen.
            </seg>
          </u>
          <u>
            <seg>
              Omställningen till det ekologiska samhället kommer också att
              öka intresset för småskaliga lösningar och idéer. Omsorgen om
              lokalsamhället, parallellt med en fördjupad demokrati, driver
              på omställningsprocessen.
            </seg>
          </u>
          <u>
            <seg>
              Riksdagen beslutade nyligen om 15 nationella miljökvalitetsmål
              som ska vägleda omställningsarbetet. Nu ska dessa 15 miljömål
              omsättas i praktiken.
            </seg>
          </u>
          <u>
            <seg>
              Det skapar möjligheter för en ny och fördjupad demokratiprocess.
            </seg>
          </u>
          <u>
            <seg>
              Denna stora omställning kräver en folklig förankring. Ett sätt
              kan vara att starta ett ekologiskt kunskapslyft i samtliga kommuner
              för att garantera en fortsättning på Agenda 21. Här har bostadsutskottet
              många positiva skrivningar i sitt betänkande, vilket särskilt
              gläder mig.
            </seg>
          </u>
          <u>
            <seg>
              För kommande generationer blir det ekologiskt uthålliga samhället
              en förutsättning för människors vardagsliv. Nu har vi chansen
              att lägga grunden till en ny livsstil.
            </seg>
          </u>
          <u>
            <seg>
              Fru talman! För folkhälsan finns det olika infallsvinklar. En
              betydelse är att en stor andel av befolkningen genom egen trädgårdsodling
              kan berika sitt kosthåll med grönsaker, rotfrukter, kryddörter,
              frukt och bär.
            </seg>
          </u>
          <u>
            <seg>
              Det gemensamma trädgårdsintresset inspirerar till gemenskap i
              närmiljön, i bostadsområdena och i koloniområdena över generationsgränser,
              med skiftande kulturella bakgrunder och sociala rangordningar.
              De som bor i flerbostadshus bör få tillgång till trädgårdsodling
              och odlingslotter. Här har kommunerna och även staten ett stort
              ansvar att vara pådrivande och skapa förutsättningar.
            </seg>
          </u>
          <u>
            <seg>
              Det är dags att bygga kvarteret framtiden.
            </seg>
          </u>
          <u>
            <seg>
              Fru talman! En statlig utredning som heter Statens stöd till
              friluftsliv, Ds 1999:78, pekar på att trädgårdsodling näst efter
              promenader är den vanligaste aktiviteten utomhus. En annan statlig
              utredning, Nationella folkhälsokommittén, har nyligen konstaterat
              hur stor betydelse det har för folkhälsan att vi får motion och
              bra mat. Att konsumtionen av frukt och grönsaker bör öka anger
              kommittén som en övergripande strategi.
            </seg>
          </u>
          <u>
            <seg>
              Avslutningsvis: Att vi själva odlar en del av vår mat har också
              stor betydelse för miljön och för en ekologiskt hållbar samhällsutveckling.
              Tänk bara på hur mycket energi det sparar att inte behöva transportera
              råvaror och förpackade produkter kors och tvärs för att vi ska
              få mat på våra bord! Vi sparar miljön för framtiden, och dessa
              plusvärden är viktiga för kommande generationer.
            </seg>
          </u>
          <u>
            <seg>
              Det är här jag ser att betydelsen av koloniträdgårdsrörelsen
              alltmer lyfts fram. Jag vet att bostadsutskottet behandlade dessa
              frågor i sitt förra betänkande. Men jag tycker att det finns all
              anledning att ytterligare en gång se nyttan av att barn och äldre
              får göra saker och ting gemensamt.
            </seg>
          </u>
          <note>
            Anf. 62 SIW WITTGREN-AHL (s):
          </note>
          <u>
            <seg>
              Fru talman! Det är väldigt viktiga frågor som
            </seg>
          </u>
          <u>
            <seg>
              Ronny Olander lyfter fram. Men när det gäller att förankra kretsloppssamhället
              har regeringen nu beslutat om lokala investeringspengar som också
              kan gå till information om kretsloppssamhället. Om man ska få
              ett riktigt kretsloppssamhälle måste ju medborgarna involveras
              i arbetet. Man måste också sprida kunskap om det. De s.k. livpengarna,
              som många klagar på, går väl att använda till detta, så att kommunmedborgarna
              får inflytande över kretsloppssamhället.
            </seg>
          </u>
          <note type="speaker">
            Anf. 63 RONNY OLANDER (s):
          </note>
          <u>
            <seg>
              Fru talman! Det som Siw Wittgren-Ahl säger är viktigt. Det var
              just utifrån den ansatsen som jag tyckte att det fanns anledning
              att gå upp i talarstolen i dag.
            </seg>
          </u>
          <u>
            <seg>
              En stor och viktig fråga är integrationsarbetet.
            </seg>
          </u>
          <u>
            <seg>
              När jag tänker på folk som har kommit hit till vårt land och
              som har bott här länge, i andra eller tredje generation, är det
              en liknelse som i alla fall fängslar mig just nu, och det är när
              Karl-Oskar och Kristina fick smaka på astrakanäpplet. Hur många
              är det inte som har kommit till vårt land som just har något som
              påminner om deras ursprungsland?
            </seg>
          </u>
          <u>
            <seg>
              Undersökningar om integrationsarbetet har också visat hur viktigt
              det är att det skapas förutsättningar för odlingslotter och koloniträdgårdar
              och, inte minst, att man i tillväxtregionerna inte har så hög
              hastighet att man inte ser detta behov. Därför tycker jag att
              det finns anledning att uppmärksamma detta.
            </seg>
          </u>
          <note>
            Anf. 64 SIW WITTGREN-AHL (s):
          </note>
          <u>
            <seg>
              Fru talman! Det viktigaste för att få integrationen och kretsloppssamhället
              att fungera är en folklig förankring, så de lokala investeringspengarna
              är viktiga ur många synpunkter.
            </seg>
          </u>
          <note type="speaker">
            Anf. 65 RONNY OLANDER (s):
          </note>
          <u>
            <seg>
              Fru talman! Jag uppfattar bara positiva strömningar mellan den
              här talarstolen och den som finns här nere. Jag följer er verksamhet
              i bostadsutskottet mycket noga. Jag kan säga, som jag sade i mitt
              anförande, att det finns en hel del positiva skrivningar. Låt
              oss fortsätta på den vägen. Flera talare från andra partier har
              också gett uttryck för att det finns anledning att följa de här
              frågorna väldigt noga. Jag är tacksam för det.
            </seg>
          </u>
          <note type="speaker">
            Anf. 66 STEN LUNDSTRÖM (v):
          </note>
          <u>
            <seg>
              Fru talman! När Ronny Olander började sitt anförande kände jag
              en viss förhoppning om att han skulle hamna någonstans, och det
              gjorde han i och för sig också. Jag hör också till dem som tycker
              att kolonirörelsen är väldigt viktig både historiskt och för framtiden.
              Men jag tror inte att man ska överskatta betydelsen av kolonirörelse
              och integration. Jag har sett exempel på motsatsen där jag själv
              har grävt upp min potatis.
            </seg>
          </u>
          <u>
            <seg>
              Det som jag skulle vilja fråga Ronny Olander om är något helt
              annat egentligen. I inledningen av anförandet talade han om betydelsen
              av människors delaktighet och deras egna aktiva val för att kunna
              påverka och vara med och forma det framtida ekologiskt hållbara
              samhället.
            </seg>
          </u>
          <u>
            <seg>
              Det finns en reservation i betänkandet som handlar om deklaration
              av bostäder ur energi- och miljösynpunkt. Ett av skälen till att
              vi tar upp detta i en reservation är just att det kommer att ge
              konsumenterna, medborgarna, ett oerhört starkt dokument för att
              kunna göra de riktiga valen och för att tvinga fram de riktiga
              besluten hos byggare och fastighetsägare.
            </seg>
          </u>
          <u>
            <seg>
              Jag kanske när en förhoppning efter Ronny Olanders anförande
              om att vi får med oss ett antal röster från socialdemokratin på
              den här reservationen.
            </seg>
          </u>
          <note type="speaker">
            Anf. 67 RONNY OLANDER (s):
          </note>
          <u>
            <seg>
              Fru talman! När man pratar om det ekologiskt hållbara samhället,
              inte minst från den här talarstolen, tycker jag nog ändå framdeles
              att man ska försöka belysa och ta fram goda exempel när det gäller
              just innebörden. Hur skapar vi med gemensamma krafter ett ekologiskt
              hållbart samhälle? Där är naturligtvis bostaden en oerhört viktig
              del.
            </seg>
          </u>
          <u>
            <seg>
              Alla flickor som föds i dag blir hundra år. Pojkarna blir något
              mindre gamla. Räknar man ut den totala levnadstiden lär det vara
              någonting i stil med 800 000
            </seg>
          </u>
          <u>
            <seg>
              timmar. 10 % av den tiden arbetar vi, om man tar 40
            </seg>
          </u>
          <u>
            <seg>
              år gånger 2 000 timmar. Då ingår förstås också utbildningen,
              det livslånga lärandet osv. Under all den tid som återstår gör
              vi naturligtvis en hel del andra saker. Men vi bor någonstans
              hela livet.
            </seg>
          </u>
          <u>
            <seg>
              Anledningen till att vi 14 satte oss ned, och anledningen till
              att vi har inlett ett samarbete mellan Byggnadsarbetareförbundet
              och de socialdemokratiska kvinnorna, för det är vi som är representerade
              och som har skrivit på den här motionen, är att vi vill vara med
              i framkanten och driva de här frågorna, precis som Sten Lundström
              säger. Samtidigt måste man också om man ska göra ett bra arbete
              inse att man behöver en viss tid på sig. Det kan mycket väl inrymmas
              i den tidsram jag nämnde innan.
            </seg>
          </u>
          <u>
            <seg>
              Med det menar jag: Det är bättre att ha produkter som kommer,
              även om det skulle ta lite tid. Att bygga politiskt arbete på
              reservationer ger inte den hållbarhet i den politiska processen
              som jag vill ha.
            </seg>
          </u>
          <note type="speaker">
            Anf. 68 STEN LUNDSTRÖM (v):
          </note>
          <u>
            <seg>
              Fru talman! Jag vet inte om Ronny Olander var medlem av den här
              kammaren 1995, men 1995 gav i alla fall riksdagen regeringen i
              uppdrag att ta fram ett system för energi- och miljödeklaration.
              Man gjorde det just utifrån de aspekter jag tog fram, nämligen
              att ge konsumenterna en bra möjlighet att göra miljöriktiga val
              inte bara i fråga om tvättmedel, tröjor, byxor och sådant utan
              kanske också för det här viktiga där vi tillbringar så mycket
              tid.
            </seg>
          </u>
          <u>
            <seg>
              Det finns de som hävdar att vi tillbringar ungefär
            </seg>
          </u>
          <u>
            <seg>
              90 % av tiden inomhus, och en stor del av det är uppenbarligen
              i hemmet efter Ronny Olanders egna beräkningar. Därför ter det
              här sig lite förvånande.
            </seg>
          </u>
          <u>
            <seg>
              Boverket har lämnat fram ett system som är fullt hållbart. Hyresgästföreningen
              har visat ett system som är hållbart. T.o.m. fastighetsägarna
              har pekat på ett system som är ganska hållbart. Ändå fortsätter
              man att bara vänta.
            </seg>
          </u>
          <u>
            <seg>
              Tålamod är bra. Men det är inte bra att stå stilla.
            </seg>
          </u>
          <u>
            <seg>
              Det måste hända något. Det måste röra sig lite grann.
            </seg>
          </u>
          <note type="speaker">
            Anf. 69 RONNY OLANDER (s):
          </note>
          <u>
            <seg>
              Fru talman! Tiden har definitivt inte stått stilla sedan 1995.
              När Sten Lundström och jag, han är något yngre än jag misstänker
              jag, kommer att sitta och tänka tillbaka på 90-talet kommer vi
              att konstatera att allting hände under 90-talet, från depression
              till glädje. Under den tiden fick jag vara med från det att jag
              kom in i riksdagen 1994. Det var inte så roligt att vara medlem
              i socialförsäkringsutskottet då. Det är betydligt trevligare att
              vara med nu.
            </seg>
          </u>
          <u>
            <seg>
              Just konsumentfrågorna ligger mig oerhört varmt om hjärtat. Vi
              pratar om byggnationer, prisbilder och annat, men det finns ju
              en verklighet utanför Sverige också. Där är det glädjande att
              Sverige, vår regering, driver just konsumentfrågorna i ett EU-perspektiv.
            </seg>
          </u>
          <u>
            <seg>
              Det är helt fantastiskt. Det är 380 miljoner människor det gäller
              om man tar upp byggandet ur ett EU-
            </seg>
          </u>
          <u>
            <seg>
              perspektiv. Det lyfts alltför sällan fram i denna kammare, men
              vi borde hjälpas åt att göra det med gemensamma krafter.
            </seg>
          </u>
          <u>
            <seg>
              Där finns det just en sådan del; konsumentens perspektiv. Det
              handlar om ett svenskt perspektiv men även om ett EU-perspektiv.
              Bekymret är att det parti som Sten Lundström representerar inte
              vill vara med i EU-samarbetet. Ni vill dra er undan det samarbete
              som 380 miljoner människor är delaktiga i. Med de 13 ansökarländer
              som finns är det ytterligare
            </seg>
          </u>
          <u>
            <seg>
              150 miljoner människor som kan vara med och utbyta erfarenheter.
              Vad är det som säger att vi inte på byggsidan i Sverige, även
              om vi är duktiga på många saker, kan lära oss av erfarenheter
              från andra länder?
            </seg>
          </u>
          <u>
            <seg>
              Det finns, som vi tidigare pratat om, undersökningar om astma
              och allergi där man i andra länder inte har de här bekymren. Vi
              måste ur det perspektivet, konsumentperspektivet, hjälpas åt även
              i ett EU-
            </seg>
          </u>
          <u>
            <seg>
              perspektiv.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 14 april.)
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1999/2000:105 Vissa punktskattefrågor
          </note>
          <note>
            Skrivelse
          </note>
          <note>
            1999/2000:102 Utvecklingen inom den kommunala sektorn
          </note>
          <note>
            Motion med anledning av skr. 1999/2000:110 Redogörelse för den
            svenska exportkontrollpolitiken och exporten av krigsmateriel
            år 1999
          </note>
          <note>
            1999/2000:U20 av Gudrun Schyman m.fl. (v)
          </note>
          <note>
            7 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 13 april
          </note>
          <note>
            1999/2000:350 av andre vice talman Eva Zetterberg
          </note>
          <u>
            <seg>
              (v) till utrikesminister Anna Lindh
            </seg>
          </u>
          <note>
            Utvecklingen i Västsahara
          </note>
          <note>
            1999/2000:351 av Agneta Brendt (s) till finansminister Bosse
            Ringholm
          </note>
          <u>
            <seg>
              Tobinskatt
            </seg>
          </u>
          <note>
            1999/2000:352 av Siw Wittgren-Ahl (s) till utrikesminister Anna
            Lindh
          </note>
          <u>
            <seg>
              Barn i krig
            </seg>
          </u>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 25 april.
          </note>
          <note>
            8 § Kammaren åtskildes kl. 13.25.
          </note>
          <note>
            Förhandlingarna leddes av talmannen från sammanträdets början
            t.o.m. 1 §
          </note>
          <note>
            anf. 9 (delvis), av förste vice talmannen därefter t.o.m. 5 §
            anf. 57
          </note>
          <note>
            (delvis) och av andre vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
