<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--48</head>
          <docDate when="1999-12-16">1999-12-16</docDate>
        </div>
      </front>
      <body>
        <div>
          <note>
            17.30 - 17.30
          </note>
          <note>
            17.50 - 17.51
          </note>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 10 december.
          </note>
          <note>
            2 § Meddelande om statistiska uppgifter om riksdagsarbetet
          </note>
          <note>
            Talmannen meddelade att statistiska uppgifter om riksdagsarbetet
            delats ut till kammarens ledamöter.
          </note>
          <note>
            Statistiken skulle fogas som bilaga till detta protokoll.
          </note>
          <note>
            3 § Meddelande om allmänpolitisk debatt
          </note>
          <note>
            Talmannen meddelade att ett meddelande om den allmänpolitiska
            debatten delats ut till kammarens ledamöter.
          </note>
          <note>
            4 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1999/2000:133
          </note>
          <note>
            Till riksdagen
          </note>
          <note>
            Interpellation 1999/2000:133 av Margareta Andersson om barnkonto.
          </note>
          <note>
            Interpellationen kommer att besvaras torsdagen den 17 februari
            2000.
          </note>
          <note>
            Skälet till dröjsmålet är att ministern inte kunnat finna en
            annan debattdag som passar både interpellanten och henne.
          </note>
          <note>
            Stockholm den 8 december 1999
          </note>
          <note>
            Utbildningsdepartementet
          </note>
          <note>
            Ingegerd Wärnersson
          </note>
          <note>
            Enligt uppdrag
          </note>
          <note>
            Staffan Bengtsson
          </note>
          <note>
            Statssekreterare
          </note>
          <note>
            Interpellation 1999/2000:138
          </note>
          <note>
            Till riksdagen
          </note>
          <note>
            Interpellation 1999/2000:138 av Gunnel Wallin om ungdomsrån.
          </note>
          <note>
            Interpellationen kommer att besvaras torsdagen den 3 februari
            2000.
          </note>
          <note>
            Skälet till dröjsmålet är riksdagens juluppehåll och tjänsteresor.
          </note>
          <note>
            Stockholm den 9 december 1999
          </note>
          <note>
            Justitiedepartementet
          </note>
          <note>
            Laila Freivalds
          </note>
          <note>
            Interpellation 1999/2000:131
          </note>
          <note>
            Till riksdagen
          </note>
          <note>
            Interpellation 1999/2000:131 av Kenneth Johansson om förtidspensionering
            av unga.
          </note>
          <note>
            Interpellationen kommer att besvaras den
          </note>
          <note>
            18 januari 2000.
          </note>
          <note>
            Skälet till dröjsmålet är att det under december inte finns tillfällen
            att besvara interpellationen.
          </note>
          <note>
            Stockholm den 8 december
          </note>
          <note>
            Socialdepartementet
          </note>
          <note>
            Ingela Thalén
          </note>
          <note>
            Interpellation 1999/2000:115
          </note>
          <note>
            Till riksdagen
          </note>
          <note>
            Interpellation 1999/2000:115 av Jonas Ringqvist om genmanipulerade
            grödor.
          </note>
          <note>
            Interpellationen kommer att besvaras tisdagen den
          </note>
          <note>
            18 januari 2000.
          </note>
          <note>
            Skälet till dröjsmålet är att ministern inte kunnat finna en
            debattdag dessförinnan som passar statsrådet.
          </note>
          <note>
            Stockholm den 9 december 1999
          </note>
          <note>
            Miljödepartementet
          </note>
          <note>
            Enligt uppdrag
          </note>
          <note>
            Kathrin Flossing
          </note>
          <note>
            Expeditions- och rättschef
          </note>
          <note>
            Interpellation 1999/2000:129
          </note>
          <note>
            Till riksdagen
          </note>
          <note>
            Interpellation 1999/2000:129 av Lennart Daléus om handlingsplan
            för trygghet och demokrati.
          </note>
          <note>
            Interpellationen kommer att besvaras tisdagen den
          </note>
          <note>
            18 januari 2000.
          </note>
          <note>
            Skälet till dröjsmålet är avsaknad av besvarsdagar i december.
          </note>
          <note>
            Stockholm den 8 december 1999
          </note>
          <note>
            Lena Hjelm-Wallén
          </note>
          <note>
            Interpellation 1999/2000:120
          </note>
          <note>
            Till riksdagen
          </note>
          <note>
            Interpellation 1999/2000:120 av Stefan Hagfeldt
          </note>
          <note>
            (m) om energibeskattningen.
          </note>
          <note>
            Interpellationen kommer att besvaras tisdagen den
          </note>
          <note>
            15 februari 2000.
          </note>
          <note>
            Skälet till dröjsmålet är semester och externa engagemang under
            de aktuella debattdagarna.
          </note>
          <note>
            Stockholm den 13 december 1999
          </note>
          <note>
            Finansdepartementet
          </note>
          <note>
            Bosse Ringholm
          </note>
          <note>
            Interpellation 1999/2000:137
          </note>
          <note>
            Till riksdagen
          </note>
          <note>
            Interpellation 1999/2000:137 av Stefan Hagfeldt
          </note>
          <note>
            (m) om deponiskatten på vatten.
          </note>
          <note>
            Interpellationen kommer att besvaras torsdagen den 1 februari
            2000.
          </note>
          <note>
            Skälet till dröjsmålet är semester och externa engagemang.
          </note>
          <note>
            Stockholm den 13 december 1999
          </note>
          <note>
            Finansdepartementet
          </note>
          <note>
            Bosse Ringholm
          </note>
          <note>
            Interpellation 1999/2000:121
          </note>
          <note>
            Till riksdagen
          </note>
          <note>
            Interpellation 1999/2000:121 av Elver Jonsson
          </note>
          <note>
            (fp) om nordiskt samarbete.
          </note>
          <note>
            Interpellationen kommer att besvaras tisdagen den
          </note>
          <note>
            1 februari 2000.
          </note>
          <note>
            Skälet till dröjsmålet är att det saknas besvarsdagar i december
            och arbetsanhopning.
          </note>
          <note>
            Stockholm den 14 december 1999
          </note>
          <note>
            Kulturdepartementet
          </note>
          <note>
            Marita Ulvskog
          </note>
          <note>
            Enligt uppdrag
          </note>
          <note>
            Martin Holmgren
          </note>
          <note>
            Expeditions- och rättschef
          </note>
          <note>
            Interpellation 1999/2000:134
          </note>
          <note>
            Till riksdagen
          </note>
          <note>
            Interpellation 1999/2000:134 av Birgitta Carlsson om socialtjänstens
            handläggning av ärenden rörande barn.
          </note>
          <note>
            Interpellationen kommer att besvaras tisdagen den
          </note>
          <note>
            25 januari 2000.
          </note>
          <note>
            Skälet till dröjsmålet är att jag inte kunnat finna en debattdag
            som passar mig.
          </note>
          <note>
            Stockholm den 10 december 1999
          </note>
          <note>
            Socialdepartementet
          </note>
          <note>
            Lars Engqvist
          </note>
          <note>
            Interpellation 1999/2000:144
          </note>
          <note>
            Till riksdagen
          </note>
          <note>
            Interpellation 1999/2000:144 av Birgitta Sellén om ungdomsdrogen
            GHB och lösningsmedlet GBL.
          </note>
          <note>
            Interpellationen kommer att besvaras tisdagen den
          </note>
          <note>
            25 januari 2000.
          </note>
          <note>
            Skälet till dröjsmålet är att jag inte kunnat finna en debattdag
            som passar mig.
          </note>
          <note>
            Stockholm den 15 december 1999
          </note>
          <note>
            Socialdepartementet
          </note>
          <note>
            Lars Engqvist
          </note>
          <note>
            Interpellation 1999/2000:117
          </note>
          <note>
            Till riksdagen
          </note>
          <note>
            Interpellation 1999/2000:117 av Sten Lundström
          </note>
          <note>
            (v) om Turkiets medlemskap i EU och Cypernfrågan.
          </note>
          <note>
            Interpellationen kommer att besvaras tisdagen den
          </note>
          <note>
            18 januari 2000.
          </note>
          <note>
            Skälet till dröjsmålet är riksdagens juluppehåll.
          </note>
          <note>
            Stockholm den 14 december 1999
          </note>
          <note>
            Utrikesdepartementet
          </note>
          <note>
            Anna Lindh
          </note>
          <note>
            Interpellation 1999/2000:125
          </note>
          <note>
            Till riksdagen
          </note>
          <note>
            Interpellation 1999/2000:125 av Karl-Göran Biörsmark (fp) om
            mänskliga rättigheter på Kuba.
          </note>
          <note>
            Interpellationen kommer att besvaras tisdagen den
          </note>
          <note>
            18 januari 2000.
          </note>
          <note>
            Skälet till dröjsmålet är riksdagens juluppehåll.
          </note>
          <note>
            Stockholm den 14 december 1999
          </note>
          <note>
            Utrikesdepartementet
          </note>
          <note>
            Anna Lindh
          </note>
          <note>
            Interpellation 1999/2000:119
          </note>
          <note>
            Till riksdagen
          </note>
          <note>
            Interpellation 1999/2000:119 av Kerstin-Maria
          </note>
          <note>
            Stalin (mp) om folkbokföring för flyktingar med tillfälliga uppehållstillstånd.
          </note>
          <note>
            Interpellationen kommer att besvaras tisdagen den
          </note>
          <note>
            25 januari 2000.
          </note>
          <note>
            Skälet till dröjsmålet är att jag inte kunnat finna en debattdag
            som passar mig.
          </note>
          <note>
            Stockholm den 14 december 1999
          </note>
          <note>
            Utrikesdepartementet
          </note>
          <note>
            Maj-Inger Klingvall
          </note>
          <note>
            5 § Hänvisning av ärenden till utskott och beslut om förlängd
            motionstid
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1999/2000:39 till bostadsutskottet
          </note>
          <note>
            Skrivelse
          </note>
          <note>
            1999/2000:37 till justitieutskottet
          </note>
          <note>
            Kammaren biföll talmannens förslag att motionstiden för ovanstående
            ärenden skulle förlängas till fredagen den 21 januari 2000.
          </note>
          <note>
            6 § Näringsliv
          </note>
          <note>
            Föredrogs näringsutskottets betänkande 1999/2000:NU1
          </note>
          <note>
            Utgiftsområde 24 Näringsliv (prop. 1999/2000:1
          </note>
          <note>
            delvis)
          </note>
          <note type="speaker">
            Anf. 1 KARIN FALKMER (m):
          </note>
          <note>
            Fru talman! Krisen i Telia-Telenor måste få ett slut. Den skadar
            företagen och också svenska och norska intressen.
          </note>
          <note>
            Regeringen har misshandlat ett av Sveriges viktigaste framtidsföretag,
            Telia. Regeringen tillsammans med sina norska kolleger bär ansvaret
            för den tumultartade såpopera som uppkommit i Telia-Telnoraffären.
            Regeringen har försatt Telia och Telias anställda i en ohållbar
            situation. Regeringens envisa motstånd till privatisering av Telia
            är tillsammans med fusionsavtalet och dess konstruktion grunden
            till den katastrof vi nu bevittnar.
          </note>
          <note>
            Att i ett avtal binda bolagen till statligt majoritetsägande
            under längsta möjliga tid, 16 år, har saboterat det nya företagets
            möjligheter och förutsättningar att arbeta marknadsmässigt. Den
            värdeförstöring som blir följden av detta kommer att bli enorm.
          </note>
          <note>
            Ska företaget kunna återvinna marknadens och de anställdas förtroende
            måste avtalet omförhandlas och en verklig privatisering genomföras.
          </note>
          <note>
            Fru talman! Alla de många företag av olika storlek och med varierande
            inriktning som verkar i vårt land skapar de tillgångar och det
            ekonomiska utrymme som är själva förutsättningen för verksamhet
            inom de flesta områden som diskuterats i denna kammare under de
            senaste veckorna. Företagande är den viktigaste drivkraften för
            att skapa välstånd. Nyckeln är villkoren för företagande, entreprenörskap
            och investeringar. Det är därför logiskt att det är näringsutskottets
            ärenden som får utgöra själva finalen i årets sista debattrunda.
          </note>
          <note>
            Kraven på goda villkor för företagande och investeringar ökar
            i takt med internationaliseringen.
          </note>
          <note>
            Näringsklimatet i vårt land måste utformas så, att
          </note>
          <note>
            Sverige klarar att tävla med de mest konkurrenskraftiga delarna
            av världen. Därför är det viktigt att undanröja de faktorer som
            hämmar företagande, jobb och tillväxt och som kan påverkas genom
            den inhemska politiken.
          </note>
          <note>
            En nyligen presenterad utredning från ISA om huvudkontorens roll
            och lokalisering visar att i vårt land har storföretagen utlokaliserat
            sina huvudkontor i högre grad än vad som skett i andra länder.
          </note>
          <note>
            Utredningen pekar på brister i det svenska näringsklimatet som
            medverkat till att huvudkontor har flyttat. Det höga skattetrycket
            har gjort att det har blivit allt svårare för svenska företag
            att rekrytera såväl svensk som utländsk personal med en internationellt
            konkurrenskraftig kompetens. Skattetrycket stöter bort välutbildade
            människor och därmed företag och jobb. De höga skatterna gör det
            dessutom direkt lönsamt för företagsledningar att flytta.
          </note>
          <note>
            Utredningen konstaterar att det råder en förtroendekris mellan
            åtminstone delar av näringslivet och den politiska makten.
          </note>
          <note>
            Sverige har flera starka sidor - en ren miljö, bra infrastruktur,
            goda språkkunskaper, hög datatäthet och ett försteg inom informationstekniken.
            Framför allt framhåller utredningen som en stor fördel att
          </note>
          <note>
            Sverige har en internationellt erkänt skicklig företagsledarkompetens.
            Att behålla denna starka tradition och kultur i svenskt näringsliv
            av internationellt konkurrenskraftiga företagsledare är en grundläggande
            förutsättning för att på sikt få fram nya framgångsrika företag.
          </note>
          <note>
            Vi måste undanröja påverkbara faktorer som hämmar utveckling
            och nyetablering av såväl företag som huvudkontor i Sverige. Hit
            hör skattetrycket, arbetskraftskostnaderna, den otidsenliga arbetsrätten,
            tillgången på kompetens och osäkerheten om EMU.
          </note>
          <note>
            Vidare måste samspelet mellan politiska företrädare och näringslivet
            bli bättre. Under förutsättning att alla dessa faktorer åtgärdas
            har Sverige mycket goda möjligheter.
          </note>
          <note>
            Sverige har nu ett gyllene tillfälle att som ett världsledande
            land inom IT-området skapa tillväxt och välstånd. Utvecklingen
            inom den nya kunskapsindustrin är svindlande snabb. Om svenska
            barriärer inte snabbt elimineras riskerar vi att missa tillfället
            och förlora de kunskapsbaserade företagen till länder med bättre
            näringsklimat.
          </note>
          <note>
            Fru talman! Positiva attityder till företagande och ett förbättrat
            näringsklimat är lika viktigt för storföretagen som för småföretagen.
            För att långsiktigt klara sysselsättning, tillväxt och välfärd
            behöver vi en mängd nya företagare som startar och driver verksamhet
            i vårt land. Inte minst finns det outnyttjade möjligheter till
            framväxt av nya företag och jobb inom den arbetsintensiva tjänstesektorn,
            den sektor som har fungerat som sysselsättningsmotor i så många
            andra länder. Här krävs det en radikal attitydförändring hos socialdemokrater
            såväl i kommuner som i riksdagen.
          </note>
          <note>
            Det är ett underbetyg åt regeringen att nyföretagande i vårt
            land fortsätter att sjunka. Den senaste nyföretagarbarometern
            från Jobs and Society visar en minskning med 6,6 %. Alla län utom
            Gävleborg ligger på minus.
          </note>
          <note>
            I många s-styrda kommuner motarbetas privat verksamhet inom vård,
            skola och omsorg. På många håll försvåras dessutom för privata
            företag genom att kommunal näringsverksamhet tillåts snedvrida
            konkurrensen. Till ett gott näringsklimat hör att lagstiftaren
            förhindrar att detta ska kunna ske. Hittills har regeringen här
            som i så många andra frågor som är viktiga för företagande och
            jobb visat brist på förståelse, vilja och handlingskraft.
          </note>
          <note>
            Brister gör det också när det gäller den för småföretagen så
            viktiga frågan om regelförenklingar. Alltför lite har hänt. Av
            Småföretagsdelegationens 77
          </note>
          <note>
            förslag har bara 12 genomförts och 22 är under utredning. Det
            innebär att 65 av 77 förslag inte har förverkligats. Samtidigt
            har regelbördan ökat med mellan 5 % och 6 % om året. Trots vackert
            tal från superdepartementets pratministrar visar Demoskops senaste
            mätning att företagen uppfattar en fortgående försämring. Förtroendet
            för regeringen dalar.
          </note>
          <note>
            Regeringens ovilja att skapa rimliga villkor för företag gör
            att alltfler småföretagare flyr till Holland.
          </note>
          <note>
            Länder som Holland och Storbritannien har länge aktivt arbetat
            för att underlätta för de mindre företagen. Ansvaret för regelförenklingar
            har där lagts på mycket hög nivå och det har gett resultat som
            har märkts hos företagen. Den svenska regeringen har i stället
            förhalat och fördröjt förenklingsarbetet.
          </note>
          <note>
            Enligt Simplexkommissionens chef Bengt Månsson ligger Holland
            och Storbritannien 5-10 år före
          </note>
          <note>
            Sverige. Han efterlyser en attitydförändring i Regeringskansliet
            och i statliga verk och myndigheter.
          </note>
          <note>
            Simplexgruppen, som långt om länge kommit till och som nätt och
            jämt hunnit påbörja sitt arbete, vill vi moderater ge en budgetförstärkning.
          </note>
          <note>
            Många svenska företag har hamnat i en fullkomligt oacceptabel
            situation genom de orimligt långa handläggningstiderna hos Patent-
            och registreringsverket, PRV. Orsaken är att tvångsförflyttningen
            av
          </note>
          <note>
            PRV till Söderhamn förra året var dåligt genomtänkt.
          </note>
          <note>
            "Man tänkte för litet på konsekvenserna och det får företagen
            lida för", säger Mona Sahlin i en intervju.
          </note>
          <note>
            Det är en dålig ursäkt!
          </note>
          <note>
            I socialdemokraternas sinnevärld kommer hänsynen till företagen
            alltid på mellanhand. Vi moderater kräver tillsammans med kd,
            fp och c i en gemensam reservation att riksdagen gör ett uttalande
            till regeringen om förkortade handläggningstider hos PRV.
          </note>
          <note>
            I en annan gemensam reservation avvisar vi regeringens förslag
            att integrera Nationellt resurscentrum för kvinnor i NUTEK:s ordinarie
            verksamhet. NRC:s arbete med att utveckla kvinnligt företagande
            har varit framgångsrikt. Vi vill inte slå sönder nuvarande organisation
            och rycka undan benen för de eldsjälar som arbetar ute i landet.
            Vi tycker att det finns goda skäl att lyssna till alla dem som
            hört av sig till oss riksdagsledamöter och vädjat om NRC:s bevarande
            i den form det har nu.
          </note>
          <note>
            Fru talman! Vi moderater förordar i parti- och kommittémotioner
            en inriktning av den ekonomiska politiken som syftar till att
            skapa bättre förutsättningar för både företag och enskilda människor
            att växa.
          </note>
          <note>
            Vi deltar därför inte i utskottets beslut om budgeten inom utgiftsområde
            24 Näringsliv, utan utvecklar i ett särskilt yttrande våra förslag.
          </note>
          <note>
            Jag står självfallet bakom alla reservationer med moderat underskrift,
            men jag nöjer mig med att yrka bifall till reservation 1.
          </note>
          <note>
            Till sist: När det gäller den för så många företag viktiga frågan
            om energin kommer Ola Karlsson senare att ta den debatten. Jag
            vill bara avsluta med att sammanfatta vad regeringen har åstadkommit
            så här:
          </note>
          <note>
            Få regeringar har skapat en så djup konfrontation, som ger minskad
            tilltro till vårt land i dess förlängning.
          </note>
          <note>
            Man har försatt ett privat företag i en situation, som tvingat
            fram en förtida kärnkraftsreaktorstängning.
          </note>
          <note>
            Jag erinrar mig de 101, som av oro för Sverige vädjade om större
            klokskap.
          </note>
          <note>
            De tystnat nu varenda en, i vanmakt över regeringens bottenlösa
            dårskap.
          </note>
          <note>
            Då ej sakskäl stänger Barsebäck försämras allvarligt näringsklimatsituationen,
            tilltron till Sverige får sig en knäck, likt den som blev följden
            av löntagarfondsprovokationen.
          </note>
          <note type="speaker">
            Anf. 2 LENNART BEIJER (v):
          </note>
          <note>
            Fru talman! När det gäller frågan om Telia-Telenor-fusionen tycker
            jag fortfarande att det är lämpligt om så många som möjligt försöker
            säga så lite som möjligt innan vi vet hur det går med denna affär.
            Jag tycker fortfarande att den här fusionen är viktig både för
            Sverige och för Norge. Jag tror att den är en nödvändighet om
            vi ska kunna behålla kompetens i Norden, och jag är därför väldigt
            oroad för den utveckling som vi nu kan se. Det är en beklaglig
            diskussion som har varit under den senaste tiden. Jag tror att
            även svenska riksdagspolitiker har klampat in på en arena som
            man borde vänta och avvakta med tills förhandlingar och diskussioner
            är klara.
          </note>
          <note>
            När man lyssnar på Karin Falkmer undrar man om man lever i samma
            land och i samma verklighet, därför att så dåligt och så eländigt
            som det verkar vara enligt henne i det här landet är svårt att
            tänka sig.
          </note>
          <note>
            Jag tror att det är väldigt få svenskar som på något sätt kan
            ställa sig bakom det som hon har redogjort för.
          </note>
          <note>
            Om man läser reservation 1 i betänkandet som moderater, kristdemokrater
            och folkpartister står bakom ser man inga större nyheter egentligen.
            Det är de gamla vanliga bitarna. De föreslår och tycker att det
            är väldigt viktigt med en flexibel arbetsmarknad.
          </note>
          <note>
            Och Karin Falkmer sade väl egentligen vad hon menar med flexibilitet.
            Det handlar då naturligtvis om en sänkning av a-kassan, definitivt
            en ordentlig urholkning av arbetsrätten och försvagade fackföreningar.
          </note>
          <note>
            De vill också ha en förnyelse av den offentliga sektorn. Med
            det menar de utförsäljning av gemensam egendom, privatisering
            av kommunal kärnverksamhet, osv.
          </note>
          <note>
            Fru talman! Ibland skulle det vara väldigt roligt om man kunde
            få höra lite nytänkande från våra borgerliga kombattanter. Tänk
            om man någon fick läsa förslag om hur viktigt det är att löntagarna,
            humankapitalet, ges större ansvar och större delaktighet i de
            olika verksamheterna och om man kunde få höra hur viktigt det
            är att det finns starka fackföreningar som orkar med att ta diskussioner
            med företagsledningar och som orkar med att diskutera viktiga
            frågor om både medlemmar och företagsledningar. Det skulle vara
            intressant att från det här hållet också få höra att det är viktigt
            och bra att den svenska förskolan ligger i topp och att det är
            viktigt också för det svenska näringslivets utveckling. Vi får
            väl vänta lite till innan vi får höra detta.
          </note>
          <note>
            I slutet av sitt anförande tar Karin Falkmer upp
          </note>
          <note>
            Barsebäcksfrågan. Så sent som i går hade jag kontakter med representanter
            från Sydkraftskoncernen, och jag kan inte förstå att de var så
            fruktansvärt upprörda som Karin Falkmer ger sken av. Tvärtom tycker
            nog de också att det är skönt att frågan nu är avklarad.
          </note>
          <note>
            De inser att vi har ställt in Sverige på en annan utveckling
            när det gäller energifrågorna, och jag tror faktiskt att vi efterhand
            kommer att få se Sydkraft som en mycket viktig spelare när det
            gäller att ställa om Energisverige.
          </note>
          <note>
            Reservation 2 från Centern är en mycket stor kontrast mot den
            samlade högerreservationen. I reservation 2 för man åtminstone
            fram att det finns problem och att tillväxten är ojämnt fördelad
            över landet. Man tar också upp frågan om hur viktigt det är med
            en miljömässigt och socialt hållbar ekonomi.
          </note>
          <note>
            Man talar om att miljö- och rättvisefrågorna är viktiga för att
            klara Sverige i framtiden och naturligtvis också om hur viktigt
            det är att ha stabilitet i ekonomin -
          </note>
          <note>
            inga häftiga skattesänkningar hur som helst. Jag tycker att man
            kan notera den skillnaden.
          </note>
          <note>
            Fru talman! I många år har vi diskuterat hur den svenska varvsindustrin
            ska kunna konkurrera med varvsindustrin ute i världen. Vi har
            haft en situation där den svenska varvsindustrin har fått kämpa
            på utan några som helst stöd i konkurrens med varv ute i världen
            som får direkta statliga stöd på upp till
          </note>
          <note>
            99,5 % av byggnationen. Vi är många som tycker att detta inte
            kan fortsätta utan att det måste ske en förändring. Och nu vill
            jag notera att vi ändå har fått ett enigt utskott som säger att
            om regeringen redan nästa år kan se att den uppgörelse om att
            ta bort subventionerna från den 1 januari 2001 inte blir av, alltså
            om flera länder tänker fortsätta att subventionera sin varvsindustri,
            så anser utskottet att regeringen bör göra en bedömning och återkomma
            med ett förslag till åtgärder. Jag tycker att det är ett stort
            framsteg för denna fråga.
          </note>
          <note>
            Fru talman! I detta betänkande framgår det att det finns ett
            förslag från regeringen om att satsa 5 miljoner kronor på IUC,
            Industriellt utvecklingscentrum inom musikområdet, i det här landet.
            Jag tycker att det är viktigt att man får historien bakom detta
            klar för sig. Det är fantastiskt att satsningen sker på musiksidan.
            Vi är ju vana vid att sådant här ska ske i metall-, trä-, aluminiumindustri
            osv. Nu ska vi alltså göra detta även på musiksidan.
          </note>
          <note>
            Detta är egentligen en 18-årig historia om en missförstådd ungdomsförening
            som efter många många år nu är respekterad, och ungdomarna är
            hjältar i sin region och över hela Sverige. 1981 var det ett antal
            ungdomar i 15-årsåldern som startade föreningen Rockparty med
            motivet att det fanns för lite att göra i detta lilla samhälle.
            1982-1985 anordnade man mängder med små och stora musikarrangemang,
            och föreningen Rockparty blev något av ett begrepp i rockmusiklivet
            i Sverige. 1986 anordnades den första
          </note>
          <note>
            Hultsfredsfestivalen. 1987 var det också festival, men den gick
            med mycket stor förlust. Vad hände då, fru talman? Jo, faktum
            är, vilket man kanske inte kan tro ett antal år senare, att man
            då fick nästan hela det politiska etablissemanget emot sig. Man
            hade väldigt svårt att klara av situationen. Men genom att själv
            gå i borgen och ta upp nya lån klarade man av hela situationen
            och kunde gå vidare. Det var stor debatt i kommunfullmäktige,
            i pressen och överallt, och många vill stoppa denna hemska förening
            som ordnade med rockmusik och som såg till att samla massor med
            ungdomar som hade trevligt och roligt. I dag är det ingen som
            törs komma med sådana förslag.
          </note>
          <note>
            Det har gått vidare. 1990 hade Hultsfredsfestivalen 18 000 besökare
            och 1998 35 000 besökare. Och i detta IUC finns så mycket annat,
            t.ex. att Yurope, en intresseorganisation för Europas alla stora
            musikfestivaler, förlägger sitt huvudkontor till Hultsfred. Det
            finns utbildning. Man kan alltså fr.o.m. nästa höst bli fil. kand.
            i musik. Man kan också som t.ex. gitarrist åka på träningsläger
            till detta musikens Mecka.
          </note>
          <note>
            Forskning kommer att ske, företagsbyar kommer att växa fram och
            det kommer att bli ett museum för hur alla tiders musik växer
            fram i Sverige.
          </note>
          <note>
            Det är naturligtvis en fantastisk utveckling som har skett under
            dessa 18 år. Ungdomarna som startade
          </note>
          <note>
            Rockparty är fortfarande kvar, men nu handlar det om mogna 30-åringar.
            De är lokalpatrioter som trots många goda anbud, ekonomiskt intressanta
            arbeten, förblir sin hembygd trogna.
          </note>
          <note>
            Ungdomsföreningen Rockparty är ett bra exempel på hur lokala
            initiativ, ofta av ungdomar, kan förändra en liten industrikommuns
            utveckling om de inte stoppas. Det är bara att förundras över
            att dessa ungdomar, med tanke på den motvind som varit, fortfarande
            kämpar.
          </note>
          <note>
            Denna lilla ungdomsförening som har lyckats så bra har alltså
            i en kommun där industrin ramlat, där man rationaliserat, sett
            till att förändra. I stället för den stora träindustrikommunen
            kan man i dag tala om en typisk musikkommun som ligger på teknikens
            framkant och som kommer att visa hur man kan vända utvecklingen
            i en hårt drabbad region.
          </note>
          <note type="speaker">
            Anf. 3 KARIN FALKMER (m) replik:
          </note>
          <note>
            Fru talman! När regering och majoritet driver igenom beslut mot
            det samlade näringslivets och mot svenska folkets uppfattning,
            med de kostnader och försämringar av miljön som det medför, innebär
            det en försämring av näringsklimatet.
          </note>
          <note>
            Det är ett gemensamt intresse för alla - anställda och företagsledare
            inom olika branscher - att näringsklimatet blir bättre så att
            det underlättar för jobb och företagande. Mer än någonsin tidigare
            utsätts företagen i dag för en stenhård konkurrens. I lika hög
            grad innebär globaliseringen att länder, regioner och kommuner
            konkurrensutsätts.
          </note>
          <note>
            I dag består 50 % av den svenska exporten av IT, telekom och
            medier. Handeln över nätet ökar dramatiskt. Företagen i den nya
            ekonomin ser helt annorlunda ut än de gjorde i det gamla industrisamhället
            och de är synnerligen lättrörliga. För att vårt land ska lyckas
            i den nya ekonomin krävs det ett nytänkande, förnyelse och en
            anpassning av politiken.
          </note>
          <note type="speaker">
            Anf. 4 LENNART BEIJER (v) replik:
          </note>
          <note>
            Fru talman! Energifrågorna är intressanta men jag försöker avhålla
            mig från de frågorna för att i stället låta Lennart Värmby reda
            ut dem.
          </note>
          <note>
            Visst behövs det förnyelse och visst lever vi i en förändrad
            värld. Men varför då inte, Karin Falkmer, någon gång försöka peka
            på andra vägar än bara just sänkta skatter, försämrad arbetsrätt
            och svagare fackföreningar? Varför inte ta fram andra viktiga
            delar som behövs för att klara förnyelsen och för att klara den
            omställning av hela näringslivet som behövs?
          </note>
          <note type="speaker">
            Anf. 5 KARIN FALKMER (m) replik:
          </note>
          <note>
            Fru talman! De gamla strukturerna är felaktiga.
          </note>
          <note>
            Det är inte bara vi moderater som säger det, utan det säger också
            OECD, EU-kommissionen, World Economic Forum, Frazer Institut och
            flera andra utländska kvalificerade bedömare, liksom vårt eget
            ISA.
          </note>
          <note>
            Den nya ekonomin med de nya kunskapsföretagen ser helt annorlunda
            ut. Där är det kunskapen som är värdet i företagen. De flesta
            som går in i företagen blir delägare där. De gamla strukturer
            som finns passar inte i den nya ekonomin. Det är ett faktum att
            det handlar om hinder för tillväxt, om hinder för nya företag
            och om hinder för jobb.
          </note>
          <note>
            Det är ett allmänt intresse att vi på det här planet får ett
            nytänkande och en förändring i den svenska politiken.
          </note>
          <note type="speaker">
            Anf. 6 LENNART BEIJER (v) replik:
          </note>
          <note>
            Fru talman! Jag tror också att den nya tekniken och IT-företagen
            blir allt viktigare. Men den gamla traditionella industrin är
            fortfarande avgörande och viktig för det här landet. Det finns
            ganska många löntagare och företag som inte har den nya IT-
          </note>
          <note>
            tekniken som grund. Även dessa måste också Karin
          </note>
          <note>
            Falkmer ta hänsyn till.
          </note>
          <note>
            Rockpartyföreningen och alla dess företag som vuxit fram under
            de senaste åren, vilket jag nyss redogjorde för, behöver naturligtvis
            hjälp för att kunna utvecklas och bli starka på marknaden. Men
            då är det intressant att konstatera att under den värsta tiden
            för denna företagsamhet, som kommit att betyda så mycket för en
            stor region och kanske för hela Sverige, var det ett väldigt litet
            stöd från de partier som ofta pratar om förnyelse. Kanske fick
            den här föreningen mer stöd från de partier som angrips för att
            vara traditionella men som förstod att det här var någonting nytt.
            Fastän det var ungdomar skulle man se till att det satsades på
            dem. Det tror jag är viktiga saker som vi bör dra lärdom av.
          </note>
          <note type="speaker">
            Anf. 7 MIKAEL OSCARSSON (kd):
          </note>
          <note>
            Fru talman! Sverige befinner sig i en högkonjunktur. Tillväxtprognoserna
            för de närmaste åren är goda. Detta är givetvis något som är positivt
            och som vi alla gläds åt men vi får för den skull inte låta det
            förblinda oss. Högkonjunkturen mattar så småningom av och det
            är då som den ekonomiska politiken på allvar sätts på prov. Det
            är närmast en självklarhet att efter en högkonjunktur följer en
            lågkonjunktur. När är obekant men att den förr eller senare kommer
            är säkert.
          </note>
          <note>
            Det är nu som vi har ett unikt tillfälle att ändra de strukturproblem
            som Sverige dras med. Jag tänker på den föråldrade arbetsrätten,
            den snåriga regeldjungeln och det höga skattetrycket, för att
            nämna några exempel. På dessa områden har det dessvärre under
            de senaste åren närmast rått stiltje. När Rosengren och
          </note>
          <note>
            Sahlin för ungefär ett år sedan handplockades för att leda det
            s.k. superdepartementet vädrade många morgonluft - två handlingskraftiga
            och förändringsvilliga politiker som skulle se till att prat blev
            verklighet.
          </note>
          <note>
            Men inte blev förhoppningarna mindre av superministrarnas egna
            uttalanden och löften.
          </note>
          <note>
            Innan jag går vidare vill jag yrka bifall till reservation 5.
            Jag står självfallet bakom alla kristdemokratiska reservationer
            men för tids vinnande nöjer jag mig med att yrka bifall till endast
            en reservation.
          </note>
          <note>
            Betänkandet bygger på budgetpropositionen och på motioner från
            höstens allmänna motionstid. I betänkandet behandlas näringspolitikens
            inriktning, småföretagsutveckling, handläggningstider på Patentoch
            registreringsverket, inriktningen för Konkurrensverket, anslag
            till myndigheter etc.
          </note>
          <note>
            Fru talman! Jag har under hösten haft förmånen att vara ute en
            hel del bland företagare, främst småföretagare. Det har gällt
            byggföretag, IT-företag, livsmedelshandlare, målarmästare och
            företag verksamma inom hälso- och sjukvård.
          </note>
          <note>
            Statistiskt sett är 4-5 % av ett lands befolkning entreprenörer
            - människor som tycker om att skapa, utveckla och förändra. De
            försöker se möjligheterna och har en nästan obändig vilja att
            lyckas. Framgången stavas hårt arbete. Där existerar sannerligen
            inga
          </note>
          <note>
            40-timmarsarbetsveckor.
          </note>
          <note>
            Nästan alla jag träffat har hört näringsministerns ord om att
            Sverige ska få ett näringsklimat i världsklass. Det är någonting
            som uppskattas men man vill se resultat och kunna växla in alla
            vackra orden till konkreta åtgärder.
          </note>
          <note>
            Min fråga här i dag till regeringspartiets representanter är
            just: När ska de många orden från Näringsdepartementets ministrar
            omsättas i handling?
          </note>
          <note>
            En enig riksdag tillsatte Småföretagsdelegationen.
          </note>
          <note>
            Dess arbete överlämnades till regeringen för mer än ett år sedan.
            Arbetet med regelförenklingarna går alltför långsamt. Jag vill
            fråga majoritetsföreträdaren:
          </note>
          <note>
            Hur många av Småföretagsdelegationens förslag är i dag genomförda
            och när ska resterande åtgärder vara åtgjorda?
          </note>
          <note>
            Fru talman! Sverige förlorar tyvärr alltfler företag och huvudkontor.
            ISA, Invest in Sweden Agency, är den statliga myndighet som på
            regeringens uppdrag verkar internationellt för information och
            kontakter med utländska investerare. ISA har under loppet av ett
            halvår avlämnat två intressanta rapporter.
          </note>
          <note>
            I en rapport redovisas klimatet för utländska investeringar i
            Sverige. Bl.a. visas en tabell från den s.k. IMD-rapporten. Bland
            46 länder som jämförs kan vi konstatera att Sverige år 1998 låg
            på sjuttonde plats. Några år tillbaka, år 1994, låg vi på nionde
            plats. På några få år har Sverige rasat från nionde till sjuttonde
            plats när det gäller förmågan att uppvisa ett klimat som gör att
            företag kan tänkas välja Sverige som etableringsort. Det är utifrån
            denna, inte fullt så muntra, bakgrund vår näringspolitik ska ses.
          </note>
          <note>
            Den andra rapporten, som kom för några veckor sedan, visar att
            en konsekvens av utflyttningen är att bolagens underleverantörer
            drabbas. Vi förlorar dynamiken mellan leverantörer och köpare
            av kvalificerade tjänster, t.ex. IT, juridik och forskning, vilket
            i sin tur gör att vi förlorar möjligheterna till skapande av nya
            företag, avknoppningar och produktutveckling.
          </note>
          <note>
            En annan viktig orsak till utflyttningen är att Sverige har ett
            betydligt högre skattetryck än omvärlden.
          </note>
          <note>
            Rapporten visar att de företag som överväger att flytta eller
            redan har flyttat utomlands anger höga skatter, dåliga relationer
            med myndigheter och ett misstroende mot den ekonomiska politiken
            som skäl.
          </note>
          <note>
            Vidare påpekar man i rapporten att ett viktigt skatteunderlag,
            dvs. höginkomsttagarna, försvinner till andra länder och att det
            finns en stor risk att högutbildade väljer bort Sverige på grund
            av det höga skattetrycket.
          </note>
          <note>
            Fru talman! Situationen i Sverige är bekymmersam. Vi förlorar
            företag, kunniga medarbetare och huvudkontor till andra länder
            som förmår att skapa ett bättre klimat än det som Sverige i dag
            kan erbjuda.
          </note>
          <note>
            Exempel på större företag som vi säkert uppfattar som genomsvenska
            men som inte längre styrs från
          </note>
          <note>
            Sverige är: ABB, AGA, Alfa Laval, ASG, Astra Autoliv, Avesta,
            Bilspedition, Esselte, Ikea, Kockum,
          </note>
          <note>
            Nobel, Saab Personvagnar, Securitas, Stora, Volvo
          </note>
          <note>
            Personvagnar. Frågan är vilket företag som står på tur.
          </note>
          <note>
            Från regeringshåll får vi höra att allt har vänt. Nu snurrar
            hjulen igen. Men det är inte hela sanningen.
          </note>
          <note>
            Siffrorna och uppräkningen ovan talar tyvärr ett annat språk.
            Den förda regeringspolitiken duger inte. Vi kan inte fortsätta
            att gå när andra springer.
          </note>
          <note>
            Det skulle vara intressant att här i kammaren få höra den socialdemokratiska
            strategin för att vända den trend som jag nyss beskrivit och hur
            Sverige ska utvecklas med nya och växande företag.
          </note>
          <note>
            Fru talman! Inledningsvis talade jag om småföretagens vilja att
            se konkreta åtgärder. Vad är det då man ser som problem och tillväxthinder?
            Ja, ofta är det de höga arbetsgivaravgifterna, förmögenhetsbeskattningen
            och den föråldrade arbetslagstiftningen.
          </note>
          <note>
            Vilka åtgärder arbetar då Kristdemokraterna med för att få genomfört?
          </note>
          <note>
            · Sänk argbetsgivaravgifterna
          </note>
          <note>
            · Förenkla arbetsrätten
          </note>
          <note>
            · Avveckla förmögenhetsbeskattningen. Nu flyr kapitalet landet
            eftersom vår förmögenhetsskatt ligger mellan fem och sex gånger
            högre än EU-
          </note>
          <note>
            genomsnittet. Det är för övrigt en märklig skatt.
          </note>
          <note>
            Miljardärerna slipper den men andra får betala.
          </note>
          <note>
            Som det nu är går 17 av landets 18 rikaste miljardärer fria från
            den.
          </note>
          <note>
            · Sälj fler av statens konkurrensutsatta företag, och det ska
            naturligtvis inte skötas såsom vi nu fått höra och se i samband
            med Telia-Telenor.
          </note>
          <note>
            · Avskaffa dubbelbeskattningen, som gör att investeringar i företag
            missgynnas i förhållande till investeringar i räntebärande papper.
          </note>
          <note>
            · Förbättra attityderna till företagande. Vi kan inte ha en skola
            som bara producerar löntagare. Vi måste också inspirera till företagande
            redan på skolnivå om vi ska få ny företagsamhet.
          </note>
          <note>
            · Sätt mätbara mål för förenklingsarbetet. En svensk företagare
            har i dag ca 4 000 regler, närmare bestämt 20 000 sidor lagtext,
            att hålla ordning på. Varje år tillkommer ca 5 000 sidor nya eller
            omarbetade regler. Detta är naturligtvis inte rimligt!
          </note>
          <note>
            · Öppna tjänstesektorn för hushållen - detta enligt det förslag
            som vi, Moderaterna och Folkpartiet har lagt fram.
          </note>
          <note>
            Vi menar att dessa åtgärder skulle vitalisera näringsklimatet
            för både små- och storföretagare. Notera att jag sade företagare
            i stället för företag. Entreprenörer påpekar ofta följande: många
            politiker tycks gilla företag men har föga till övers för företagaren.
          </note>
          <note>
            Bakom varje företag - litet, stort, enmansföretag, familjeföretag
            - finns det människor, människor som behöver stimuleras och uppmuntras
            och se möjligheter för att belönas ekonomiskt för att finna det
            mödan värt att för det första starta företag och för det andra
            driva och utveckla det vidare.
          </note>
          <note>
            Låt oss aldrig glömma det när vi diskuterar näringspolitik.
          </note>
          <note type="speaker">
            Anf. 8 LENNART BEIJER (v) replik:
          </note>
          <note>
            Fru talman! Man blir bekymrad när man hör att även kd lägger
            en så fruktansvärt pessimistisk ton när det gäller utvecklingen
            i Sverige. Man undrar lite grann vad man stöder sig på.
          </note>
          <note>
            Mikael Oscarsson säger att situationen i Sverige är bekymmersam.
            Så räknar han upp en massa företag som har bytt ort för sitt huvudkontor.
            Det finns trots allt rätt så många utredningar som visar att det
            är lite andra saker som spelar roll i dag när företag placerar
            sitt huvudkontor exempelvis i London, inte bara det enkla skälet
            att skatten är något högre i Sverige. Det kan också vara så att
            våra svenska företag har vuxit i storlek och är så stora i dag
            att de är något för stora för lilla Sverige. Fortfarande har vi
            ganska stor nytta och användning av den företagsamhet som har
            frodats och fortfarande frodas i landet.
          </note>
          <note>
            Sverige halkar efter, säger Mikael Oscarsson. Jag undrar: Kan
            inte ens Mikael Oscarsson tycka att det är bra att en sådan sak
            som exempelvis den som kom ut i går, att den svenska förskolan
            är överlägsen? Ser inte Oscarsson något sammanhang och samband
            här som kan göra att det faktiskt finns fördelar också i
          </note>
          <note>
            Sverige? Det skulle vara intressant att veta, när nu
          </note>
          <note>
            Oscarsson ska ha enklare arbetsrättslagar, vilka det är han speciellt
            funderar på.
          </note>
          <note type="speaker">
            Anf. 9 MIKAEL OSCARSSON (kd) replik:
          </note>
          <note>
            Fru talman! Lennart Beijer tycker att det jag kommer med är gnälligt.
            Men faktum är att strukturproblemen är verklighet för landets
            småföretagare och företagare i allmänhet. Detta med arbetsrätten,
            den snåriga regeldjungeln, det höga skattetrycket är verklighet.
            Det är någonting som påverkar företagsamheten mycket mera än vad
            kanske Lennart Beijer tror. Ta detta med Småföretagsdelegationens
            förslag
          </note>
          <note>
            - 65 av de 74 förslagen är inte åtgärdade. Tycker
          </note>
          <note>
            Lennart Beijer att det gnälligt? Jag tycker att det är en plikt
            för oss som politiker att skapa de förutsättningar som krävs för
            att få ett bättre företagsklimat.
          </note>
          <note>
            Däremot tycker jag att det är mycket märkligt av
          </note>
          <note>
            Lennart Beijer att han tog tid för att redogöra för musikbranschen
            på det vis han gjorde. Musikbranschen är viktig, men jag tycker
            att han kanske skulle ha nyttjat sin tid till att tala om hur
            han vill skapa en bättre företagsamhet i det här landet.
          </note>
          <note type="speaker">
            Anf. 10 LENNART BEIJER (v) replik:
          </note>
          <note>
            Fru talman! Musikbranschens utveckling i Sverige är ganska intressant.
            Det är en alltmer viktig bransch för landet som helhet. Det är
            intressant hur man kan utveckla sig från ingenting till ganska
            mycket. Det är intressant när vi talar om näringsliv allmänt sett.
          </note>
          <note>
            Jag tror faktiskt, Mikael Oscarsson, att det för framför allt
            de små företagen är jätteviktigt att vi lyckas hålla en bra ekonomi,
            att räntorna är någorlunda låga och att det finns en efterfrågan
            bland folk i allmänhet för de produkter som görs. Det tror jag
            är mycket viktigare än andra mera skumma förslag på arbetsrättsområdet
            och annat.
          </note>
          <note>
            Mikael Oscarsson svarade inte på frågan om han tycker att världens
            bästa förskola spelar någon viktig roll när det gäller näringslivets
            utveckling. Det skulle vara intressant att höra.
          </note>
          <note type="speaker">
            Anf. 11 MIKAEL OSCARSSON (kd):
          </note>
          <note>
            Fru talman! Jag är naturligtvis tacksam och glad för att vi har
            en bra förskola och dagis. För övrigt skulle vi vilja att vi fick
            mer av valfrihet på det området. Men det var kanske inte det debatten
            handlade om.
          </note>
          <note>
            När det gäller de strukturproblem vi brottas med är det nu vi
            ska ta tillfället i akt. Nu har vi en högkonjunktur och tillfälle
            - vi vet inte när det kommer tillbaka - att ändra på de här sakerna
            och se till att vi får ett företagsklimat som drar till sig nya
            företag.
          </note>
          <note>
            Som ni hörde i min uppräkning är det företag efter företag som
            får lämna det här landet. Vi kan t.ex. inte ha radikalt annorlunda
            skatteregler än övriga Europa.
          </note>
          <note>
            Vi måste se till att vi har ett konkurrenskraftigt näringsklimat.
            Vi har hört hur näringsministrarna i superdepartemenet har sagt
            att Sverige ska få ett företagsklimat i världsklass. Låt oss då
            se till, Lennart
          </note>
          <note>
            Beijer, att vi påminner regeringen om detta så att vi får ett
            företagsklimat i världsklass. Det behöver vi.
          </note>
          <note type="speaker">
            Anf. 12 ÅKE SANDSTRÖM (c):
          </note>
          <note>
            Fru talman! Jag har för avsikt att inte kommentera den aktuella
            turbulensen kring den stora affären Telia-Telenor. Jag vill avvakta
            med det tills besked föreligger. Som gammal idrottsledare har
            jag klart för mig att man inte dömer en match förrän den är avblåst
            och klar.
          </note>
          <note>
            Näringspolitikens uppgift är ju att ge bästa möjliga förutsättningar
            för företagande i hela landet. Jag utgår från att vi har en gemensam
            målsättning här i kammaren att klara det. Jag har också respekt
            för att vi har olika medel att nå det. Men vi måste rimligen kunna
            se en del möjligheter och inte bara hinder.
          </note>
          <note>
            Förståelsen för och attityden till företagande måste vi förbättra
            på alla plan. Där har vi en stor gemensam uppgift. Småföretagen
            har en stor betydelse för sysselsättning och tillväxt. Det är
            vi också överens om.
          </note>
          <note>
            Nyföretagandet har ökat, även om någon sade det motsatta här
            i kammaren. Nyföretagandet har ökat.
          </note>
          <note>
            Det kan bli ännu bättre om vi skapar bättre villkor.
          </note>
          <note>
            Visst finns det hinder. Det finns många hinder, exempelvis krångliga
            regler för just de små. Det upplevs krångligt för dem. Man har
            inte samma resurser att klara redovisningar, administration och
            liknande. Det är mycket som återstår där.
          </note>
          <note>
            Det gläder mig att ministern är här. Vi kan möjligen få en del
            direkta svar.
          </note>
          <note>
            Vi har också i förhållande till omvärlden höga skatter på flera
            punkter.
          </note>
          <note>
            Reglerna kring riskkapitalförsörjningen är snåriga och krångliga
            och behöver också förbättras.
          </note>
          <note>
            Tillsammans måste vi uppmuntra entreprenörskap redan från tidig
            skolålder och fram till förverkligandet av ett eget företag. Det
            är mycket glädjande att andelen kvinnliga företag fortsätter att
            öka. Enligt en färsk rapport från förra veckan är det den största
            procentuella ökningen under det gångna året.
          </note>
          <note>
            Verksamhet med särskilda resursinsatser för kvinnliga företagare
            på lokal, regional och central nivå måste ges förutsättning att
            fortsätta. NUTEK på central nivå har fått till uppgift att värna
            om denna verksamhet. Landets regionala resurscentrum för kvinnliga
            företagare är också entydiga i kravet på en fortsatt satsning
            på utbildning, rådgivning och nätverksbyggande för kvinnliga företagare.
          </note>
          <note>
            Nu är det upp till NUTEK att bekänna färg på det här området.
          </note>
          <note>
            Om vi så övergår till företagandet är det personliga ägandet
            viktigt för oss i Centerpartiet. Det ger mångfald. Det är ett
            decentraliserat ägande som är grundat på personligt ansvar och
            därmed en god grund för en livskraftig näringsverksamhet.
          </note>
          <note>
            Fru talman! I vår roll här i riksdagen att skapa goda villkor
            och ett gott klimat för företagandet får vi inte glömma infrastrukturen
            som är utomordentligt viktig. Vi ska återkomma till en regionalpolitisk
            debatt senare i dag.
          </note>
          <note>
            Frågan rör hela den strukturen, dvs. post, tele, vägar, kommunikationer,
            järnvägar, flygplatser, hamnar och självfallet också den digitala
            infrastrukturen. För
          </note>
          <note>
            Centerpartiet är, som vi tidigare har framhållit vid flera tillfällen,
            tillgängligheten när det gäller den nya tekniken utomordentligt
            viktig. Vi står eljest inför en risk att skapa ett A- och ett
            B-lag i samhället när det gäller att nyttiggöra den mycket viktiga
            tekniken.
          </note>
          <note>
            Många glömmer tyvärr också utbildningens och kulturens roll,
            liksom en god samhällsservice i övrigt.
          </note>
          <note>
            Det är inte bara skatter det gäller, utan det gäller hela klimatet.
            Det får vi inte glömma bort.
          </note>
          <note>
            Jag tar mig friheten att återigen upprepa att en öppen och positiv
            attityd till företagande och innovationer är grundläggande. Långa
            handläggningstider och avsaknaden av besked är hämmande för kreativa
            personer, ja, jag tror för alla personer. Väntetider innebär också
            stora merkostnader för småföretag. Vi hade i fjol, i förra riksdagen,
            en motion kring väntetiderna vid Patent- och registreringsverket.
            Vi har nu fått med övriga partier så att vi har en gemensam fyrpartimotion
            i den frågan.
          </note>
          <note>
            Fru talman! När det gäller företagande måste vi alla inse att
            det är fint att våga. Det ska också vara bra att lyckas. Vi måste
            acceptera att man kan misslyckas. Det ska också vara möjligt att
            ta nya tag och försöka igen.
          </note>
          <note>
            I en del i betänkandet berörs Sveaskog. Det var ju vårriksdagens
            stora följetong och stora s.k. affär, dock utan norskt inslag.
            Betänkandet berör bara till liten del detta ärende. Vi har en
            gemensam motion med krav på försäljning till enskilda, men även
            på att se över om inte lokal förvaltning och skötsel av vissa
            enklaver borde vara möjlig, sett över landet. Det skulle kunna
            få stor lokal betydelse.
          </note>
          <note>
            För Centerpartiets del utgår vi ifrån att Näringsutskottet får
            en återredovisning på det nya året beträffande måluppfyllelsen
            för denna skapelse. Det mål som kungjordes vid starten av valrörelsen
            1998 av dåvarande näringsministern var att säkerställa virkestillgången
            för köpsågverken samtidigt som man ska kunna öka den biologiska
            mångfalden genom ytterligare reservatsavsättningar. Det blir intressant
            att ta del av den rapporten. Personligen tror jag att verkligheten
            torde sätta sina spår i en sådan eventuell måluppfyllelse.
          </note>
          <note>
            Beträffande anslagsposterna redogörs det för dem i vårt särskilda
            yttrande. För att exempelvis klara konkurrensen från andra länder
            bör, enligt vår mening, forskning och utveckling inom livsmedelssektorn
            stimuleras. Livsmedelssektorn arbetar ju i Sverige med betydligt
            högre kostnader i form av skatter och avgifter än man gör i omvärlden.
          </note>
          <note>
            Centerpartiet vill också stärka den svenska exporten av miljöanpassad
            teknik. Det är ett helt nytt område som aldrig nämnts tidigare
            här i kammaren, och där vi har utomordentliga möjligheter i vårt
            land.
          </note>
          <note>
            Det är en verksamhet som för övrigt också prioriteras av våra
            tekniska attachéer, vilket vi fick se och höra vid utskottets
            besök hos dem i går.
          </note>
          <note>
            Fru talman! Jag nöjer mig härmed med att yrka bifall till reservationerna
            2 och 6, men står självfallet bakom även våra övriga reservationer.
          </note>
          <note type="speaker">
            Anf. 13 EVA FLYBORG (fp):
          </note>
          <note>
            Fru talman! Jag börjar med att ställa mig bakom alla de reservationer
            som Folkpartiet har skrivit under i det här betänkandet samt yrka
            bifall till reservationerna nr 4 och nr 5.
          </note>
          <note>
            Jag vill också påpeka att Folkpartiet har en annan inriktning
            och ram för budgeten och deltar därför inte i beslutet om anslag
            m.m. Våra punkter finns i det särskilda yttrande som är fogat
            till detta betänkande.
          </note>
          <note>
            Vår gemensamma syn från borgerligheten tycker jag har utvecklats
            väl av tidigare talare, och jag ska därför förkorta mitt inlägg
            något här. Både Karin
          </note>
          <note>
            Falkmer och Mikael Oscarsson har uttryckt mycket av det som även
            vi står bakom.
          </note>
          <note>
            Fru talman! Sverige står ändå på tröskeln till
          </note>
          <note>
            2000-talet, och nu måste enligt vår mening ett antal viktiga
            strukturreformer i den svenska ekonomin genomföras för att en
            uthållig och långsiktigt god tillväxt ska kunna upprätthållas.
            Det handlar bl.a. om att arbetsmarknaden måste göras mer flexibel.
            Skatterna på arbete och företagsamhet måste sänkas. Det svenska
            konkurrenstrycket måste förbättras, och vi måste öppna upp den
            offentliga sektorn och förnya den för att bättre möta konsumenternas
            behov och ta vara på personalens kompetens och idéer. Det gäller
            att skapa en anda av entreprenörskap i Sverige igen, där nya idéer
            och egen skaparkraft faktiskt kan komma till uttryck. Vi behöver
            kort sagt fler snilleblixtar i svensk ekonomi.
          </note>
          <note>
            Målet med reformerna på de här områdena är ju att skapa förutsättningar
            för en uthålligt hög tillväxt där sysselsättningen kan öka utan
            att inflationen tar fart, där den enskildes valfrihet, personliga
            ansvar och välfärd kan öka utan politisk detaljstyrning, där den
            offentliga sektorn kan vitaliseras och möta ökande behov utan
            att hotas av krympande skattebaser och där statens finanser inte
            raseras vid nästa lågkonjunktur. Det behövs en ny ekonomisk politik
            som syftar till att långsiktigt stärka incitamenten till företagande,
            arbete och utbildning. Det måste löna sig att arbeta och att utbilda
            sig.
          </note>
          <note>
            Politiken måste också präglas av en insikt om de ändrade förutsättningar
            som följer av en alltmer integrerad världsekonomi. Utan företag
            förtvinar Sverige. Utan starka företagare blir det långsiktigt
            inga starka företag. Villkoren för företag och företagande är
            inte tillräckligt bra i Sverige för närvarande. Nu när
          </note>
          <note>
            Sverige befinner sig i en högkonjunktur och de omedelbara statsfinansiella
            problemen inte är akuta måste tillfället tas att lägga grunden
            för en politik som leder till att tillväxten blir god och långsiktig.
            Det är nu som vi måste skapa permanent goda villkor för jobb och
            företagande.
          </note>
          <note>
            Fru talman! Så vill jag säga några ord om Nationellt resurscentrum
            för kvinnor. Vi i Folkpartiet anser att det är viktigt att stödja
            kvinnors företagande. Det finns en stor utvecklingspotential bland
            kvinnliga företagare. Enligt vår mening är det angeläget att fler
            kvinnor faktiskt blir företagare. Att identifiera vilka omständigheter
            som utgör hinder för kvinnor att starta företag och vidta åtgärder
            för att eliminera dessa är därför mycket viktigt.
          </note>
          <note>
            Enligt vår mening har den här NRC-verksamheten varit positiv
            för arbetet med att främja kvinnors företagande, och vi anser
            därför att regeringens förslag om att integrera den i NUTEK:s
            ordinarie verksamhet inte är tillräckligt bra. Vi är skeptiska
            till detta. Erfarenheterna från arbetet med de regionala tillväxtavtalen
            visar ju trots allt att jämställdhetsaspekten inte automatiskt
            beaktas. Särskilda insatser kan fortfarande vara nödvändiga.
          </note>
          <note>
            Risken är därför uppenbar att det som ska vara allas ansvar nu
            i NUTEK blir ingens ansvar. Det duger inte. Att knyta ett råd
            eller en referensgrupp till
          </note>
          <note>
            NRC-verksamheten anser vi inte vara en tillräcklig åtgärd. En
            ytterligare markering behöver göras, t.ex.
          </note>
          <note>
            genom att verksamheten i regleringsbrevet tilldelas en särskild
            anslagspost. Detta bör riksdagen ställa sig bakom.
          </note>
          <note>
            Slutligen vill jag säga några ord om turismen. Ska man kunna
            semestra i Sverige? Ska utlänningar kunna komma hit och skapa
            välbehövlig sysselsättning och goda exportintäkter? Ska vi svenskar
            kunna semestra i vårt eget land eller ska vi tvingas importera
            den rekreation vi behöver genom att åka utomlands för att det
            är billigare? Det är det som Folkpartiets turistpolitiska motion
            handlar om. En stor mängd uppgifter tyder på att svaren på de
            här frågorna långt ifrån är självklara. Uppgifterna är många och
            oroväckande, och det är bakgrunden till reservation 4.
          </note>
          <note>
            Svenskarnas inrikesresor har minskat med en tredjedel under 90-talet.
            Det rör sig om över 60 miljoner övernattningar, och den negativa
            trenden bara fortsätter. Den t.o.m. förstärks. En allt större
            del av fritiden tillbringas numera i TV-soffan. Den snabba nedgången
            hotar existensen för tusentals små handels- och tjänsteföretag,
            framför allt på landsbygden.
          </note>
          <note>
            Samtidigt har semestrandet i utlandet ökat med nästan en femtedel.
          </note>
          <note>
            Sveriges kostnadsläge ligger nu åter i världstoppen när det gäller
            den typ av enkla tjänster som turistnäringen producerar, 20-30
            % över EU:s genomsnitt enligt statsråden Rosengrens och Sahlins
            grönbok om tillväxten. De som har råd skaffar sig en prisvärd
            semester genom att åka utomlands. De som inte har råd stannar
            hemma. 60 år efter den stora semesterreformen håller semestern
            återigen på att bli en klassfråga, ett klassmärke. Näringen förefaller
            inte längre kunna producera det som semesterfirarna vill ha, i
            varje fall inte till priser som de har möjlighet att betala.
          </note>
          <note>
            Det här är inte bara ett hot mot turistnäringen som sådan och
            dess över 140 000 sysselsatta utan faktiskt också mot miljön.
            De personliga tjänster som måste till för att turisternas utnyttjande
            av naturen inte ska medföra skadeverkningar har nämligen en prislapp
            som det är få människor förunnat att kunna betala i dag.
          </note>
          <note>
            Men det här är inte den bild man får när man läser tidningen,
            kanske någon invänder. Där talas det hela tiden om nya turismrekord
            överallt. Orsaken är att de uppgifter som den statliga turistdelegationen
            levererar till massmedierna till allra största delen handlar om
            affärsresor. Det är resor som betalas av obeskattade medel och
            med avdragsgill moms. Detta resande ökar i takt med ekonomin.
            För närvarande ökar det alltså snabbt. Det är det vi får läsa
            om i tidningarna - som inte alltid uppfattat vad rekorden egentligen
            avser.
          </note>
          <note>
            De dystra siffrorna handlar nästan uteslutande om rekreationsresor,
            vanliga semesterresor. Detsamma gäller statens anslag för turismfrämjande
            åtgärder. De avser att stimulera resor som företas på fritiden
            av utländska personer som betalar med beskattade medel och som
            saknar möjlighet att lyfta momsen. Det är på dessa områden volymerna
            rasar. Att flygbolagen och storstädernas lyxhotell går som på
            räls är en lika klen tröst i detta sammanhang som att en enstaka
            rekordsommar får camparna att gå man ur huse.
          </note>
          <note>
            Fru talman! Sverige ska ha en hög attraktionskraft som turistland
            och en långsiktigt konkurrenskraftig turistnäring. Det är sedan
            1995 statens mål för turistpolitiken. Men målet ligger i stort
            sett utanför det näringspolitiska området, som anslaget avser.
            Mål och medel hålls alltså åtskilda, och det är ingen bra ordning.
            Givet den anslagsnivå som regeringen föreslår kan man med fog
            ifrågasätta om målet över huvud taget är realistiskt och om det
            inte borde ersättas med ett mål som det i alla fall finns teoretiska
            chanser att nå.
          </note>
          <note>
            Åtskilligt tyder på att Turistdelegationen inrättat sin verksamhet
            längs linjer som saknar förutsättningar att skapa bidrag till
            turistnäringens verksamhet och utveckling. Verksamheten har pågått
            i mer än fyra år, snart i fem år, och det är nu hög tid att den
            utvärderas av t.ex. Riksdagens revisorer.
          </note>
          <note>
            Över 80 % av anslaget för turistfrämjande åtgärder går till Turistrådet,
            som därutöver mottagit närmare 150 miljoner kronor för särskilda
            ändamål under de senaste åren. Inslag i Turistrådets verksamhet
            inger betänkligheter. Frågan måste ställas om verksamheten verkligen
            bedrivits i enlighet med riksdagens intentioner. Vi anser att
            det är i högsta grad rimligt att även denna fråga utreds av t.ex.
            Riksdagens revisorer.
          </note>
          <note>
            Anslagen till den turismfrämjande verksamheten är knappa i förhållande
            till de förväntningar på resultat vi har, mycket knappa. Frågan
            om huruvida samordning av statens insatser kan skapa effektivitetsvinster
            bör därför också undersökas noggrant. Vi vill dock inte ropa på
            mer anslag till detta område förrän det står klart bortom rimligt
            tvivel att en ökad marknadsföring av Sverige verkligen skulle
            få näringen att växa och därmed öka sysselsättningen. Risken måste
            först elimineras att en sådan marknadsföring bara fäster uppmärksamheten
            på priser som tyvärr saknar internationell konkurrenskraft.
          </note>
          <note>
            Vi beklagar att utskottsmajoriteten inte verkar vilja ha den
            utvärdering av politiken och av organisationernas verksamhet som
            är nödvändig för att få ett fullgott beslutsunderlag. Många frågor
            återstår att besvara. Det bästa sättet att få upp svaren på riksdagens
            bord är just den utvärdering som reservation 4
          </note>
          <note>
            anvisar.
          </note>
          <note type="speaker">
            Anf. 14 LENNART BEIJER (v) replik:
          </note>
          <note>
            Fru talman! Jag håller med Eva Flyborg om att det är ett problem
            att så många vanliga svenskar tycker att det är dyrt att resa
            i Sverige. Det är ett problem som har blivit större med åren,
            och vi är inte helt klara över vad det beror på, även om man kan
            misstänka att de tunnare lönekuverten har en viss betydelse.
          </note>
          <note>
            Det var dock inte det som jag tänkte fråga om utan om det allmänna
            påståendet att förutsättningarna skulle vara så dåliga för företagande
            i Sverige. Jag har hört det sägas många gånger under många år,
            och jag undrar ibland om det bara är något som man säger.
          </note>
          <note>
            Kan Eva Flyborg tala om för mig när det svenska företagsklimatet
            eller möjligheterna för företagare var bättre i Sverige än vad
            de är i dag?
          </note>
          <note type="speaker">
            Anf. 15 EVA FLYBORG (fp) replik:
          </note>
          <note>
            Fru talman! Jag skulle vilja svara så här: I dagens
          </note>
          <note>
            Sverige tillåter vi i viss mån att företagen går bra. Det anses
            bra att de betalar in mycket skatt till statskassan. Det första
            problemet är att man beskattar dem så hårt att ingenting blir
            kvar.
          </note>
          <note>
            Man tillåter inte heller företagarna att själva vinna på sin
            egen gärning. Det är ett stort problem. Man gynnar inte incitamenten
            och drivkraften för att satsa kanske 80 timmars arbetsvecka, hela
            sin privata ekonomi och familjens existens på en idé om att göra
            någonting själv för en bättre framtid.
          </note>
          <note>
            Problemet är att entreprenörskapet, att besluta någonting själv,
            att göra något av egen kraft, inte sätts i främsta rummet utan
            tvärtom nästan i det bakersta rummet.
          </note>
          <note>
            Fru talman! Problemet är att man blir en hjälte i
          </note>
          <note>
            Sverige när man vinner 40 miljoner kronor på
          </note>
          <note>
            Bingolotto men att man är en skurk när man tjänar
          </note>
          <note>
            100 000 kr på eget hårt arbete. Det är det som är det största
            problemet.
          </note>
          <note type="speaker">
            Anf. 16 LENNART BEIJER (v) replik:
          </note>
          <note>
            Fru talman! Jag kan till viss del hålla med Eva
          </note>
          <note>
            Flyborg om att man lätt blir hjälte ifall man vinner pengar på
            Bingolotto, men jag ställde en annan fråga.
          </note>
          <note>
            Ni pratar hela tiden om hur dåligt klimatet för företagande är
            i Sverige. Jag har hört det så länge att det vore väldigt intressant
            att få veta ungefär vilket år företagandet har haft bättre förutsättningar
            än vad det har i dag.
          </note>
          <note type="speaker">
            Anf. 17 EVA FLYBORG (fp) replik:
          </note>
          <note>
            Fru talman! Det här är en ganska omöjlig diskussion. Jag kan
            inte ge något sådant årtal, men jag kan möjligtvis övertyga Lennart
            Beijer om att det den dag när vi får en borgerlig regering, dvs.
            år 2002, kommer att bli ett betydligt bättre klimat för alla företagare
            och skattebetalare i Sverige.
          </note>
          <note type="speaker">
            Anf. 18 SYLVIA LINDGREN (s):
          </note>
          <note>
            Fru talman! "Sverige är bra för företagsklimatet."
          </note>
          <note>
            Så lyder rubriken på en artikel i Upsala Nya Tidning den 9 september
            1999.
          </note>
          <note>
            Näringsklimatet i Sverige är generellt inte sämre än i andra
            länder. Tillgången till yrkeskunnig personal är relativt god.
            Visserligen upplever vissa företag att stödet från myndigheter
            är dåligt och lagstiftningen inte så förmånlig - men så är det
            i andra länder också.
          </note>
          <note>
            Så säger företagsekonomerna Christine Holmström och Ulf Holm
            vid Uppsala universitet, som har studerat detta.
          </note>
          <note>
            En annan rubrik i samma tidning lyder: "Myter om utflaggningen".
            Där framhålls bl.a. att dubbelbeskattningen av bolag i vårt land
            må vara ett rött skynke för vissa, men den bör inte sammanblandas
            med frågan om orsaken till företagens internationalisering.
          </note>
          <note>
            Så skrev ekonomerna Mats Forsgren och Ulf Holm.
          </note>
          <note>
            I tidningen Ny Teknik nr 44 i år kunde man läsa:
          </note>
          <note>
            "Industriförbundet ljuger om massflykten. De senaste årens larmrapporter
            om en massflykt av civilingenjörer och andra högutbildade från
            Sverige bygger på snedvridna siffror. Bakom den påstådda kunskapsflykten
            ligger en kampanj med syftet att sänka skatterna och hålla nere
            lönerna."
          </note>
          <note>
            Så skrev två frilansjournalister, Erika Augustinsson och Jan
            Isaksson, som undersökt detta.
          </note>
          <note>
            Fru talman! Jag tycker att det är bra om man kan hyfsa debatten.
            De senaste årens höga tonläge har enligt min mening inte gynnat
            vare sig näringslivet eller samhället i övrigt. I en intressant
            rapport från
          </note>
          <note>
            ISA:s ekonomiska råd, I huvudet på ett företag, belyses frågan
            om huvudkontor. Tidningsreferaten handlade mest om att privatekonomiska
            skäl skulle vara avgörande. Mer pengar i fickan är förvisso enligt
            rapporten en anledning till företagsflykt, men även andra orsaker
            finns.
          </note>
          <note>
            Ett företags huvudkontor har traditionellt haft ett stort symbolvärde.
            Därför har det väckt uppmärksamhet när hela eller delar av huvudkontor
            flyttar utomlands. Bilden av Sverige som investeringsland och
            som lokalisering för huvudkontorsfunktioner har därigenom visserligen
            påverkats, men denna utveckling ska ställas mot att ett stort
            antal utländska företag förlagt sina region- och Europahuvudkontor
            till Sverige.
          </note>
          <note>
            Förklaringarna varierar: Sveriges geografiska läge i norra Europa,
            en effektiv infrastruktur och finansmarknad, en ledande ställning
            inom IT och kommunikationer m.m. Därtill kommer att Sverige kan
            sägas ha utvecklat ett specifikt s.k. huvudkontorskluster med
            internationell ledarskapskompetens och erfarenhet av internationella
            affärer i kombination med kvalificerade kringtjänster.
          </note>
          <note>
            Några av slutsatserna i rapporten är att förvärv och fusion ligger
            bakom de flesta omlokaliseringar av huvudkontor och att den ökade
            rörligheten bland huvudkontor inte är ett unikt svenskt fenomen.
          </note>
          <note>
            Vad rapporten också visar är att i vår värld av globalisering
            har turen kommit till funktionen huvudkontor, en funktion som
            internationaliseras - och därmed förändras.
          </note>
          <note>
            Konsekvenserna är komplexa. Förändringarna bjuder på både för-
            och nackdelar. I vissa fall kan en flytt utomlands innebära att
            ledningen får bättre möjligheter att utveckla företaget och därmed
            stärka verksamheten i Sverige. I andra fall går omfattande huvudkontorsaktiviteter
            med värdefulla spridningseffekter förlorade. Förhållandevis få
            tror att huvudkontoren kommer att flytta inom en treårsperiod.
            Ca
          </note>
          <note>
            10 % på koncernledningsnivå och 17 % på underkoncernnivå har
            den uppfattningen.
          </note>
          <note>
            Kanske är det så enkelt att vissa flyttar är nödvändiga, andra
            helt naturliga och åter andra ganska omotiverade.
          </note>
          <note>
            Fru talman! Låt oss konstatera att det går bra för
          </note>
          <note>
            Sverige. Sysselsättningen växer kraftigt. Många fler är i arbete.
            Vi har den snabbaste sysselsättningsökning som vi har upplevt
            på år och dag. Sysselsättningen växer i både företag och offentlig
            sektor liksom för både kvinnor och män. Arbetslösheten sjunker
            snabbt, och tillväxten i ekonomin är bra. Nyföretagandet är fortsatt
            högt. Antalet företagskonkurser är det lägsta på hela 90-talet.
            På ett år har antalet företagskonkurser minskat med hela 35 %.
          </note>
          <note>
            Intresset för Sverige som investeringsland är i växande. Varje
            år direktinvesterar utländska företag
          </note>
          <note>
            80 miljarder kronor i Sverige.
          </note>
          <note>
            Vilka är våra bästa argument för att övertyga företag och företagare
            att investera i Sverige?
          </note>
          <note>
            Sverige har EU:s starkaste statsfinanser. Underskottet i statsfinanserna
            på nästan 10 % av BNP har vänts till ett kraftigt överskott på
            bara några år. Inget annat land har gjort något liknande.
          </note>
          <note>
            Inget annat land satsar så mycket på forskning och utveckling
            som Sverige. Enligt SCB:s senaste undersökning uppgick de samlade
            FoU-utgifterna till 67
          </note>
          <note>
            miljarder kronor 1997, vilket är 8 miljarder mer än
          </note>
          <note>
            1995. 3,8 % av BNP är högre än i något land inom
          </note>
          <note>
            OECD.
          </note>
          <note>
            Få länder satsar nu så kraftigt på utbildning på både bredden
            och spetsen. Under åren 1997-2001
          </note>
          <note>
            kommer antalet platser på högskolor och universitet att öka med
            88 000. Sverige har i dag den kraftigaste utbyggnaden av utbildningen
            inom naturvetenskap och teknik i Europa. Samtidigt har hundratusentals
            svenskar fått chansen att stärka sin grundutbildning inom Kunskapslyftet.
          </note>
          <note>
            Fru talman! Det är med förvåning jag har hört alla de negativa
            påtalandena här som endast har berört skattelättnader, arbetsmarknadspolitik
            och arbetsrätt.
          </note>
          <note>
            Inte ett ord har sagts om kompetensutveckling och kunskap i den
            inledande debatten, och det tycker jag är mycket märkligt.
          </note>
          <note>
            Sverige blir ett alltmer internationellt land. Sedan år 1995
            är vi medlemmar i EU. Vi har också skaffat oss de ekonomiska förutsättningarna
            att, om svenska folket vill, bli medlemmar i EMU. Vi ligger mitt
            i hjärtat av Östersjöområdet, som är en av de snabbast växande
            ekonomierna i världen.
          </note>
          <note>
            Sverige är ett socialt stabilt land. Mellan år 1996
          </note>
          <note>
            och 2002 ökar statsbidragen till kommuner och landsting med 25
            miljarder kronor, vilket stärker vård, skola och omsorg.
          </note>
          <note>
            Sverige har ett förmånligt skattesystem för företagen. Det är
            bara Irland i EU som har lägre bolagsskatt än Sverige. Överläggningar
            pågår mellan riksdagspartierna om en ny skattereform.
          </note>
          <note>
            Sverige har påbörjat resan mot ett ekologiskt uthålligt samhälle.
            Miljön är en allt starkare drivkraft för tillväxten. Lokala investeringsprogram
            omfattande 7 miljarder kronor genomförs. Vi har fördubblat anslaget
            till energiforskningen. Stora resurser, sammanlagt 9 miljarder
            kronor, satsas på en omställning av energisystemet.
          </note>
          <note>
            Sverige är ett IT-land i yttersta världsklass. Enligt en ny undersökning
            är Sverige näst bäst i världen på
          </note>
          <note>
            IT. Bara USA ligger före. Sverige har investerat mer i
          </note>
          <note>
            IT än något annat land i Europa. Vårt land har flera företag
            som ligger i IT-utvecklingens framkant.
          </note>
          <note>
            Fru talman! Den budget vi i dag behandlar, dvs.
          </note>
          <note>
            utgiftsområde 24 Näringsliv, är en mycket bra budget. Den innehåller
            en rad satsningar för att få fler och växande företag, och jag
            vill nämna några av förslagen.
          </note>
          <note>
            · Regeringen har fattat beslut om bindande krav på problem- och
            konsekvensanalyser av förslag som påverkar småföretag. För detta
            ändamål har en särskild enhet inrättats på Näringsdepartementet,
          </note>
          <note>
            Simplex, som nu får ytterligare medel till sitt förfogande.
          </note>
          <note>
            · De flesta av de s.k. stoppreglerna för fåmansföretagen har
            avskaffats.
          </note>
          <note>
            · Tidsperioden för att bygga upp obeskattat eget kapital i företagen
            genom periodiseringsfonder ökas från fem till sex år.
          </note>
          <note>
            · Reserveringsmöjligheterna ökas också genom att avdragstaket
            för periodiseringsfondsavsättningar höjs från 20 % till 25 % av
            inkomsten för aktiebolag och andra juridiska personer. För enskilda
            näringsidkare och andelsbolag höjs taket från
          </note>
          <note>
            25 % till 30 %.
          </note>
          <note>
            · Regeringen kommer att se över reglerna vid beskattning av fåmansföretag,
            de s.k. 3:12-reglerna samt reglerna för s.k. generationsskiften.
          </note>
          <note>
            · Tillgången på riskvillig lånefinansiering till små företag
            kan ökas med 600 miljoner under en tvåårsperiod genom ett avtal
            mellan ALMI och Europeiska investeringsfonden, EIF.
          </note>
          <note>
            · Regeringen avser att undersöka hur IT-
          </note>
          <note>
            kompetensen kan ökas i mindre företag.
          </note>
          <note>
            · 5 miljoner kronor reserveras för arbetet med ett samordnat
            uppgiftskravsregister, vilket innebär att ett företag enbart ska
            behöva lämna en uppgift till en myndighet.
          </note>
          <note>
            · En bred satsning på utbildning och information om kooperativt
            företagande genomförs.
          </note>
          <note>
            · Hårdare krav ställs på centrala myndigheter för att förkorta
            handläggningstider.
          </note>
          <note>
            · För att effektivisera, öka samordningen och förbättra träffsäkerheten
            utreds statens insatser för att främja fler och växande företag.
          </note>
          <note>
            · En analys av konkurrenssnedvridningar, främst mellan små företag
            och kommunal näringsverksamhet, genomförs.
          </note>
          <note>
            Fru talman! Jag vill nämna något om NRC, det nationella resurscentrumet
            för kvinnor, som har varit en projektverksamhet som finns på NUTEK.
          </note>
          <note>
            Jag tycker att den delen har varit oerhört viktig, och man har
            gjort ett jättebra jobb. Men någon gång ska ett projekt också
            integreras i den övriga verksamheten, och nu har man fått en rad
            lokala och regionala resurscentrum som ska fylla den uppgiften.
            Men för att de också ska kunna fungera är det viktigt att följa
            verksamheten på bästa möjliga sätt. Och den ska nagelfaras, också
            på NUTEK, men jag är också övertygad om att de tre personer som
            har varit huvudansvariga för denna uppgift och som har gjort detta
            jobb så bra nu på ett alldeles utmärkt sätt kan föra över de kunskaperna
            också i annan verksamhet för att stödja och hjälpa till när det
            gäller kvinnligt företagande.
          </note>
          <note>
            Med det, fru talman, yrkar jag bifall till hemställan i betänkandet
            i dess helhet och avslag på samtliga reservationer.
          </note>
          <note type="speaker">
            Anf. 19 KARIN FALKMER (m) replik:
          </note>
          <note>
            Fru talman! Det finns svagheter i den svenska näringspolitiken
            som OECD, EU-kommissionen, World
          </note>
          <note>
            Economic Forum, Fraser Institute, flera andra utländska bedömare
            och vårt eget inhemska ISA pekar på.
          </note>
          <note>
            Mot detta ställer Sylvia Lindgren två företagsekonomer vid Uppsala
            universitet och två frilansjournalister.
          </note>
          <note>
            Och så refererar Sylvia Lindgren ISA:s utredning.
          </note>
          <note>
            Jag har utredningen här och ska strax läsa högt ur den, på s.
            82. Man tittar på den sidan på problemet att fler huvudkontor
            flyttar från Sverige än från andra länder. Självklart är det så
            att många av de här utflyttningarna hör till den nya utvecklingen,
            men man pekar på att detta i högre grad är ett svenskt problem.
          </note>
          <note>
            Nu läser jag högt: "Hit hör uppenbart individbeskattning som
            lyfts fram på såväl koncern- som underkoncernsnivå. Det är värt
            att understryka att individuella skäl påverkar var huvudkontoret
            hamnar. Också övriga asymmetrier i skattesystemet, sociala kostnader
            för arbetskraften samt förtroendet för den ekonomiska politiken
            och dess utövare är faktorer som kan påverkas genom ekonomisk
            politik." Sedan står det att om man åtgärdar de här faktorerna
            så kommer det inte att göra att huvudkontor som har flyttat ut
            flyttar tillbaka. Men det står: "Däremot kommer förutsättningarna
            förbättras och mer av 'konkurrensneutralitet' uppstå i förhållande
            till andra länder." Man påpekar att det tyder på ett slags förtroendekris
            mellan åtminstone delar av näringslivet och den politiska makten
            och myndigheten.
          </note>
          <note>
            Bekymrar inte detta Sylvia Lindgren? Detta är inte min uppfattning,
            utan jag läser högt ur ISA:s rapport!
          </note>
          <note type="speaker">
            Anf. 20 SYLVIA LINDGREN (s) replik:
          </note>
          <note>
            Fru talman! Jag försöker att ge en bild som är så nära sanningen
            som möjligt. Jag tror faktiskt att också
          </note>
          <note>
            Karin Falkmer förstår att det i vissa fall kan vara nödvändigt
            med utflyttning av hela eller vissa delar av kontoren. Det hänger
            samman med globaliseringen.
          </note>
          <note>
            Det finns en annan typ av utveckling för att företag ska kunna
            växa. Den ensidigt negativa bild som
          </note>
          <note>
            Karin Falkmer och moderaterna här ger är för mig oerhört olyckligt.
            Jag tycker också att det skadar
          </note>
          <note>
            Sverige. Däremot är det självklart att jag som socialdemokrat
            vill ha kvar allting i Sverige.
          </note>
          <note>
            Men vi måste också se till att möjligheterna finns för utveckling.
            Fusioner är en stor del av affärslivet i dag. Det tror jag faktiskt
            att också Karin Falkmer har förståelse för.
          </note>
          <note type="speaker">
            Anf. 21 KARIN FALKMER (m) replik:
          </note>
          <note>
            Fru talman! Det var vad jag började med att säga.
          </note>
          <note>
            En del av utflyttningarna av huvudkontoren är någonting som hör
            till den nya ekonomin. Men jag påpekade problemet med att det
            är fler huvudkontor som flyttar i Sverige än annars. Jag läser
            högt i regeringens egen beställda utredning. Det här är verklighet,
            Sylvia Lindgren.
          </note>
          <note>
            Med några få undantag har huvudkontoren om man har fusionerat
            hamnat utanför Sverige. Det är inte så konstigt. Det anmärkningsvärda
            är att när det handlat om ett antal fusioner med t.ex. finska
            företag har utflyttningen gått till ett land som både är mindre
            och ligger mer perifert. I samtliga dessa fall har huvudkontoren
            hamnat i Finland. Dessutom har flera stora företag helt utan fusionering
            flyttat sitt huvudkontor.
          </note>
          <note>
            ISA pekar på samma problem som samtliga utländska kvalificerade
            bedömare av Sverige har gjort.
          </note>
          <note>
            Det är de här problemen och faktorerna som vi kan påverka i denna
            kammare. Det är hög tid att regeringen medverkar till det. Det
            är viktigt och ett intresse för oss alla att vi får så goda villkor
            för företagande i
          </note>
          <note>
            Sverige som det bara är möjligt. I den konkurrenssituation som
            globliseringen innebär måste vi kunna konkurrera med de mest konkurrenskraftiga
            i världen.
          </note>
          <note type="speaker">
            Anf. 22 SYLVIA LINDGREN (s) replik:
          </note>
          <note>
            Fru talman! Jag håller med Karin Falkmer att vi ska vara konkurrenskraftiga.
            Men för mig ska konkurrensen ske på lika villkor. En social dumpning
            i form av konkurrens är i varje fall inte jag påskyndare för.
          </note>
          <note>
            Karin Falkmer hänvisade i sitt inledningsanförande bl.a. till
            företag som växer i Holland och att också små företag flyttar
            dit. Det kan i vissa fall ha sina skäl. Karin Falkmer borde kanske
            lite grann titta på cabotagefrågorna inom åkerinäringen t.ex.
            för att se de oerhörda negativa effekter som finns inom detta
            område som i varje fall inte jag skulle vilja ställa mig bakom
            i det sammanhanget.
          </note>
          <note>
            Karin Falkmer läser högt i rapporten. Men slutsatsen i rapporten
            är ändå att förvärv och fusion ligger bakom de flesta omlokaliseringar
            av huvudkontor.
          </note>
          <note>
            Den ökade rörligheten bland huvudkontoren är inte heller ett
            unikt svenskt fenomen. Därmed inte sagt att vi är några påskyndare
            av att flytta huvudkontor, tvärtom.
          </note>
          <note>
            Självfallet måste verksamheter kunna bedrivas där de har bäst
            möjlighet att växa i ett globalt system för att också se till
            att underleverantörer och dylikt ges mer fast mark i vårt land.
          </note>
          <note type="speaker">
            Anf. 23 MIKAEL OSCARSSON (kd) replik:
          </note>
          <note>
            Fru talman! När man hör Sylvia Lindgrens tal kan man få intrycket
            att det inte finns några problem när det gäller svenskt näringslivsklimat.
            Men hur kommer det sig då att vi har hundratusentals svenskar
            som är utan arbete? Visar inte det att vi behöver nya företag?
            Vi behöver företagsamhet och en bättre miljö för företagande.
          </note>
          <note>
            Det jag läste ifrån var inte, som jag ser det i varje fall, någon
            partisk rapport. Det var en statlig myndighet, ISA, som påpekade
            att Sverige har fallit från nionde till sjuttonde plats på ett
            par år när det gäller att visa upp ett företagsklimat som gör
            att utländska investerare tittar på Sverige.
          </note>
          <note>
            Jag vill också tillfoga en annan sak. Enligt ny statistik från
            Jobs and Society minskade antalet nya företag med 9,3 % under
            årets första åtta månader jämfört med samma period under förra
            året. Från den
          </note>
          <note>
            1 januari till den 31 augusti startades totalt 31 802
          </note>
          <note>
            företag i Sverige. Samma period år 1997 startades nästan 39 000
            företag. Det är en minskning med över
          </note>
          <note>
            7 000. Det skulle vara intressant att få en kommentar till det
            och hur vi ska få en vändning för att kunna få fler i arbete.
          </note>
          <note type="speaker">
            Anf. 24 SYLVIA LINDGREN (s) replik:
          </note>
          <note>
            Fru talman! Mikael Oscarsson inledde replikskiftet med att åberopa
            sysselsättningen. Det är ingen tvekan om att sysselsättningen
            har ökat. Men som socialdemokrat är jag inte nöjd med det. Jag
            är inte nöjd så länge någon människa behöver gå arbetslös.
          </note>
          <note>
            Arbetslösheten är ett gissel var den än finns och var den än
            kommer att finnas någonstans.
          </note>
          <note>
            Det kanske finns någon form av sunt förnuft i att antalet företag
            inte alltid ökar lika snabbt. Kanske den viktigaste delen är att
            bevaka och se till att de företag som har möjligheter till att
            växa också växer. Jag tycker att det är oerhört spännande att
            se att antalet konkurser minskar, och minskar dramatiskt, och
            aldrig har varit så lågt som nu. Det innebär i varje fall att
            vi har fler företag och också små företag som känner lite mer
            fast mark under fötterna. Det tycker jag är jättepositivt.
          </note>
          <note>
            Mikael Oscarsson sade i sitt inledningsanförande att han varit
            och träffat en rad småföretagare. Alla jobbade stenhårt. Han hade
            också träffat småföretagare utanför den offentliga sektorn inom
            hälso- och sjukvården. Jag vill ställa en fråga till Mikael Oscarsson.
            Anser Mikael Oscarsson att vårdpersonalen inom den offentliga
            verksamheten inte jobbar tillräckligt?
          </note>
          <note type="speaker">
            Anf. 25 MIKAEL OSCARSSON (kd) replik:
          </note>
          <note>
            Fru talman! Det är bra att Sylvia Lindgren och jag är överens
            om att arbetslösheten är ett gissel. Det tror jag att samtliga
            svenskar är överens om. Men vi måste få konkreta åtgärder för
            att lyckas vända minskningen av antalet nya företag. Kanske de
            som funderar på att starta tvekar när de ser listan på Småföretagsdelegationens
            krav och ingenting händer. Jag ställde också frågan i mitt anförande.
            Hur många av dessa förslag är genomförda, Sylvia Lindgren, och
            när ska de andra genomföras?
          </note>
          <note>
            Vi har för lite personal i sjukvården. Vi skulle behöva mer personal.
            De anställda jobbar hårt. Men det får inte hindra att vi också
            kan ha privata alternativ.
          </note>
          <note>
            Vi måste se möjligheterna i tjänstesektorn såväl som över huvud
            taget i Sverige. De fina ord som vi hör från Näringsdepartementet
            om ett företagsklimat i världsklass måste också bli en verklighet.
            Vi kan inte vara radikalt annorlunda i det här landet än i övriga
          </note>
          <note>
            Europa. Då blir det negativa konsekvenser.
          </note>
          <note type="speaker">
            Anf. 26 SYLVIA LINDGREN (s) replik:
          </note>
          <note>
            Fru talman! Jag har talat om konkurrensneutraliteten i flera
            inlägg. För att vinna tid i kammaren tror jag inte att jag längre
            behöver rabbla upp alla de olika åtgärder som görs och har gjorts
            och även vad Simplexgruppen nu ges möjligheter att vidareutveckla.
            Det kan Mikael Oscarsson läsa i protokollet om inte annat.
          </note>
          <note>
            Självklart behöver vi flera arbetstillfällen. Jag är också övertygad
            om att alltfler människor behövs på svensk arbetsmarknad i framtiden.
            Inte minst gäller detta vård, skola och omsorg. Det vore trevligt
            om även Mikael Oscarsson och hans parti på ett bättre sätt ville
            jobba för de delarna i det sammanhanget.
          </note>
          <note>
            En rad verksamheter på sjukhusen och vårdcentraler är i dag privatiserade.
            Det är svårt att dra gränser. Titta t.ex. på städpersonal, telefonister,
            vaktmästeri o.d. Det är i de allra flesta fall kanske just privata
            entreprenörer.
          </note>
          <note>
            Detta smälter in ganska bra i verksamheten. Men för den skull
            har jag väldigt svårt att se varför man vill slå ut en helt bra
            offentlig vårdsektor. Jag tycker att en sådan är av ett samhällsintresse,
            och jag tycker också att den personal som finns där utför ett
            oerhört bra och värdefullt arbete.
          </note>
          <note>
            Se till att någon gång ge personalen en eloge i stället för att
            bara hota med arbetsrätt, med skatter som ger mindre möjligheter
            till offentlig verksamhet och med att privat verksamhet skulle
            vara bättre!
          </note>
          <note type="speaker">
            Anf. 27 ÅKE SANDSTRÖM (c) replik:
          </note>
          <note>
            Fru talman! Jag önskar två förtydliganden.
          </note>
          <note>
            Man talar om tillväxt. Ja, det växer så det knakar.
          </note>
          <note>
            Så är det på många områden. Men Sverige liknar praktiskt taget
            en herrgårdsost, med stora och många hål där det inte finns någon
            tillväxt alls. Har Sylvia
          </note>
          <note>
            Lindgren några åtgärder eller någon bot mot den obalansen?
          </note>
          <note>
            Sylvia berörde också att generationsväxlingsreglerna ska ses
            över. Det låter positivt. Men vad avser beräkningen av reavinstbeskattningen
            så ligger den ju fast enligt skattesamtalen. Vi har i varje fall
            inte lyckats få någon ändring på den punkten. Är det dessa regler
            som avses att ses över, och när kan det i så fall bli aktuellt?
          </note>
          <note type="speaker">
            Anf. 28 SYLVIA LINDGREN (s) replik:
          </note>
          <note>
            Fru talman! Först vill jag säga något till Åke
          </note>
          <note>
            Sandström om det som han pratar om beträffande obalansen. Detta
            kommer att diskuteras senare, i den regionalpolitiska delen. Men
            självfallet tycker jag också som stockholmare att det är olyckligt
            när man får en obalans i landet i dess helhet. Vi har det när
            det gäller bostadsbyggandet i den här regionen, när det gäller
            högskoleplatser - som vi skulle behöva många fler av - och vi
            har det när det gäller trafiksituationen o.d. Det är självfallet
            angeläget för oss allihop att försöka utjämna de regionala obalanserna
            i så stor utsträckning som möjligt.
          </note>
          <note>
            Det som jag sade beträffande generationsskiften var att regeringen
            kommer att se över reglerna vid beskattning av fåmansföretagen.
            Det gäller de s.k.
          </note>
          <note>
            3:12-reglerna samt reglerna för s.k. generationsskiften. Jag
            tycker att det är viktigt att veta att detta är på gång att ses
            över. Några detaljer om hur denna översyn kommer att se ut har
            jag inte - det erkänner jag klart för Åke Sandström.
          </note>
          <note type="speaker">
            Anf. 29 Statsrådet MONA SAHLIN (s):
          </note>
          <note>
            Fru talman! Jag vill börja med att instämma i väldigt mycket
            av det som Sylvia Lindgren sade.
          </note>
          <note>
            Sverige står inför en oerhört spännande tid. Det är en tid när
            det framför allt för oss som jobbar med näringspolitik är perfekt
            att få vara politiker. Sverige står inför oerhörda förändringar,
            och vi har fantastiska möjligheter. Det är en tid när företagande,
            entreprenörskap, innovationspolitik och näringspolitik kommer
            att spela en allt större roll för att klara jobben och välfärden
            i Sverige.
          </note>
          <note>
            Sverige är ofta mycket mer modernt som företagsland än vad vi
            själva ser. När jag lyssnar på de borgerliga företrädarna här
            i dag måste jag säga: Ni har verkligen grävt ned er väldigt djupt
            - långt ned i en grop! Ni är så långt ned att ni inte längre ser
            vad som faktiskt pågår där uppe på ytan. Jag vill verkligen uppmana
            er att komma upp ur gropen och titta er omkring. Då kommer ni
            att få se rätt mycket.
          </note>
          <note>
            Sverige har både styrkor och svagheter. Det väsentliga för oss
            som är politiker nu är att våga se båda dessa saker. Då kan man
            inte ligga med näsan tryckt långt ned i en grop. Styrkorna ska
            vi förstärka och bygga under, och svagheterna måste vi förändra.
          </note>
          <note>
            Det finns några saker som har varit förutsättningar för att göra
            detta. Bl.a. har den socialdemokratiska regeringen tillsammans
            med samarbetspartierna slitit hårt under många år för att ge företagen
            det som faktiskt är den allra viktigaste förutsättningen för att
            bedriva sin verksamhet. Jag talar om stark ekonomi, låga räntor
            och låg inflation. Om inte dessa saker hade varit ett faktum i
            dag hade Sverige icke haft ett näringsklimat att tala om. Detta
            har vi gjort.
          </note>
          <note>
            Färre konkurser är ett exempel på vad det har inneburit. De nya
            jobben växer i en takt som vi inte har sett på årtionden, och
            det är framför allt i de små företagen som de många nya jobben
            kommer. Över hälften av de nya jobben som Sverige fick under förra
            året uppkom i företag som hade mellan 10 och 19
          </note>
          <note>
            anställda. Nyföretagandet växer också.
          </note>
          <note>
            Nu måste vi koncentrera oss på att utveckla det som är det nya
            och det växande. Där måste vi bl.a.
          </note>
          <note>
            ändra attityder, vilket många har varit inne på. Fler måste vilja
            och kunna pröva att starta nytt. Det måste gå att starta, att
            misslyckas och att pröva igen. Fler kommer att gå mellan att vara
            anställda och starta eget, och ta anställning igen. Vi måste alltså
            också se över många av trygghetssystemen så att denna utveckling
            underlättas för individerna. Inte minst de unga i dag behöver
            kunna vandra mellan företagande och anställning.
          </note>
          <note>
            Sverige ligger i framkant när det gäller IT-
          </note>
          <note>
            utvecklingen. Det är en utveckling som kommer att avgöra väldigt
            mycket för Sverige i alla branscher.
          </note>
          <note>
            Det finns inte speciellt många IT-jobb - det spännande är att
            IT blir en viktig faktor i alla företag, i alla branscher och
            i alla jobb.
          </note>
          <note>
            Sverige ligger också i framkant när det gäller utvecklingen av
            tjänsteföretagen. Men där måste vi absolut bli bättre. Den delen
            av ekonomin måste få växa mer.
          </note>
          <note>
            Innovationerna i Sverige är många, och småföretagen står för
            väldigt mycket av detta. Sverige har alltså förutsättningar att
            bli ett entreprenörsland i världsklass.
          </note>
          <note>
            Det som Sveriges regering har koncentrerat sitt arbete på nu,
            när det handlar om att förändra och utveckla näringspolitiken,
            vill jag snabbt gå igenom.
          </note>
          <note>
            Det finns sex områden som jag tycker är mer väsentliga än många
            andra.
          </note>
          <note>
            Det första handlar om att förenkla. Det är fortfarande för krångligt,
            framför allt för de små företagen.
          </note>
          <note>
            Det tar fortfarande för lång tid - tid som företagaren måste
            kunna använda till att utveckla sitt företag, sin produktion och
            sin tjänst och inte till alla dessa blanketter. Det som vi nu
            har gjort är det som Sylvia
          </note>
          <note>
            Lindgren också talade om; vi har inlett arbetet med att verkligen
            förenkla tillvaron för framför allt de små företagen.
          </note>
          <note>
            Mikael Oscarsson ställde många frågor. Han undrade bl.a. hur
            många av Småföretagsdelegationens punkter som är genomförda. En
            av punkterna i delegationens förslag är: Ändra attityderna till
            småföretagande! Men det är inte lätt att säga när man kan bocka
            av en sådan punkt. Den måste vi nog leva med länge innan vi klart
            kan säga: Nu är attityderna i hela samhället förändrade.
          </note>
          <note>
            Men det som vi har påbörjat är drygt hälften av förslagen. Här
            nämndes ett kravregister - det är en punkt. Simplexförordningen,
            med en genomgång av alla de förslag som läggs fram och så småningom
            också en genomgång av alla gamla förordningar, är en annan. Det
            handlar också om den kundundersökning som vi presenterar nästa
            vecka. Där har småföretagen - för de är kunder till myndigheterna
            - fått vara med och gå igenom hur de upplever och uppfattar myndigheternas
            hantering och behandling av företagen. Undersökningen är ett led
            i det arbete vi har gentemot våra myndigheter med att ställa allt
            tydligare krav på hur hanteringen av de små företagen ska vara.
            Det handlar förstås också om handläggningstiderna, som i dag är
            orimligt långa framför allt när det gäller t.ex. patentansökningar.
            Förenkla, var alltså det första området.
          </note>
          <note>
            Det andra handlar om att förnya. Som exempel nämner jag de industriella
            utvecklingscentren. Där har staten valt en helt annan roll för
            att vara med och utveckla de små företagen. Det handlar om att
            stötta nätverk av små och medelstora företag som jobbar tillsammans
            för att utveckla sin produkt och sin teknik. Detta har funnits
            tidigare för verkstad, och nu finns det också för trä. Det finns
            också för en av det mest växande branscherna, nämligen musiken,
            som verkligen också är en viktig del i näringspolitiken.
          </note>
          <note>
            Detta förhållningssätt innebär att staten med förtroende lämnar
            resurser till nätverk av små och medelstora företag som tillsammans
            med högskolorna utvecklar sin bransch och sin verksamhet. Detta
            tror jag mycket på och vill se mer av.
          </note>
          <note>
            Tekniköverföringen mellan små och medelstora företag och universitet
            och högskolor är ett annat exempel där vi nu lägger ned mycket
            kraft och energi för att se hur staten kan vara med och bidra
            mer till den utvecklingen. I de länder som har lyckats med klustrena
            runt universitet och högskolor och småföretagen är tillväxten
            som starkast. Där ska staten spela en viktig roll.
          </note>
          <note>
            Nu träder vi in i en ny fas av kompetensutvecklingen där vi som
            individer ska ha rätt till en egen kompetensutveckling. Den måste
            utformas så att också de små företagen kan ha tid och ekonomiska
            förutsättningar för att delta i detta.
          </note>
          <note>
            Vi jobbar också ihop med Företagarnas Riksorganisation för att
            speciellt erbjuda IT-kunnande till de små företagen där kunskapen
            om detta ofta är lägre.
          </note>
          <note>
            Om de inte får vara med och bygga upp sin egen kompetens på detta
            område missar de möjligheter till affärer och utveckling.
          </note>
          <note>
            Vi ska också förnya innovations- och designpolitiken. Den kommer
            att spela en allt större roll inom många branscher i framtiden.
          </note>
          <note>
            Den tredje punkten handlar om att det måste löna sig mer att
            investera i företag och att vara aktiva ägare i sitt eget företag.
            Vi har, som Sylvia Lindgren sade, redan påbörjat detta med att
            ta bort stoppreglerna och förändra periodiseringsfonderna. Nu
            går vi också vidare med de utredningar som nämndes här, framför
            allt den om 3:12-reglerna som alltså just handlar om möjligheterna
            att bygga upp eget kapital i sitt eget lilla företag. Det måste
            förändras.
          </note>
          <note>
            Den fjärde punkten handlar om riskkapital. Vi tittar på hur den
            utvecklingen ser ut i Sverige i dag.
          </note>
          <note>
            Den utredning vi har fått har pekat på att staten nog bör ta
            på sig en större roll när det gäller riskkapitalet åt det lilla
            växande företaget. Här kommer vi att återkomma med förslag under
            året.
          </note>
          <note>
            Den femte punkten handlar om konkurrenspolitiken. Varje område
            där inte konkurrensen fungerar tillfredsställande är dåligt för
            de små företagen och för oss som konsumenter. Under nästa år kommer
            vi att lämna en proposition om konkurrensfrågorna. Den kommer
            bl.a. att beröra det som har nämnts här, nämligen gränslandet
            mellan offentlig och privat verksamhet.
          </note>
          <note>
            Den sjätte punkten handlar om mångfald. Det finns fortfarande
            många kompetenta entreprenörer som har svårt att etablera sig
            därför att de har "fel"
          </note>
          <note>
            kön, sexuell läggning, hudfärg eller etnisk bakgrund.
          </note>
          <note>
            Arbetet med mångfald kommer att bli en viktig del också i näringspolitiken.
          </note>
          <note>
            Dessa punkter vill jag lyfta fram som delar i den nya näringspolitiken,
            nämligen förenkla, förnya, det ska löna sig att investera, riskkapital,
            konkurrens och mångfald.
          </note>
          <note>
            Jag vill påstå att Sverige har ett modernt och bra företagsklimat,
            men det kan bli bättre, speciellt för de små företagen. Valet
            Sverige gjorde för länge sedan var att icke konkurrera med låga
            löner och okvalificerade arbeten. Vi ska konkurrera med kunnande,
            kompetens och med ett högt tekniskt innehåll. Vi är ett litet
            och exportberoende land. Om vi ska kunna behålla vår ställning
            som entreprenörsland och förstärka den måste vi koncentrera oss
            ännu mer på just innovationer och entreprenörskap. Det är vad
            den socialdemokratiska näringspolitiken står för i dag.
          </note>
          <note type="speaker">
            Anf. 30 KARIN FALKMER (m) replik:
          </note>
          <note>
            Fru talman! Jag tycker att det var något nonchalant att inte
            Mona Sahlin infann sig från början. En del av det som Mona Sahlin
            inledde sitt anförande med hade jag med i mitt anförande. Jag
            såg t.ex. både styrkorna och svagheterna. Jag påpekade att just
            i den nya ekonomin med den nya konkurrenssituationen och den nya
            utvecklingen är det ännu viktigare att vi rättar till svagheterna
            i den svenska ekonomin.
          </note>
          <note>
            Mona Sahlin tog upp sex punkter. Låt mig börja med förenklingarna.
            Det har varit väldigt mycket positivt tal om förenklingsarbete,
            men hittills har det inte skett tillräckligt mycket. Det kom 77
            förslag från
          </note>
          <note>
            Småföretagsdelegationen. Av dem är 12 förverkligade och 22 under
            utredning. Vad händer med de övriga, Mona Sahlin? Har Mona Sahlin
            och regeringen satt upp något mål för avregleringsarbetet? Vad
            gör
          </note>
          <note>
            Mona Sahlin för att hjälpa Bengt Månsson, som påtalar svårigheterna
            med attityderna i Regeringskansliet och hos statliga verk och
            myndigheter, när han nu äntligen har påbörjat det viktiga arbetet?
          </note>
          <note>
            Den andra punkten var förnya. Det är viktigt att förnya och inse
            att den nya ekonomin och de nya kunskapsföretagen har helt andra
            infallsvinklar än vad det gamla industrisamhället har. Det är
            därför det är så oerhört viktigt att ta bort de hinder för företagande
            och utveckling som finns. Jag behöver inte upprepa dessa hinder.
            Mona Sahlin vet vad det handlar om.
          </note>
          <note>
            Det ska löna sig att arbeta, och det ska löna sig att vara företagare.
            Grundfelet i Sverige har varit att det har lönat sig för dåligt.
            Det har inte varit fint att tjäna pengar som egen företagare.
            Det är oerhört viktigt att
          </note>
          <note>
            3:12-reglerna kommer bort.
          </note>
          <note type="speaker">
            Anf. 31 Statsrådet MONA SAHLIN (s):
          </note>
          <note>
            Fru talman! Det är kanske lite starkt att säga att jag var nonchalant
            bara för att jag missade två av talarna. Det kan finnas många
            skäl till att jag trädde in i kammaren några minuter för sent.
            Det var inte ett uttryck för nonchalans. Det hoppas jag att vi
            kan vara överens om.
          </note>
          <note>
            Sedan frågade Karin Falkmer mycket berättigat vad vi sätter upp
            för mål för förenklingen. Småföretagsdelegationen diskuterade
            också detta. Nu försöker vi hitta ett mål som handlar om den tid
            som företagaren behöver lägga ned på det som räknas som byråkrati,
            blanketter och att lämna in uppgifter. Jag tycker inte att det
            är lika bra att prata om att x antal regler ska bort. Jag tycker
            att man i stället ska titta på om vi kan halvera detta eller minska
            det med 75 %. Vi får se vilken måttstock som blir bäst att använda
            här. Det är detta som företagarna ofta själva säger. Det är tiden
            som är det värdefullaste innehållet i företaget. De måste få använda
            den till annat än kontakter med myndigheter.
          </note>
          <note>
            I stort sett alla förslag som Småföretagsdelegationen har lämnat
            är bra. Ibland har vi kanske valt andra sätt att förverkliga det
            än de detaljförslag som har funnits i delegationens förslag. I
            budgetpropositionen har vi lämnat en redovisning för hur vi jobbar
            med alla de frågeställningar som har vuxit fram där.
          </note>
          <note>
            Sedan gällde det Simplexgruppen och de svårigheter som har funnits
            inom Regeringskansliet och gentemot myndigheterna. Det finns en
            hel del revirtänkande här. Jag är övertygad om att det finns även
            här i riksdagen. Simplexgruppen, som ska jobba tvärs över mot
            alla myndigheter och även internt i Regeringskansliet, har haft
            det ganska svårt i början. Vi gör allt som står i vår makt för
            att förtydliga instruktioner och även bistå direkt i kontakter
            med myndigheterna. Bl.a. samlade vi en stor del av myndigheterna
            tillsammans med Simplex för bara två veckor sedan för att gå igenom
            hur viktigt det är att alla följer den förordning om förenkling
            som regeringen har fattat beslut om.
          </note>
          <note type="speaker">
            Anf. 32 KARIN FALKMER (m) replik:
          </note>
          <note>
            Herr talman! Jag accepterar Mona Sahlins ursäkt för för sen ankomst.
          </note>
          <note>
            Jag fortsätter med de övriga tre punkterna som
          </note>
          <note>
            Mona Sahlin tog upp.
          </note>
          <note>
            Nästa punkt handlade om riskkapital. Det är ju där som nyckeln
            ligger. En företagare ska kunna tjäna pengar och behålla mer av
            det som genereras i företaget och använda det i sitt företag.
          </note>
          <note>
            Sedan tog Mona Sahlin upp konkurrenspolitiken.
          </note>
          <note>
            När kommer det en lagstiftning som ändrar kommunallagen så att
            det inte går att ha en snedvriden konkurrens genom att kommuner
            och landsting konkurrerar ut privata företag i sina områden?
          </note>
          <note>
            När det gäller mångfald har Mona Sahlin en stor möjlighet att
            skapa många fler jobb, fler företag och mer mångfald, inte minst
            bland kvinnliga företagare, genom att genomföra de förändringar
            i fråga om tjänstesektorn som vi har föreslagit. Det skulle öppna
            möjligheter för många, många fler företagare ute i landet att
            starta och bedriva verksamhet. Kommer det ett förslag när det
            gäller möjligheter för tjänstesektorn och i så fall när?
          </note>
          <note type="speaker">
            Anf. 33 Statsrådet MONA SAHLIN (s):
          </note>
          <note>
            Herr talman! När det handlar om att bygga upp mer av eget kapital
            är det just detta som ligger bakom utredningen om 3:12-reglerna,
            precis som Karin
          </note>
          <note>
            Falkmer sade. Det är väldigt avgörande, och det är det vi har
            prioriterat högst när det gäller förändringar i skattesystemet
            för de små och medelstora företagen.
          </note>
          <note>
            Därutöver ser vi över riskkapitalmarknader för att se vilken
            roll marknaden själv kan ha när det gäller att bistå med kapital
            till onoterade företag och vilken roll staten ska ha, framför
            allt för små företag som är i början av sin tillväxt. Där, visar
            den utredning vi tillsatte, finns det brister, och där är det
            svårt för många företag i dag.
          </note>
          <note>
            Sedan frågar Karin Falkmer om vi inte ska ändra kommunallagen.
            Vi har aviserat en proposition om konkurrenspolitiken till nästa
            år. Där ingår också ett resonemang om kommunallagen. Om den behöver
            ändras eller om det är tillämpningen eller efterlevnaden av den
            som vi ska koncentrera oss på håller vi nu på att bereda. Men
            det är helt klart att det finns för många exempel där kommuner
            går in i verksamheter och detta slår ut små privata företag. Det
            gäller gym, cafeterior och annat. Att det behövs förändringar
            är jag också klar över, men vilken form de ska ha får vi se när
            propositionen läggs fram.
          </note>
          <note>
            Tjänstesektorn har Karin Falkmer och jag diskuterat många gånger.
            Som jag kunde berätta här i riksdagen för några veckor sedan kommer
            just denna skatt att bli föremål för diskussioner vid nästa överläggning
            mellan riksdagspartierna. Framför allt är det möjligheten att
            få bort svartarbetet som står i förgrunden när regeringen nu tittar
            på frågan. Men jag kan inte lämna något datum när det eventuellt
            kommer förslag.
          </note>
          <note type="speaker">
            Anf. 34 EVA FLYBORG (fp) replik:
          </note>
          <note>
            Herr talman! Från min sida måste jag säga att socialdemokratisk
            näringspolitik inte är mer än fromma förhoppningar och fria fantasier.
            Man skulle också kunna säga att regeringen har hängt upp skylten:
            Var god stör ej! Utredning pågår!
          </note>
          <note>
            Nu går det bra för Sverige, tack vare en bra konjunktur. Det
            är därför det just nu är ett bra tillfälle att ta itu med de strukturella
            problem som ligger under, som vi måste ta itu med om vi vill att
            en uthållig tillväxt ska kunna få Sverige ytterligare en bit på
            en bra väg framöver.
          </note>
          <note>
            Mona Sahlin sade att de borgerliga ligger i någon sorts grop
            och inte vet vad som händer i verkligheten, där socialdemokrater
            och övriga Sverige befinner sig.
          </note>
          <note>
            Får jag då fråga Mona Sahlin: På vilket sätt tycker
          </note>
          <note>
            Mona Sahlin att de borgerliga partierna ligger i en grop och
            Socialdemokraterna befinner sig i verkligheten om vi tittar på
            Telia-Telenor-affären? Bl.a.
          </note>
          <note>
            Folkpartiet har riktat kritik mot den här affären ända från början
            på grund av hur man har lagt upp affären, vilka förhandlingsresultat
            man har kommit fram till, att man inte har gjort andra överväganden
            utan bara erbjudit ett alternativ från början osv. Allt detta
            sammantaget tyder på att det inte är de borgerliga som ligger
            i någon grop och inte inser vad verkligheten handlar om vad gäller
            näringspolitik, tvärtom. Och gräver man en grop åt andra, Mona
            Sahlin, faller man ofta själv däri. Det kanske vi kan vara överens
            om.
          </note>
          <note>
            Hur ska IT-verksamheten i Sverige fortsätta att utvecklas på
            samma positiva väg som hittills om man som regeringen gör vägrar
            att ta till sig åsikter och meningar, bl.a. från oppositionen,
            vad gäller t.ex.
          </note>
          <note>
            kryptering? En av de enskilt viktigaste komponenterna för att
            IT-verksamheten och IT-företagen i Sverige ska kunna fortsätta
            att utvecklas på den positiva väg man har börjat på är just att
            vi tillåter en i verklig mening fri kryptering. Det innebär också
            fri export.
          </note>
          <note>
            Sverige har agerat i direkt motsats till detta i alla de internationella
            forum man deltagit i. Hur går detta ihop med Mona Sahlins fromma
            förhoppningar om att det här ska bli bra och bättre i framtiden?
          </note>
          <note type="speaker">
            Anf. 35 Statsrådet MONA SAHLIN (s):
          </note>
          <note>
            Herr talman! Eva Flyborg kan inte ha mycket krav på fria fantasier
            om hon tycker att det är detta som präglar socialdemokratisk näringspolitik
            i dag. Det handlar ju om att se - jag upprepar det - styrkor och
            svagheter, för Sveriges näringspolitik har båda delarna. Det jag
            menade med att gräva gropar, som jag tycker att ni gör år er själva,
            är att ni där nere bara koncentrerar er på en del av sanningen,
            svagheterna, men konsekvent väjer undan och blundar för styrkorna.
            Jag hoppas att jag kan fortsätta använda båda ögonen och fortsätta
            prata om det vi är duktiga på men också det vi måste förändra
            därför att det inte fungerar tillfredsställande.
          </note>
          <note>
            Om jag får uttrycka det själv tycker jag att näringspolitiken
            nu, i den budget som nu diskuteras, är ny och modern. Den innehåller
            verkligen inte bara fantasier utan konkreta förändringar av hur
            näringspolitiken bedrivs, hur tekniköverföringen ser ut och hur
            stödformerna till företagen ser ut. Den innehåller utveckling
            av nya branscher. Det är inte fria fantasier, utan det är hårda
            och bra fakta. Men det måste göras mer, och det är på den nivån
            som jag tycker att debatten om näringspolitiken borde ligga.
          </note>
          <note>
            Jag tänker inte falla i den grop som Eva Flyborg nu grävde med
            att dra in Telia-Telenor i den diskussion vi nu för om svensk
            näringspolitik och svenskt entreprenörskap. Däremot vill jag när
            det gäller IT-
          </note>
          <note>
            sektorn peka på två områden som jag jobbar med och som jag tror
            kommer att ha betydelse för den. Det ena är det förslag till förändringar
            i telelagen som regeringen presenterade i går, där vi öppnar för
            de företag som nu kan erbjuda tjänster i det mobila nätet. Internet
            och mobila teletjänster växer nu samman till ett område som är
            väldigt spännande och som kommer att innebära tillväxt och företagande,
            och Sverige kan ligga i framkanten genom detta förslag. Det andra
            handlar om de elektroniska signaturerna och om att verkligen möjliggöra
            handel på nätet. Om detta kommer det också en proposition om några
            månader till riksdagen.
          </note>
          <note>
            Detta tror jag är avgörande. Och det är inte fria fantasier.
            Det är propositioner, och det hoppas jag är något annat.
          </note>
          <note type="speaker">
            Anf. 36 EVA FLYBORG (fp) replik:
          </note>
          <note>
            Herr talman! Det var egentligen inga direkta besked av Mona Sahlin,
            och det hade jag inte väntat mig heller.
          </note>
          <note>
            Hon säger att nu är vi moderna. Jag påstår att just den ideologiska
            kopplingen till socialismen och den socialdemokratiska regeringen,
            som t.ex. Telia-Telenor utgör ett så tydligt bevis på, är en stor
            olycka för
          </note>
          <note>
            Sverige och svenskt näringsliv. Där har vi olika inställningar.
            Det är helt klart, och det visar sig tydligt.
          </note>
          <note>
            Det verkar också som om musiksektorn är ett trumfkort som man
            gärna vill dra fram i alla möjliga och omöjliga sammanhang. Ska
            det gå åt skogen kan det lika gärna göra det med musik - kanske
            är det en paroll som regeringen vill ta åt sig.
          </note>
          <note>
            Jag ska också gärna bidra med pengar till en spade så att regeringen
            kan gräva sig ur den stora grop man grävt åt sig själv, svenska
            skattebetalare och Telia-
          </note>
          <note>
            Telenor.
          </note>
          <note type="speaker">
            Anf. 37 Statsrådet MONA SAHLIN (s):
          </note>
          <note>
            Herr talman! Det blir mycket gropar här. Jag avstår från att
            hoppa ned i dem nu.
          </note>
          <note>
            Det var inga besked, sade Eva Flyborg. Det är lite märkligt uttryckt.
            Vi diskuterar just nu budgetpropositionen och alla de konkreta
            förslag till förändringar som ligger på riksdagens bord att ta
            ställning till.
          </note>
          <note>
            Därtill diskuterar vi de förändringar som kommer i nästa steg,
            där vi nu har tillsatt utredningar. Det är ju den vägen man jobbar;
            det hoppas jag att Eva Flyborg också gör. Först utreder man, sedan
            lägger man fram förslag och sedan får riksdagen besluta. Vi kommer
            att återkomma många gånger under mandatperioden, och nästa mandatperiod
            också, med förändringar av näringspolitiken.
          </note>
          <note>
            När jag sade att vi är mer moderna menade jag faktiskt inte socialdemokratin
            utan Sverige och Sveriges företagare. Det är dem vi pratar om
            nu, som står i fokus, och som jag tycker förtjänar att ha uppmärksamhet
            både på styrkor och på svagheter.
          </note>
          <note>
            Sedan är det väldigt enkelt att se ned på diskussionen om det
            man kallar musikindustrin eller upplevelseindustrin. Men den är
            stor. Den består av företagare, verkliga entreprenörer, som ser
            lite annorlunda ut än IT-entreprenörerna eller industriledarna.
            Men de är företagare. De bidrar till utvecklingen och välfärden
            i Sverige och förtjänar att bemötas med samma respekt som den
            gamla tidens entreprenörer bemöts med i dag, som heter annat och
            kanske är 50 år äldre.
          </note>
          <note>
            Det är alltså inte bara poppis och roligt att prata om musik,
            utan det är en viktig del av svenskt näringsliv.
          </note>
          <note>
            Det hoppas jag att Folkpartiet också förmår se.
          </note>
          <note type="speaker">
            Anf. 38 MIKAEL OSCARSSON (kd) replik:
          </note>
          <note>
            Herr talman! De sex punkter som Mona Sahlin talade om tycker
            jag i många fall låter bra och välbehövliga, någonting som landets
            småföretagare och företagare i allmänhet kan se fram emot.
          </note>
          <note>
            Men frågan är under vilken tidsperiod vi kan se fram emot att
            få dem som färdiga propositioner. Är det till hösten, till nästa
            vår eller dröjer det ett år, två år, tre år? När kan vi räkna
            med att de här sex punkterna landar hos oss här i riksdagen som
            propositioner som vi kan rösta på?
          </note>
          <note type="speaker">
            Anf. 39 Statsrådet MONA SAHLIN (s):
          </note>
          <note>
            Herr talman! En del av de förslagen har ni redan nu på ert bord
            och kommer förhoppningsvis att rösta om under dagen. Andra delar
            kommer vi att återkomma till i särpropositioner under nästa år.
          </note>
          <note>
            Jag nämnde att några punkter kommer redan under våren. Sedan
            har vi en vårproposition och därefter en budgetproposition och
            nästa år har vi en vårbudget och en budgetproposition. Att politiskt
            arbeta med att förändra näringsklimatet måste göras kontinuerligt
            och uthålligt. Det är den socialdemokratiska regeringen beredd
            att göra.
          </note>
          <note>
            Jag lovar Mikael Oscarsson att han kommer att få många tillfällen
            att trycka på ja-knappen för bra förslag när det gäller näringspolitiken.
          </note>
          <note type="speaker">
            Anf. 40 MIKAEL OSCARSSON (kd) replik:
          </note>
          <note>
            Herr talman! Jag tar det som ett löfte om att få de här förslagen
            och att vi i så fall ska få trycka på jaknappen.
          </note>
          <note>
            Men jag tänker också på kompetenskontot. Är det också någonting
            som inom närmaste tiden kommer som ett färdigt förslag? Det här
            är någonting som hastar, för vi har fortfarande hundratusentals
            människor som saknar arbete. Vi har ett nyföretagande som minskar
            på många fronter. De nedslående rapporterna som vi hörde talas
            om från exempelvis både Jobs &amp;
          </note>
          <note>
            Society och ISA visar att vi hela tiden sjunker i de olika listorna
            för företagsklimat.
          </note>
          <note>
            Det är viktigt att de här löftena växlas in i konkreta åtgärder
            och att det inte dröjer en massa år. Ni avskaffade den avregleringskommission
            som den borgerliga regeringen hade. Det är viktigt att ni nu kommer
            till skott. Det är viktigt för vårt lands trovärdighet.
          </note>
          <note type="speaker">
            Anf. 41 Statsrådet MONA SAHLIN (s):
          </note>
          <note>
            Herr talman! Kompetensfrågorna tar man itu med i två steg. Det
            ena är den arbetsplatsförlagda kompetensutvecklingen, som det
            finns möjligheter till redan under året som kommer. Andra steget
            är den individuella kompetenssatsningen, där vi på måndag kommer
            att presentera utredningen och utredaren och hur hon, för det
            blir en hon, tillsammans med parterna under året som kommer ska
            jobba fram ett förslag om hur man ska koppla kompetensutveckling
            så att jag som individ inte bara kan utveckla mig på det jobb
            jag har just nu, utan också skaffa mig kompetensutveckling för
            att kanske byta jobb och byta bransch.
          </note>
          <note>
            Det är den formen av frihet och trygghet som blir så viktig i
            den nya arbetsmarknad vi nu går in i.
          </note>
          <note>
            Sedan vill jag verkligen opponera mot uttrycket att Sverige hela
            tiden sjunker, alla andra går förbi oss och allt blir bara sämre.
            Det var precis så Mikael
          </note>
          <note>
            Oscarsson uttryckte sig. Detta är inte sant. Det är inte så att
            vi hela tiden sjunker. Ibland tycker jag att vi får känna glädje
            över att det äntligen finns andra länder, som var fattiga och
            inlåsta i ett kommunistiskt styre förr, som nu växer och där tillväxten
            är stark. Ibland är det inte så att vi sjunker utan att andra
            faktiskt kommer i kapp. Det tycker jag är alldeles utmärkt.
          </note>
          <note>
            När det gäller våra företag måste vi se att de är mer moderna
            och i framkant på utvecklingen än vad diskussionen ofta ger vid
            handen. Bara ett exempel:
          </note>
          <note>
            När EU-kommissionen skulle premiera de bästa IT-
          </note>
          <note>
            företagen i Europa kom svenska företag på plats ett, två och
            tre. Det är de företagen som kommer att vara de stora tillväxtföretagen
            om några år. Sverige är modernt, men vi behöver fortsätta att
            förändra brister i vår näringspolitik. Det kommer vi som sagt
            att återkomma många gånger med.
          </note>
          <note type="speaker">
            Anf. 42 ÅKE SANDSTRÖM (c) replik:
          </note>
          <note>
            Herr talman! Jag ska försäkra statsrådet att jag inte ska delta
            i någon gropdebatt. Sedan 1979 och fram till att jag kom in i
            riksdagen i fjol har jag jobbat mycket nära småföretag på regional
            och lokal nivå.
          </note>
          <note>
            Så jag vet var groparna finns.
          </note>
          <note>
            Även om skatterna ligger på annat bord vill jag ställa en fråga
            beträffande dieselskattehöjningen.
          </note>
          <note>
            Eftersom jag känner basnäringarna och åkerinäringen väl vet jag
            att den kommer att medföra väldigt höga merkostnader. I mitt hemlän
            beräknas de till 32 miljoner per år.
          </note>
          <note>
            Det finns risk för att enmansföretagen, åkarna och entreprenörerna,
            inte kommer att omfattas av satsningen på kompetensutveckling,
            som är en del av skatteväxlingen. Det har jag bl.a. sett i utredningsmaterial
            och i svaret på en skriftlig fråga som har utväxlats mellan oss.
            De företagarna bär till väldigt stor del en börda i den här kostnadshöjningen.
          </note>
          <note>
            Kan statsrådet här och nu försäkra att modellen för den insats
            som gäller kompetensutveckling blir sådan att även enmansföretag
            kan få del av den?
          </note>
          <note type="speaker">
            Anf. 43 Statsrådet MONA SAHLIN (s):
          </note>
          <note>
            Herr talman! När det gäller den individuella kompetensutvecklingen,
            som vi nu förhoppningsvis kommer att få ett mycket spännande system
            för, kan jag garantera att en av de viktiga delarna i den utredning
            som nu sätter i gång är att se, inte om enmansföretagare ska omfattas
            utan hur. Kompetensutvecklingen måste nå de grupperna. Dieselskatten
            som Åke
          </note>
          <note>
            Sandström nämnde som bakgrund är ytterligare ett argument för
            att det är så viktigt att också dessa grupper får möjlighet att
            tillgodogöra sig denna skatteväxling och dessa kompetensmöjligheter.
          </note>
          <note type="speaker">
            Anf. 44 ÅKE SANDSTRÖM (c) replik:
          </note>
          <note>
            Herr talman! Bara en kort fråga om tidsplanen för det arbetet.
            När kan det systemet börja gälla?
          </note>
          <note type="speaker">
            Anf. 45 Statsrådet MONA SAHLIN (s):
          </note>
          <note>
            Herr talman! Utredningen kommer som sagt att börja jobba redan
            på måndag. Den kommer att jobba tillsammans med parterna för att
            de redan under nästa års avtalsrörelse ska kunna ta hänsyn till
            och dra sin del av stråt till stacken för att sätta av resurser
            till kompetensutvecklingen. Systemet för individuella kompetenskonton
            hoppas jag kan börja gälla från den
          </note>
          <note>
            1 januari 2001. Det är i alla fall ambitionen.
          </note>
          <note type="speaker">
            Anf. 46 INGEGERD SAARINEN (mp):
          </note>
          <note>
            Herr talman! Vår tid rymmer, som vi tidigare har hört, rika möjligheter
            och stora hot. För att ta till vara möjligheterna och möta hoten
            behöver samhället inför 2000-talet växa utifrån en världsbild
            som är mindre fokuserad på materiell konsumtion och mer inriktad
            på kulturell utveckling, självtillit och livskvalitet.
          </note>
          <note>
            Politikens uppgift är framför allt att skapa lagar och regler
            som underlättar mångfald och förändring, samtidigt som sociala
            och miljömässiga aspekter måste få sätta gränser för marknadens
            utrymme.
          </note>
          <note>
            Produktion och konsumtion ska organiseras på ett uthålligt sätt
            i samklang med natur och människor.
          </note>
          <note>
            Näringslivet måste vara ekologiskt och socialt hållbart. Fantasi,
            flexibilitet och mångfald måste uppmuntras. De ekonomiska styrmedlen
            måste utformas så att det som är hållbart långsiktigt också blir
            lönsamt kortsiktigt.
          </note>
          <note>
            Vi vill ha ekonomiska styrmedel som bygger på att varje verksamhet
            får betala sina egna kostnader, inklusive miljökostnader och sociala
            kostnader. Det är det allra viktigaste medlet för att nå ett hållbart
            samhälle.
          </note>
          <note>
            Den marknadsekonomi som i dag utvecklas är inte värd namnet,
            eftersom de externa kostnaderna för en verksamhet i stor utsträckning
            betalas av det offentliga. Vinsterna privatiseras. Kostnaderna
            socialiseras.
          </note>
          <note>
            En hållbar utveckling kräver nya livsstilar och samhällsstrukturer.
            Det behövs en ny skattepolitik som gynnar en hållbar utveckling.
            Det krävs lagstiftning och rådgivning.
          </note>
          <note>
            Företagens verksamhet måste anpassas till kretsloppssamhället.
            De produkter som framställs ska kunna hanteras utan fara för miljö
            och hälsa under hela sin livscykel. Råvarorna ska i ökande omfattning
            bestå av material som återvunnits. Naturresurser ska egentligen
            inte utvinnas i högre omfattning än de återskapas. Den kursen
            måste vi ta ut, så att vi har riktningen och målen klara för oss.
          </note>
          <note>
            I betänkandet Näringsliv som vi hanterar i dag finns ett antal
            reservationer och frågor som jag vill kommentera. Först är det
            resurscentrum för kvinnor.
          </note>
          <note>
            När vi gick igenom budgetpropositionen var det svårt att förutse
            vad det lilla ordet integrera skulle medföra. NRC skulle integreras
            i NUTEK:s verksamhet. Jag tolkade detta som att verksamheten permanentades
            inom NUTEK, och jag var nöjd. Sedan visade det sig att de inblandade
            i projektet hade stora farhågor. Så småningom besannades deras
            farhågor när styrelsen för NRC, Nationellt resurscentrum för kvinnor,
            entledigades och projektgruppen avskedades.
          </note>
          <note>
            Miljöpartiet har arbetat länge och intensivt för skapandet av
            ett resurscentrum för kvinnor. Vi vill absolut inte se denna värdefulla
            verksamhet försvinna i någon diffus mainstreaming. Det finns en
            stor utvecklingspotential för kvinnligt företagande, och resurscentrum
            gör viktig nytta för att hjälpa fram kvinnors företagande.
          </note>
          <note>
            Jag vill nu försöka förklara hur jag kan stödja integreringsförslaget
            trots de farhågor som finns.
          </note>
          <note>
            Det som föreslås är en "jämtegrering" av NUTEK
          </note>
          <note>
            och en integrering av NRC i NUTEK:s ordinarie verksamhet. Jag
            förutsätter och lägger ansvaret på
          </note>
          <note>
            NUTEK att detta inte försvagar arbetet med att främja kvinnors
            företagande. Det kommer att på ett tydligt sätt att framgå av
            regleringsbrevet att den verksamhet som bedrivits inom ramen för
            NRC ska fortsätta inom
          </note>
          <note>
            NUTEK:s ordinarie verksamhet. Regeringen ska också följa upp
            och utvärdera hur den nya ordningen fungerar och informera riksdagen
            om hur den fungerar. Under nästa år avser utskottet också att
            på eget initiativ hålla sig informerad om hur integrationen av
            verksamheten förlöper. Utskottet understryker också vikten av
            att den kompetens som har byggts upp inom
          </note>
          <note>
            NRC-projektet och de erfarenheter som har gjorts tas till vara
            i det fortsatta arbetet inom NUTEK. Det sista känns som en knäckfråga.
          </note>
          <note>
            Jag har känt att det har varit mycket illavarslande att projektgruppen
            NRC avskedats och att styrelsen har lagts ned. Det har med rätta
            väckt misstänksamhet och bestörtning bland de aktiva i verksamheten.
            Ett sätt att ta till vara kunskaper och erfarenheter kommer att
            bli den nya referensgruppen för verksamheten.
          </note>
          <note>
            Generaldirektören för NUTEK, Per-Ola Eriksson, har berättat att
            i referensgruppen avses företrädare för lokala och regionala resurscentrum
            ingå liksom delar av den gamla projektgruppen och styrelsen och
            dessutom andra aktörer som arbetar med jämställdhetsfrågorna.
            Att den gamla styrelsen och projektgruppen är representerade i
            det nya rådet ser jag som mycket betydelsefullt för att ta till
            vara kunskaperna och erfarenheterna från projektet. Det är också
            väsentligt att det tydligt klargörs vilka befattningshavare på
          </note>
          <note>
            NUTEK som de regionala och lokala resurscentrum ska vända sig
            till framöver. Även detta har utlovats av
          </note>
          <note>
            NUTEK.
          </note>
          <note>
            2 ½ miljoner kronor ska tillföras NUTEK för år
          </note>
          <note>
            2000 för att integrera NRC. Det innebär t.ex. fortsatt kursverksamhet
            och övriga delar man har jobbat med.
          </note>
          <note>
            Mona Sahlin har tidigare gett besked om att regeringen ska fastslå
            medel för år 2000 för att stödja de regionala och lokala resurscentrumen.
            Det är egentligen dem det handlar om. För detta ändamål avses
          </note>
          <note>
            NUTEK även fortsättningsvis tilldelas projektmedel som ska användas
            till att medfinansiera projekt vid regionala och lokala resurscentrum.
          </note>
          <note>
            Tanken med denna hantering av NRC är att
          </note>
          <note>
            NUTEK, liksom övriga statliga verk, ska
          </note>
          <note>
            "jämtegreras" eller "mainstreamas" som det heter på svengelska.
            Det innebär att jämställdhetsaspekter ska beaktas i alla sammanhang.
            Det är som alla vet inte lätt eftersom ojämlikheten ingår i alla
            våra vardagliga strukturer och därför i huvudsak är osynlig. Arbetet
            med att förändra detta ska i fortsättningen bli ett centralt tema
            inom NUTEK:s verksamhetsplanering. Min förhoppning är att integrationen
            och NRC kan bli startskottet för det positiva och starka arbetet
            som måste göras. En förutsättning för att de ska lyckas och att
            "jämtegreringen" inte ska bli floskler är att alla inser att det
            handlar om att se de osynliga mönstren och angripa dem. Jag och
            flera andra i utskottet ska med stort intresse följa utvecklingen
            på NUTEK.
          </note>
          <note>
            Även i andra frågor finns det reservationer. En rör turism, en
            annan avser förkortade handläggningstider på Patent- och registreringsverket,
            en tredje
          </note>
          <note>
            Sveaskog. En annan fråga gällande varvsindustrin har diskuterats
            livligt i utskottet. Där har EU satt tidsgränsen den 31 december
            2000. Efter det får rena driftsstöd inte förekomma. Om det framkommer
            att detta datum inte kan hållas ska regeringen under nästa år
            ta sig en funderare i frågan.
          </note>
          <note>
            När det gäller turism håller jag med majoriteten att den nya
            organisationen måste få tid att sätta sig.
          </note>
          <note>
            Företrädare för turistnäringen har också velat ha det så. Man
            kan omorganisera ihjäl verksamheter - det visste redan de gamla
            grekerna.
          </note>
          <note>
            När det gäller Patent- och registreringsverkets och andra myndigheters
            handläggningstider delar jag uppfattningen att det är viktigt
            att handläggningstiderna för ansökningar hos myndigheter kan hållas
            på en rimlig nivå. Det arbetar man med på Regeringskansliet. Jag
            tror att majoritetens förslag tillgodoser kravet.
          </note>
          <note>
            Sedan var det slutligen Sveaskog. Det är viktigt att skogen är
            kvar i svensk ägo. Jag ser dessutom gärna att skogen ägs och sköts
            lokalt. En viktig uppgift för Sveaskog är att se till att det
            finns bytesmark, t.ex. när mark ska avsättas till naturvård. Ambitionen
            inom Sveaskog är dessutom att sköta naturvården på ett bra sätt
            och ha god kontakt med miljögrupper och lokalbefolkning. Den ambitionen
            stöder jag.
          </note>
          <note type="speaker">
            Anf. 47 GUNILLA WAHLÉN (v):
          </note>
          <note>
            Herr talman! Jag vill inleda med att yrka bifall till hemställan
            i betänkandet Utgiftsområde 24 Näringsliv i alla delar. Men jag
            ämnar nu ta upp en del som flera talare har varit inne på tidigare
            under dagens förhandlingar. Det gäller företagande och framför
            allt kvinnligt företagande.
          </note>
          <note>
            Vi har tidigare hört att det kvinnliga företagandet i
          </note>
          <note>
            Sverige har ökat. Det är inte så konstigt eftersom det kvinnliga
            företagandet har legat på en ganska låg nivå. Det ökar, och det
            måste fortsätta att öka för att bli en bra småföretagarverksamhet
            i Sverige.
          </note>
          <note>
            En fördel som finns i att NRC har varit ett projekt, är att den
            grupp och de människor som har arbetat i projektet har gjort ett
            mycket förtjänstfullt arbete för att driva utvecklingen för kvinnlig
            företagsamhet genom rådgivning och stöd vidare.
          </note>
          <note>
            Projektet ska nu integreras med NUTEK och dess ordinarie verksamhet.
            Det ska ingå i den dagliga verksamheten, och man ska ansvara för
            att frågor om kvinnlig företagsamhet ska bli starkare inom
          </note>
          <note>
            NUTEK.
          </note>
          <note>
            Det tycker jag är bra. Jag tycker att det är bra att det inte
            blir någon särverksamhet utan att det blir en naturlig del av
            verksamheten.
          </note>
          <note>
            För att man ska kunna göra det föreslås att det ska skapas ett
            råd som ska stötta denna verksamhet. Jag tycker att det är bra
            att det finns ett sådant råd. Jag skulle tro att råd som det som
            nu inrättas också skulle behövas inom andra områden i statlig
            verksamhet för att t.ex. integrera invandrare och handikappade,
            som också ska kunna starta egna företag. De skulle också kunna
            vara rådgivare till t.ex. NUTEK.
          </note>
          <note>
            Jag tror att denna utveckling är bra och stöder den till fullo.
            Vi kommer att utvärdera den och följa den mycket noga. Jag, Vänsterpartiet
            och hela riksdagen är medvetna om att denna fråga är väldigt viktig
            och måste följas noga. Därför kommer vi alla att ta del av hur
            verksamheten fortskrider i framtiden.
          </note>
          <note>
            Till sist vill jag säga att NUTEK har ett stort ansvar att axla
            när det gäller att visa att kvinnlig företagsamhet utvecklas positivt
            i Sverige.
          </note>
          <note type="speaker">
            Anf. 48 INGER STRÖMBOM (kd):
          </note>
          <note>
            Herr talman! Ett år efter riksdagsbeslutet om Sveaskogs bildande
            finns det anledning att hysa oro för att företaget inte ska utvecklas
            enligt de intentioner som angavs i propositionen. Jag har i en
            fråga till näringsministern efterlyst ett styrdokument för Sveaskogs
            verksamhet. Det finns inget. Ministern hänvisar till bolagsordningen,
            där det på sex korta rader står: "Bolaget skall äga och förvalta
            fast och lös egendom samt bedriva skogsbruk och skogsindustri
            samt därmed förenlig verksamhet. Bolaget skall medverka till att
            markbyten underlättas såväl genom förvärv som försäljningar och
            bidra till en ökad konkurrens på virkesmarknaden i avsikt att
            skapa en bättre virkesförsörjning för köpsågverken och andra aktörer.
          </note>
          <note>
            Bolaget skall i sin verksamhet beakta naturvårdshänsyn, vilt
            och faunavård". Så står det.
          </note>
          <note>
            Jag menar att det är anmärkningsvärt att man ska behöva gå till
            pressen för att få besked om statens verkliga syfte med Sveaskog.
            I en intervju i Dagens
          </note>
          <note>
            Nyheter säger näringsministern: "Jag skulle vilja att vi växlade
            över mer skog till Sveaskog. Det kan komma från olika håll. Jag
            talar om produktiv skogsmark, så att vi kan få tillbaka det Domänverk
            som vi hade förut. Jag tycker att staten ska vara en stor skogsägare".
          </note>
          <note>
            Herr talman! I propositionen fanns inte uttalat att
          </note>
          <note>
            Sveaskog skulle bli en ny stor statlig jätte som skulle samla
            på sig mer och mer av den värdefulla produktiva skogsmarken. Där
            stod heller ingenting om att
          </note>
          <note>
            Sveaskog skulle bedriva skogsindustri, men det står nu i bolagsordningen.
            Jag frågar mig om regeringen kanske har vilsefört riksdagen inför
            beslutet om bildandet av Sveaskog.
          </note>
          <note>
            I en tidningsintervju med Sveaskogs ordförande bekräftas att
            statens ambition är att köpa skog, inte sälja. Men samtidigt lovar
            ordföranden att Sveaskog inte ska konkurrera med bondekogsbruket
            om marken. Det är bra. Men var finns Assi Domäns gamla uppdrag
            att verka för att erbjuda enskilda skogsägare möjlighet att tilläggsköpa
            mark för att på så sätt stärka den enskilda familjens skogsinnehav
            och möjligheter till utkomst?
          </note>
          <note>
            Herr talman! Jag har besökt köpsågverk i Norrlands inland, och
            deras uppfattning är att virkesförsörjningen inte har blivit bättre
            utan snarare sämre sedan Sveaskog dök upp som en ny aktör på virkesmarknaden.
          </note>
          <note>
            Precis som miljöorganisationerna ifrågasätter jag i dag regeringens
            miljöambitioner i Sveaskog. Kommer Sveaskog verkligen att nyttjas
            för att staten ska kunna uppfylla sitt övergripande miljöansvar?
          </note>
          <note>
            Herr talman! Det är min mening att Sveaskog måste granskas under
            lupp och att regeringen bör ge en utförlig redovisning av strategin
            för det statliga ägandet i Sveaskog.
          </note>
          <note>
            Den hittills tillgängliga informationen om Sveaskogs verksamhet
            bekräftar verkligen behovet av att riksdagen i dag bifaller den
            skrivning som finns i reservation nr 6.
          </note>
          <note type="speaker">
            Anf. 49 INGER LUNDBERG (s):
          </note>
          <note>
            Herr talman! Jag har inte läst den ISA-rapport som Mikael Oscarsson
            och Karin Falkmer haft som krycka i denna debatt. Däremot var
            jag tillsammans med några riksdagsledamöter från Moderaterna,
            kd och Vänstern på ISA-kontoret i New York och träffade dess ledning.
            Det var en väldigt stolt ledning. Det var en ledning som uttryckte
            att man i Amerika känner mycket stort intresse för Sverige, inte
            minst i framtidsbranscher som läkemedelsindustri och IT.
          </note>
          <note>
            Det var också män som var väldigt stolta över att det nyligen
            hade funnits en artikel i New York Times som talade om den oerhört
            starka utvecklingen i Sverige, som hade läst Fortune, som hade
            läst Business
          </note>
          <note>
            Week, som hade läst om hur Paul Krugman sade att
          </note>
          <note>
            IT och nordbor passar ihop som sill och kokt potatis och som
            talade om det stabila företagsklimatet i Sverige.
          </note>
          <note>
            Men förmodligen hade de inte haft tillfälle att lyssna på oppositionen
            i näringsutskottet, för då hade de undrat om det kan finnas så
            mycket glädje och framtidstro i ett land som har en så ovanligt
            trälig och ledsen opposition. Men kanske hade de tänkt att dessa
            killar och tjejer hamnade i en depression när de själva satt i
            regeringsställning och att de ännu inte har kommit upp ur den
            - ännu inte orkat se det som händer på många ställen i vårt land.
          </note>
          <note>
            Kanske har de inte heller, när de talar om facket som bromskloss
            på olika områden, orkat se det som händer i stora delar av svensk
            industri. På Garphyttebruk har Metall varit väldigt aktivt för
            att löntagarna ska ta ett ökat ansvar för produktionen. Där arbetar
            vanliga verkstadsarbetare tillsammans med forskare på Örebro universitet
            för att utveckla metall på väldigt intressanta sätt.
          </note>
          <note>
            Kanske har de inte heller varit i Degerfors och kommit till Avesta
            Sheffield och sett hur metallarna där tagit ansvar för att utveckla
            förtaget till ett världsledande företag inom sin sektor - ett
            företag som bara för några år sedan var utdömt.
          </note>
          <note>
            Inte heller har de varit, skulle jag tro, på Getinge och sett
            hur man nu arbetar med ny arbetsorganisation, där facket spelar
            en pådrivande roll tillsammans med en progressiv företagsledning
            för att skapa en modern arbetsorganisation. Kanske har man inte
            sett att framgångsrika företag vårdar sin personal eller inte
            förstått att en av de absolut viktigaste reformerna under 90-talet
            har varit Kunskapslyftet - det kunskapslyft som ska säkra att
            alla, inte bara några, blir delaktiga i att bygga Sverige starkt.
            Vi får inte ett starkt Sverige om vi har en kraftig uppdelning
            mellan å ena sidan en lågproduktiv grupp i lågproduktiva sektorer
            och å andra sidan en liten elit i några företag.
          </note>
          <note>
            Vi får Sverige starkt om vi stärker hela svenska folkets möjlighet
            att vara med och utveckla vår verksamhet.
          </note>
          <note>
            En av nycklarna till den svenska styrkan på lång sikt är den
            stora tillgången till datorkunskap. Ett skäl till att Sverige
            nu börjar bli världens IT-tätaste land är att de fackliga organisationerna
            - LO - genom sitt initiativ med LO-datorer startade en stark utveckling
            där vanliga hushåll började intressera sig för det nya.
          </note>
          <note>
            Och nog var det ett strategiskt beslut när vi i skatteutskottet
            sade att skatteavdraget för hemdatorer till anställda ska villkoras
            med att erbjudandet ges till alla anställda, inte bara den elit
            som företagen skulle kunna välja ut.
          </note>
          <note>
            Herr talman! När vi nu talar om utveckling i näringslivet inför
            2000-talet är det viktigt att se hur medvetna statliga satsningar
            kan påverka en framtida utveckling av näringslivet. Ett sådant
            exempel är restaurangutbildningen i Grythyttan. Hällefors kommun
            är en kommun som mer än många andra förlorat befolkning, där strukturomvandlingen
            i näringslivet har varit oerhört stark. Under 70-talet etablerades
            en restaurangnäring i Grythyttan beroende på en skicklig entreprenör,
            Carl Jan Granqvist. Han kom med idén om en kvalificerad akademisk
            restaurangutbildning i
          </note>
          <note>
            Grythyttan.
          </note>
          <note>
            Det här skakade många på huvudet åt. Det stämde inte med etablissemangets
            syn på vad man skulle kunna göra i en brukskommun som Hällefors.
            Men med hjälp av politiskt stöd från sin kommun, med hjälp av
            en framsynt länsstyrelse och på grund av att riksdagen - inte
            den borgerliga regeringen - vågade säga ja till restaurangutbildningen
            har vi i dag en av
          </note>
          <note>
            Nordens mest intressanta satsningar i kommunen. Ur den börjar
            det växa fram annan industri. Det handlar om livsmedelsindustri.
            Det handlar om samverkan med restaurangnäringen i landet.
          </note>
          <note>
            Det är ett exempel - precis som Hultsfred är ett spännande exempel.
          </note>
          <note>
            Det är angeläget att vi från statens sida hjälper till att stödja
            den positiva utvecklingen, inte minst genom att se över företagsstödet
            och möjligheten att stödja etablering av livsmedelsindustri i
            stödområdena.
          </note>
          <note>
            Ett annat område som vi har motionerat om från
          </note>
          <note>
            Örebro län är behovet att stärka samverkan mellan den gemensamma
            sektorn och industrin. Vi har i
          </note>
          <note>
            Sverige mycket starka satsningar på forskning inom det medicinska
            området. Det har lett till att det i Sverige vuxit fram några
            av världens mest framstående läkemedelssatsningar.
          </note>
          <note>
            Låt oss gå vidare och se vad vi kan göra när det gäller produktutveckling
            på andra områden. Getingeföretagen har gått före, men det finns
            så mycket mer att göra om vi skapar kluster av samverkan mellan
            den kompetens som finns i den gemensamma sektorn, på handikappområdet,
            på de stora sjukhusen och i hemsjukvården, så att svensk industri
            och svenska företagare kan ta till sig av den växande marknad
            som finns inte bara här i Sverige utan också ute i Europa och
            i världen som helhet. Jag vädjar till utskottet, till
          </note>
          <note>
            Regeringskansliet och till NUTEK att titta på den motion som
            vi lämnade om ett IUC för samverkan mellan offentlig verksamhet
            och industrin.
          </note>
          <note>
            Herr talman! Jag yrkar bifall till hemställan i näringsutskottets
            betänkande.
          </note>
          <note>
            Jag tror på Sverige. Jag tycker att det har visat sig i hela
            den utveckling som har varit på senare år att
          </note>
          <note>
            Sverige är ett modernt land med förmåga att utveckla det moderna
            entreprenörskapet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 13 §.)
          </note>
          <note>
            7 § Regional utjämning och utveckling
          </note>
          <note>
            Föredrogs näringsutskottets betänkande 1999/2000:NU2
          </note>
          <note>
            Utgiftsområde 19 Regional utjämning och utveckling
          </note>
          <note>
            (prop. 1999/2000:1 delvis).
          </note>
          <note type="speaker">
            Anf. 50 OLA SUNDELL (m):
          </note>
          <note>
            Herr talman! Jag börjar med att yrka bifall till reservation
            1, Bedömning av regeringens resultatredovisning.
          </note>
          <note>
            Det moderata budgetalternativet innebär 250 miljoner kronor mindre
            än vad regeringen föreslår till utgiftsområde 19 Regional utjämning
            och utveckling.
          </note>
          <note>
            Det kan låta bestickande i den rådande regionala obalansen, med
            en stark utflyttning från många regioner och uppenbara svårigheter
            för många kommuner, att föreslå en minskning av det regionalpolitiska
            anslaget. Men utveckling är inte detsamma som bidrag.
          </note>
          <note>
            Den utveckling vi moderater vill se i hela landet kommer inte
            att komma till stånd tack vare ständiga uppräkningar av regionalpolitiska
            anslag.
          </note>
          <note>
            En regionalpolitik värd namnet måste ha sin grund i en strategi
            för utveckling och tillväxt. Det vanliga argumentet för en bra
            regionalpolitik är ofta liktydigt med hur många miljarder kronor
            som spenderas på stöd och bidrag i olika former. Fråga kommunpolitiker
            runtom i Sverige vad de anser vara den bästa formen av regionalpolitik,
            och vi kommer att få lika många förslag på bra regionalpolitik
            som det finns kommuner. Och det är inte underligt egentligen,
            när man betänker hur olika landet och dess regioner ser ut.
          </note>
          <note>
            Ett återkommande svar är nog att Norge är ett föredöme på området.
            Några förespråkar Irland eller
          </note>
          <note>
            Finland och menar att utvecklingen i dessa länder talar sitt
            tydliga språk. Ett annat land som också nämns som förebild är
            Danmark - ett land som helt har lagt ned sin regionalpolitik.
          </note>
          <note>
            Det är inte en alldeles lätt uppgift att utifrån tidigare erfarenheter
            och internationella jämförelser forma en metod för regional tillväxt
            som kan gjuta mod i människor och företag och skapa tillväxt i
            geografiskt avgränsade områden. Det enda tvärsäkra man kan säga
            är att nuvarande system för regional tillväxt inte fungerar. Det
            är nationella stödområden, strukturfonder, gemenskapsinitiativ,
            företagsstöd och tillväxtavtal i en enda röra. Tänk er själva
            in i situationen att företagare eller bygdeutvecklare ska hålla
            reda på detta gytter av specialregler och dessutom ständiga förändringar
            av desamma.
          </note>
          <note>
            Vi måste bort från den här röran av olika bidrag, och som politiker
            är det viktigare att se till helheten och analysera totaleffekt
            när vi formulerar våra förslag. Det kan verka kreativt och framåt
            att som regionpolitiker ståta med den tjockaste bidragskatalogen
            som vi har att erbjuda företagare och enskilda. I en dylik situation
            är det lätt att glömma de effekter som den "vanliga" eller reguljära
            politiken skapar. Man kan förledas att tro att regionalpolitiska
            medel kan kompensera för de regionala konkurrensnackdelar ett
            förslag kan få. Det är utomordentligt viktigt att det regionala
            helhetsperspektivet finns med när beslutet fattas.
          </note>
          <note>
            Exemplen är många på att de s.k. vanliga besluten drabbar just
            de mest utsatta områdena hårdast. Det mest näraliggande just nu
            torde vara höjningen av dieselskatten - en skattehöjning som drabbar
            dem som bor och verkar längst bort hårdast. Men vem talar regionalpolitik
            när den skattehöjningen klubbas igenom? Då har man bytt vokabulär
            och talar om miljöskatter. Men för den lille skogsägaren, verkstadsindustrin
            i inlandet eller mjölkbonden kan den här miljöskatten bli ytterligare
            ett snäpp i den snara som dras åt om vederbörandes verksamhet.
          </note>
          <note>
            Det förekommer olika siffror på de nivåer i förlorad konkurrenskraft
            som skogsbruket tappar på den här skattehöjningen, men det står
            utom allt tvivel att den skog som befinns längst ifrån pappers-
            eller massafabriken förlorar allra mest på den här åtgärden.
          </note>
          <note>
            Oftast eller nästan alltid finns den här skogsråvaran parkerad
            längst inne i de områden eller regioner i
          </note>
          <note>
            Sverige som har det besvärligast med låg marknadsförsörjning
            och höga kommunalskatter. I en dylik situation väger förstås regionala
            utvecklingsbidrag, tillväxtavtal och allt vad bidragsvokabulären
            nu heter ganska lätt.
          </note>
          <note>
            Herr talman! Utan att överdriva är det direkt kontraproduktivt
            mot allt vad som kan betecknas som god regionalpolitik att klippa
            till med en dylik skattehöjning. God regionalpolitisk helhetssyn
            eller en enkel analys av de konsekvenser den här skattehöjningen
            för med sig hade förpassat förslaget om höjda dieselskatter till
            papperskorgen.
          </note>
          <note>
            Vi kan diskutera i det oändliga om bidragens vara eller icke
            vara eller om infrastrukturens betydelse för regional utveckling.
            Så länge som vi inte analyserar alla de effekter som den förda
            politiken ger kommer vi aldrig att kunna formulera en framgångsrik
            strategi för regional tillväxt och utveckling.
          </note>
          <note>
            Om vi vill förändra regionalpolitiken, och inte bara själva definitionen,
            måste den nya inriktningen utgå från regioners möjligheter och
            konkurrensförmåga. Min utgångspunkt är då att politiken ska inriktas
            på att eliminera tillväxthinder. Därmed skapas en grund för företag
            och individer att själva lösa sina problem. Det blir alltså inte
            som nu när debatten fokuseras på den hjälp som alltid ska komma
            från ett annat håll. Regionerna ska få hjälp, men de ska få den
            i form av konkurrensbefrämjande åtgärder och inte som nu i form
            av bidrag. Kalla det gärna för en tillväxtpolitik!
          </note>
          <note>
            Härigenom främjas en utveckling som baseras på regionernas egen
            duglighet, traditioner och kreativa förmåga. För att det här ska
            bli verklighet krävs en politik som baseras på en genuin förståelse
            för företagandets villkor. Att höja vägstandarden, förbättra företagarklimatet
            och bygga ut IT-möjligheterna samt öppna för konkurrens inom den
            offentliga sektorn är några exempel på åtgärder som förbättrar
            regionernas konkurrensförmåga. Det allmänna klimatet för investeringar
            och entreprenörskap förbättras därigenom, och förutsättningarna
            för mera go ute i våra bygder förbättras.
          </note>
          <note>
            Beträffande företagsstöden kan jag i en framtid se en utveckling
            där de nationella företagsstöden ersätts med stöd från strukturfonderna.
            En sådan utveckling förutsätter en nationell medfinansiering som
            maximalt utnyttjar de möjligheter som finns inom EU-
          </note>
          <note>
            stöden. För närvarande har vi en situation med både nationella
            stödområden och EU:s olika regionalpolitiska stöd. För att en
            sådan här utveckling ska vara bra måste den inhemska byråkratin
            omkring strukturfonderna lättas upp. Det är en absolut förutsättning,
            och det skulle innebära att även de små företagen får lättare
            än i dag att hantera regelsystemen. Förskott eller utbetalning
            vid flera tillfällen under projektets gång av redan beslutade
            projektmedel förbättrar de små företagens möjligheter att använda
            strukturfondsmedel som finansiering.
          </note>
          <note>
            Fördelarna med ett minskat bidragsflöde är uppenbara. Byråkratin
            runt stödhanteringen minskar samtidigt som antalet bidragsregler
            minskar i motsvarande mån. Vidare minskar risken att stöd utbetalas
            som snedvrider konkurrens. Men den allra viktigaste faktorn är
            nog att den strukturbevarande effekt som företagsstöden har försvinner.
            Härigenom främjas en utveckling av företagande i svaga regioner
            mot mer tillväxtorienterade branscher.
          </note>
          <note>
            Men för att den här inriktningen ska vara realistisk krävs en
            radikal omläggning av politiken. Om stöd och bidrag ska minskas
            måste skatterna sänkas.
          </note>
          <note>
            Det är omöjligt att bortse från att det höga skattetryck som
            råder i vårt land också har en hämmande inverkan på företagandet
            och tillväxten i hela landet.
          </note>
          <note>
            I en regionalpolitisk diskussion är det omöjligt att inte ta
            upp infrastrukturen och kommunikationer som en avgörande faktor
            för konkurrenskraftiga regioner.
          </note>
          <note>
            När det gäller vägstandard är läget så allvarligt på sina håll
            att skogsbolag inte vågar investera i ny produktion på grund av
            det dåliga vägnätet. Råvaruförsörjningen äventyras när vägsystemet
            stängs av. Mot bakgrund av vägarnas betydelse för den svenska
            samhällsutvecklingen, med ökade krav på just in time-leveranser
            och hårdare konkurrens, ökar behovet av en ny trafikpolitik för
            vårt land. Vi moderater föreslår därför en långsiktig och kraftfull
            satsning på våra vägar. Vi anser att det är nödvändigt för att
            säkerställa regionernas konkurrenskraft och därmed förbättra våra
            bygders möjligheter att leva och utvecklas.
          </note>
          <note>
            Herr talman! Kvalificerat arbete kan nu genom ny teknik utföras
            i glesbygden. Studier och kompetenshöjning kan ske på distans.
            Det ger bygder som tidigare hade begränsade utvecklingsmöjligheter
            nytt hopp. Den informationstekniska infrastrukturen spelar en
            avgörande roll för var etableringen sker av de nya snabbväxande
            företagen. Att bidra till en snabb utbyggnad av den informationstekniska
            infrastrukturen blir därmed en grundbult för en framtida regionalpolitik.
          </note>
          <note>
            Herr talman! Jag har här beskrivit en framtida regionalpolitik
            som tydligare än tidigare fokuserar på tillväxt. En förutsättning
            för detta är att villkoren för företagande förbättras och att
            kraftfulla satsningar görs på vägförbättringar och informationsteknisk
            infrastruktur.
          </note>
          <note>
            Till sist vill jag ställa en fråga till majoriteten med tanke
            på den kritiska situation som råder med utflyttning och svag ekonomisk
            utveckling i många av våra regioner. Kan majoriteten i något avseende
            ansluta sig till en åtgärdsplan för regional utveckling som jag
            här har skisserat på?
          </note>
          <note type="speaker">
            Anf. 51 HARALD BERGSTRÖM (kd):
          </note>
          <note>
            Herr talman! Jag vill yrka bifall till reservation 5
          </note>
          <note>
            samtidigt som jag vill betona att jag naturligtvis står bakom
            alla reservationer som kristdemokraterna har eller delar med andra
            partier i betänkande NU2.
          </note>
          <note>
            Regionalpolitiken är inne i en viktig förändringsfas, som så
            mycket annat i vårt samhälle. Den utredning som arbetar ska så
            småningom föreslå nya mål för den nationella s.k. lilla regionalpolitiken.
            Det synes både riktigt och viktigt att så sker. Inte minst medlemskapet
            i EU och därmed tillgången till de olika fonderna, EG:s strukturfonder,
            gemenskapsinitiativ osv. kräver att anpassning genomförs.
          </note>
          <note>
            Jag vill än en gång understryka det faktum att regionalpolitiken
            i stort sett blir verkningslös om den grundläggande förutsättningen
            saknas. Denna beskrivs i reservation 1 bl.a. med orden:
          </note>
          <note>
            "En framsynt regionalpolitik måste ta sin utgångspunkt i en genuin
            förståelse av företagandets villkor."
          </note>
          <note>
            I vår regionalpolitiska motion tar vi bl.a. upp frågan om nedsättning
            av socialavgifterna för vissa företag inom det nationella stödområdet
            A. Vi är medvetna om att det förs förhandlingar med kommissionen
            om reglerna för denna stödform eftersom kommissionen inte accepterar
            detta slags stöd. Syftet med stödet är att man ska kompensera
            företag i delar av
          </note>
          <note>
            Norrlands inland för konkurrensnackdelar som t.ex.
          </note>
          <note>
            det geografiska läget, en låg befolkningstäthet, långa avstånd,
            ogynnsamma klimatförhållanden, en liten lokal marknad och höga
            kostnader för transporter.
          </note>
          <note>
            Jag förundras över den stelbenthet som kommissionen visar när
            det gäller dessa frågor. Förstår man inte lägesfaktorn och dess
            betydelse ur konkurrenssynpunkt? Har dessa kommissionens företrädare
            inte läst geografi i skolan, som de gick i en gång i tiden?
          </note>
          <note>
            Jag förutsätter naturligtvis att våra förhandlare inte viker
            sig alltför lätt utan att de verkligen för fram argumenten om
            lägesnackdelarna. Vi yrkar i vår motion liksom i reservation 3
            att vi ska återgå till att jordbruksföretag, skogsföretag, trädgårdsföretag
            m.fl.
          </note>
          <note>
            tas in i stödformen. Regeringen föreslår i stället att fler företag
            ska stängas ute. Ett antal företag står alltså inför det faktum
            att kostnaden, efter nyår, stiger med de åtta procentenheter som
            de har haft som stöd för arbetskraften tidigare. I en redan tuff
            konkurrens för t.ex. sågverksbranschen kan detta betyda skillnaden
            mellan vinst och förlust. Det handlar därmed om överlevnad. Har
            verkligen regeringens förhandlare pekat på idén bakom denna stödform?
            Det tycks i alla fall inte ha gått fram i Bryssel.
          </note>
          <note>
            Vi kritiserar också i vår motion N277ett annat förslag. Regeringen
            begär att få riksdagens godkännande när det gäller att bestämma
            om vilka områden som ska ingå i det nationella stödområdet. Skälet
            är, enligt regeringen, att EG-kommissionens riktlinjer till stor
            del bestämmer vilka områden som ska ingå i de nationella stödområdena.
            Jag kan förstå att regeringen tycker att det är enklare att slippa
            gå till riksdagen.
          </note>
          <note>
            Men i reservation 5 påvisar vi tillsammans med Moderaterna och
            Folkpartiet att frågan är av en sådan vikt att det inte är rimligt
            att riksdagen lämnar ifrån sig beslutanderätten till regeringen.
          </note>
          <note>
            Enligt kristdemokratiskt synsätt är detta en typfråga där subsidiaritetsprincipen
            ska gälla, dvs. beslut ska fattas på lägsta effektiva nivå, som
            i denna fråga är den enskilda nationen.
          </note>
          <note>
            Frågan för regeringen i förhandlingsarbetet med kommissionen
            borde självklart vara att förenkla riktlinjerna och principerna
            för det nationella regionalpolitiska arbetet till en större handlingsfrihet
            för de enskilda nationerna. Jag har inte blivit övertygad om att
            regeringens uppläggning av förhandlingarna haft det syftet.
          </note>
          <note type="speaker">
            Anf. 52 ÅKE SANDSTRÖM (c):
          </note>
          <note>
            Fru talman! Utgiftsområdets titel Regional utjämning och utveckling
            är utan tvivel utmanande. Läget för oss här i landet visar att
            vi har en mycket lång väg kvar för att nå ambitionen regional
            utjämning och utveckling. Intresset är inte heller lika starkt
            från alla partierna här i kammaren, och jag inser detta faktum.
          </note>
          <note>
            En studie av anslagsframställningarna under de senaste fem åren
            ger ett tydligt besked.
          </note>
          <note>
            Skogsbygder och glesbygder ses som tärande delar medan endast
            storstäderna är närande - det är ett vanligt inslag i debatten.
            Vi kan inte ha det på det sättet. Vi måste gemensamt inse att
            stad och land behövs. Personligen tycker jag att det är dags för
            en begreppsförändring. Vi borde döpa om skogs- och glesbygderna
            till resursbygder i stället. Det låter mera positivt.
          </note>
          <note>
            Trots en ofta negativ syn från den centrala nivån finns det ett
            stort intresse från många att bo och verka på landsbygden och
            även att starta företag. Flyttningsstatistiken bekräftar att det
            inte är den egentliga landsbygden som har tappat mest folk under
            senare tid, utan det är de små centralorterna. Jag tror att man
            värdesätter livskvalitet väldigt mycket, och det kommer också
            mer och mer in i avvägandena.
          </note>
          <note>
            Den regionala obalansen är självfallet alarmerande, som också
            har berörts tidigare här i kammaren.
          </note>
          <note>
            220 av 289 kommuner tappar folk. Det finns egentligen bara förlorare
            i den här negativa utvecklingen, och vi måste komma överens om
            hur vi ska kunna ändra den. En för gles resursbygd och en för
            tät tätort är inte bra, det ser vi också i vår huvudstad. De höga
            bostadskostnaderna, trafiksituationen och miljösituationen är
            exempel på negativa konsekvenser av överhettningen.
          </note>
          <note>
            Vad kan vi då göra? Till att börja med måste vi ta till vara
            den utvecklingskraft som finns överallt. De kvinnliga företagarnas
            och ungdomarnas situation måste uppmärksammas. Det är lite dåligt
            med det överlag. Enklare regler, inte svårare, måste införas.
          </note>
          <note>
            Vi måste underlätta för människor att starta och driva företag.
            Självfallet behövs det också lägre företagsskatter.
          </note>
          <note>
            I det sammanhanget har jag särskilt intresserat mig för vad dieselskattehöjningen
            innebär för oss som bor i ytvida län. Konsekvenserna är förödande,
            vilket också Ola Sundell har understrukit. I vårt hemlän handlar
            det om 32 miljoner i merkostnad per år för näringslivet - och
            det innefattar inte persontrafiken.
          </note>
          <note>
            Det är också dags att diskutera differentierade skatter och avgifter.
            Jag tänker närmast då på drivmedel, men det finns ju andra exempel
            som jag ska återkomma till.
          </note>
          <note>
            Regionalpolitikens uppgift är ju att utjämna skillnaderna i kostnader
            för att driva en verksamhet. Det finns flera konkreta insatser.
            Reseavdragen för resor till och från jobbet har ju diskuterats.
            I den här kammaren har vi diskuterat om man i vattenkraftsregionerna
            kunde få till stånd samma system som finns i
          </note>
          <note>
            Norge, nämligen en återbäring av en del av de vinster som görs
            på vattenkraften som ska användas för regionernas infrastrukturförbättringar.
          </note>
          <note>
            Herr talman! En annan viktig fråga är hur statliga myndigheter
            har klarat av sitt ansvar när det gäller regional hänsyn. Jag
            ägnade en del av juli månad åt att detaljstudera den rapport som
            Glesbygdsverket har lämnat, och det var faktiskt ingen munter
            läsning.
          </note>
          <note>
            Den visade att kraven från regeringen var otydliga när det gäller
            vad man har att ta hänsyn till. Det saknas också delmål eller
            andra mätbara etappmål. Låt mig ta upp några exempel.
          </note>
          <note>
            I regleringsbrevet för Luftfartsverket, för Posten och för Vägverket
            står det att man ska arbeta utifrån att det ska bli lika villkor
            i hela landet. Verkligheten är annorlunda. Alla vi som finns i
            närheten av verkligheten inser också detta. Det har inte fungerat.
            Jag anser att vi tillsammans mera måste debattera vad de statliga
            myndigheterna har för roll och för uppgift när det gäller regional
            utjämning och utveckling.
          </note>
          <note>
            Herr talman! Den högre utbildningen är utomordentligt viktig.
            För Centerpartiet är ett decentraliserat kunskapssamhälle en utgångspunkt
            där de mindre och medelstora högskolorna utgör en bas. Vi har
            här inte tid och möjlighet att diskutera detta vidare. Takten
            i utlokaliseringen kanske har varit väl så hög. Man kan ifrågasätta
            om det är dags för en översyn. Men som grundprincip är detta viktigt.
          </note>
          <note>
            Men regionalpolitiken handlar definitivt inte bara om pengar,
            som en del tror. Om staten går före och drar in service i form
            av post, av tele, av kommunikationer, av erforderliga medel till
            drift och underhåll av vägar - vi hade en lång debatt om det förra
            veckan
          </note>
          <note>
            - av myndigheter såsom tingsrätter och åklagarväsende, av polisresurser
            osv., pekar regionalpolitikens belackare finger och säger: Se
            där, regionalpolitiken har misslyckats. Men den lilla regionalpolitiken
            omfattar i budgetförslaget 3,3 miljarder, och det är inte mycket
            i det stora sammanhanget.
          </note>
          <note>
            Det finns ett annan viktigt område där vi tillsammans måste utröna
            de möjligheter som finns utifrån infrastrukturens betydelse. Infrastrukturen
            har mycket stor påverkan på lokal och regional utveckling. Den
            tillsatta regionalpolitiska utredningen har också en stor och
            viktig uppgift, och vi väntar med spänning på rapporter från den.
          </note>
          <note>
            Herr talman! Det måste självfallet bli en samsyn om att man ska
            tillvarata de resurser som finns i hela landet, och vi måste ha
            en politik som möjliggör det.
          </note>
          <note>
            Vi får inte vända den perifera delen av vårt land - sett från
            huvudstaden - ryggen.
          </note>
          <note>
            När det gäller föreliggande betänkande finns det ett antal reservationer.
            Med hänsyn till min talartid vill jag bara understryka att reservation
            nr 3, som är gemensam, handlar om ett utökat stöd till jord- och
            skogsbruk i form av nedsättning av sociala avgifter.
          </note>
          <note>
            Det rör sig faktiskt inte om ett stöd, utan det är en kompensation
            för lägesnackdelar och högre kostnader. Syftet är att skapa mer
            rättvisa villkor. Denna nedsättning har funnits tidigare, men
            nu sätter sig
          </note>
          <note>
            EU-kommissionen sig emot den. Med vilken kraft som regeringen
            verkligen har tryckt på i frågan är osäkert.
          </note>
          <note>
            Vi har också en gemensam reservation när det gäller EU:s strukturfonder,
            byråkratin och de krångliga reglerna kring detta, vilket här också
            tidigare har berörts.
          </note>
          <note>
            Avslutningsvis vill jag säga att vi anser att områdesindelningen
            för nationella stödområden och de kommuner som ingår i dessa bör
            vara kvar till dess att utvecklingen har blivit mera positiv.
            Avesta är ett sådant exempel. Vi har en ojämn tillväxt i landet,
            och det bör vi beakta.
          </note>
          <note>
            Herr talman! Med det anförda yrkar jag bifall till reservationerna
            nr 3 och 6.
          </note>
          <note type="speaker">
            Anf. 53 YVONNE ÅNGSTRÖM (fp):
          </note>
          <note>
            Herr talman! Jag ber om ursäkt för att jag liksom flera andra
            är lite skrovlig. Men jag ska försöka att bli hörd i alla fall.
          </note>
          <note>
            Med erfarenhet av riksdagens arbete under många år - i första
            hand som anställd - kan jag bara konstatera att regionalpolitiken
            som vanligt kommer upp under de sista skälvande timmarna av höstens
            arbete.
          </note>
          <note>
            Frågorna om regional utjämning och utveckling är mycket viktiga,
            men med hänsyn till mina kollegers berättigade önskemål att komma
            hem med bokade flyg och tåg ska jag försöka fatta mig kort.
          </note>
          <note>
            Jag ställer mig givetvis bakom de reservationer där Folkpartiet
            finns med, men jag yrkar bara bifall till nr 1 och 2 för att vi
            ska vinna lite tid. Vi i Folkpartiet tror att det kan finnas anledning
            att inrätta en glesbygdsombudsman. Vi föreslår att den regionalpolitiska
            utredningen får tilläggsdirektiv om utredning av en sådan funktion.
            Både enskilda och företag som anser att staten inte fullgör sina
            skyldigheter när det gäller olika glesbygdsfrågor bör ha möjlighet
            att anmäla missförhållanden till någon.
          </note>
          <note>
            Jag har förmånen - och samtidigt den mycket svåra uppgiften -
            att delta i den regionalpolitiska utredningen. Den har fått mycket
            omfattande direktiv och ska egentligen belysa de allra flesta
            politikområden -
          </note>
          <note>
            kommunikationer, utbildning, arbetsmarknadsfrågor, befolkningsutveckling
            m.m. Jag anser att det finns skäl att avvakta vad den utredningen
            kommer fram till innan vi ger oss in i hårda debatter här i kammaren.
            Jag är t.o.m. optimist nog att tro att utredningen gemensamt ska
            kunna lägga fram ett bra förslag som vi kan vara ense om.
          </note>
          <note>
            Personligen har jag uppfattningen att den s.k. lilla regionalpolitiken
            inte är den viktigaste delen för att åstadkomma det som jag uppfattar
            som huvudsyftet, att åstadkomma regional balans i hela landet.
            I stället måste vi alla i våra partier försöka skapa förståelse
            för att det är infrastrukturen och utbudet av samhällsservice
            som är viktigast för att behålla människor i glesbefolkade områden
            och få företag att etablera sig där. Det är också flera talare
            som redan har varit inne på det.
          </note>
          <note>
            Fungerande sjukvård, skola, barnomsorg, vägar och IT-struktur
            är mycket viktigare enligt min mening än selektiva företagsstöd.
            Bland de rapporter som den regionalpolitiska utredningen redan
            har fått i sitt pågående analysarbete finns också uppgifter som
            ger belägg för att selektiva företagsstöd inte gör särskilt stor
            nytta och att de också ofta satsas på väldigt traditionellt företagande.
          </note>
          <note>
            Så till en annan fråga. Ett av de viktigaste skälen för ungdomar
            att flytta är att de flyttar till högre utbildning. Därför är
            det viktigt att vi fortsätter satsningen på utlokaliserad utbildning
            och distansutbildning. Jag är givetvis helt på det klara med att
            vi inte kan ha stora högskolor och universitet överallt. Men tillgång
            till högre utbildning inom rimligt avstånd -
          </note>
          <note>
            antingen genom IT-teknik eller rent fysiskt - är viktigt.
          </note>
          <note>
            Slutsatsen av mitt inlägg är alltså att infrastrukturen är oerhört
            viktig för regional balans. Men det får inte vara så att en bro
            över Öresund betecknas som infrastuktursatsning medan en bro vid
            Höga kusten benämns som regionalpolitisk satsning. Det förekommer
            sådana missförstånd i den debatt som förs.
          </note>
          <note>
            Till sist vill jag säga några ord om Nationellt resurscentrum
            för kvinnor. Även om det hör till föregående ärende har det betydelse
            också för regionalpolitiken. Jag har svårt att förstå t.ex. Miljöpartiets
            ställningstagande när det gäller integreringen av NRC i
          </note>
          <note>
            NUTEK:s ordinarie verksamhet. Såvitt jag har förstått har ni
            mycket intensivt varit ute och sagt att ni vill stödja NRC. Personligen
            har jag stora farhågor för att integreringen kommer att innebära
            försämringar för regionala resurscentrum och för lokala resurscentrum
            ute i landet.
          </note>
          <note type="speaker">
            Anf. 54 REYNOLDH FURUSTRAND (s):
          </note>
          <note>
            Herr talman! När regionalpolitiken etablerades på
          </note>
          <note>
            60-talet fanns det en förhållandevis entydig bild.
          </note>
          <note>
            Syftet var att länka en del av tillväxten i överhettade områden
            till regioner med underutnyttjade resurser genom direkta ekonomiska
            stimulanser framför allt till enskilda företag - ja, man kan nog
            säga att det var enbart till enskilda företag.
          </note>
          <note>
            Om politiken på detta område var framgångsrik skulle den leda
            till att minska inflationstrycket i överhettade områden, och investeringarna
            skulle kunna utnyttjas bättre i andra delar av landet. Det var
            med andra ord ett motiv som också stod i samklang med de övergripande
            ekonomisk-politiska målen.
          </note>
          <note>
            Politiken markerade också ett trendskifte där följdverkningarna
            av en ensidig satsning på arbetskraftens geografiska rörlighet
            skulle kunna motverkas. Det var inte självklart att tvingande
            arbetsmarknadsskäl skulle vara motiv för att flytta. Individens
            val av boendeort skulle genom den här politiken på
          </note>
          <note>
            60-talet väga tyngre.
          </note>
          <note>
            Etableringen av regionalpolitik sammanföll också med dåtidens
            snabba industriella tillväxt. Det fanns ett mycket starkt behov
            av arbetskraft i södra delarna av vårt land samtidigt som skogsbruket
            främst i
          </note>
          <note>
            Norrland rationaliserades mycket kraftigt. Regionalpolitiken
            sammankopplades därför i mycket hög grad med det man på 60-talet
            brukade kalla för statens
          </note>
          <note>
            Norrlandspolitik. Man kan säga att man såg regionalpolitiken
            som ett sätt att med statliga insatser snabba på och öka moderniseringen
            av landets norra delar.
          </note>
          <note>
            Herr talman! Den här mycket föråldrade synen på främst norra
            Sveriges inland blev ju också något av en ledstjärna för regionalpolitiken.
            Regionalpolitiken blev ett verktyg för att industrialisera och
            modernisera hela landet. I takt med att möjligheterna att avlänka
            tillväxt från överhettade regioner minskade och att drivkrafterna
            i ekonomin successivt förändrades har också den regionalpolitiska
            arsenalen utökats enormt.
          </note>
          <note>
            Samtidigt har också politikområdet breddats både när det gäller
            innehåll och geografisk omfattning. Vi har i dag fler mål och
            vi har fler medel på detta område än någonsin tidigare. Framför
            allt under 70-talets strukturkris i vårt land kom regionalpolitiken
            att utvecklas till en kompenserande och omfördelande politik.
            Exempelvis kan man säga att den mycket omfattande omlokaliseringen
            av statliga verk blev något av ett verktyg för att kompensera
            en ort för bortfall av arbetsplatser. Det var 20, snart 30 år
            sedan, men historien går faktiskt igen även i dessa tider.
          </note>
          <note>
            Den formella regionalpolitiken eller, som vi benämner den, den
            lilla regionalpolitiken, har knappast trots radikalt förändrade
            omvärlds- och omgivningsförutsättningar genomgått någon genomgripande
            omprövning. Vad vi nu i stället noterar är att man försöker påverka
            utformningen inom andra och flera politikområden, dvs. att man
            vidtar flera åtgärder när det gäller den stora regionalpolitiken.
          </note>
          <note>
            Herr talman! Den ekonomiska tillbakagången har präglat stora
            delar av det 90-tal vi nu är på väg att lämna. Det har också inneburit
            omfattande behov av att sanera statsfinanserna. Det här utvecklingen,
            en sanering av statsfinanser i kombination med en mycket snabb
            internationalisering av ekonomin, innebär att den kompensations-
            eller omfördelningspolitik som vi hade på 70- och 80-talen inte
            längre är möjlig i det tjugonde århundradet på samma sätt.
          </note>
          <note>
            Vi kan alltså konstatera att omständigheterna för budgetsanering
            och avregleringar av förut reglerade marknader som skapade regionala
            obalanser är något som måste rättas till. En allt viktigare fråga
            för regionalpolitiken i framtiden blir hur vi använder de begränsade
            resurser som står till buds på ett effektivt sätt. Att diskutera
            en regions långsiktiga utvecklingsmöjligheter och vad som kan
            göras för att stärka regionen blir både mer nödvändigt och mer
            relevant för framtiden. Vi ser helt andra och nya trender utvecklas,
            och vi måste ha förmåga att lösa det här med andra metoder. Ta
            t.ex. nedläggningen av flygflottiljen i Söderhamn. Det var inte
            enbart antalet jobb på kort sikt som stod i fokus, utan det handlade
            mer om att utveckla kvalitativa aspekter och om hur olika insatser
            kunde bidra till en positiv utveckling för just den region där
            Söderhamn befinner sig.
          </note>
          <note>
            Det kommer alltså att bli mer relevant för staten och för oss
            som beslutsfattare att ställa frågor som hur resurserna ska användas
            på bästa möjliga sätt och hur bästa möjliga betingelser kan skapas
            i alla regioner i vårt land.
          </note>
          <note>
            Den regionalpolitiska utredningen, vilken jag och tre andra debattörer
            i denna debatt ingår i, ska under nästa år lämna förslag om vad
            vi tror kommer att behövas i form av regionalpolitik för framtiden.
            Vi har många stenar att vända på. Vi vänder på varenda sten. Och
            jag är övertygad om att när utredningen lägger fram sitt förslag
            som sedan ska leda till en proposition kommer man att se en regionalpolitik
            som ser helt annorlunda ut än den som vi har upplevt tidigare.
          </note>
          <note>
            Herr talman! Riksdagen fattade den 18 november i år beslut om
            fördelningen av utgifterna för budgetåret 2000 på basis av finansutskottets
            förslag. Genom det beslut som vi fattat tidigare är ramarna för
            statsbudgeten på detta utgiftsområde fastlagda.
          </note>
          <note>
            Utskottsmajoriteten tillstyrker de av regeringen föreslagna anslagen
            och bemyndigandet för budgetåret 2000 inom utgiftsområde 19 Regional
            utjämning och utveckling. Vi tillstyrker också förslaget om att
            det även i fortsättningen ska vara en uppgift för regeringen att
            närmare bestämma utformningen av utvecklingsbidraget samt också
            vilka områden som ska ingå i det nationella stödområdet. Och mot
            detta, som har sagts i kammaren tidigare, reserverar sig Moderaterna,
            Kristdemokraterna, Centern och Folkpartiet.
          </note>
          <note>
            Utskottet föreslår också att riksdagen godkänner regeringens
            förslag att det också fortsättningsvis ska vara förvaltningsmyndigheterna,
            dvs. vissa länsstyrelser, som ska ha det fulla ansvaret för genomförandet
            av respektive strukturfondsprogram för perioden
          </note>
          <note>
            2000-2006. Huvudprincipen innebär också att förvaltningsmyndigheterna
            ska vara utbetalningsansvariga för respektive program.
          </note>
          <note>
            När regeringens förslag beträffande stödformen nedsättning av
            sociala avgifter har behandlats i utskottet, har det visat sig
            att kommissionen inte skulle godkänna de förslag till ändringar
            som regeringen presenterade i budgetpropositionen.
          </note>
          <note>
            Nu föreslår vi från utskottets sida att det blir justeringar
            på detta område i linje och i enlighet med vad
          </note>
          <note>
            EU-kommissionen har sagt. Det innebär att stödområden ändras
            så att fler begränsningar kommer att ske i fråga om vilka som
            kan erhålla stöd. Som exempel kan jag nämna att tillverkningsindustrin
            slopas bland stödberättigade verksamheter. Vidare kommer också
            förändringar att ske när det gäller transportbidragen.
          </note>
          <note>
            Detsamma gäller det företagsadministrativa stödet som undantas
            i vissa branscher.
          </note>
          <note>
            Jag ska gärna erkänna att dessa sistnämnda områden är de som
            vållat mest bekymmer och huvudbry både i näringsutskottet och
            i EU-nämnden, där frågan faktiskt har behandlats två gånger. Men
            jag vill dock understryka att det var viktigt att komma fram till
            ett beslut så att Sverige inte skulle komma på efterkälken när
            det gäller att ta del av EU:s stödformer.
          </note>
          <note>
            Ola Sundell ställde en fråga i sitt anförande om majoriteten
            bakom detta betänkande kunde ansluta sig till den åtgärdsplan
            som Ola Sundell presenterade.
          </note>
          <note>
            Svaret är både ja och nej och att vi inte vet det. Och svaret
            är att det kanske vi kan. Det som bl.a. den regionalpolitiska
            utredningen har till uppgift att titta på är vad som kommer att
            krävas av en ny modern regionalpolitik för det tjugonde århundradet.
            Men så mycket kan jag säga att vi inte kommer att klara att sänka
            skatter kraftigt. Om skattesamtalen leder till att det ska bli
            förändringar av skatter så hoppas jag som regionalpolitiker att
            det får en regionalpolitisk effekt, men det måste skattesamtalen
            leda till. Svaret är alltså både ja och nej, och kanske, kanske
            inte är det möjligt att åstadkomma delar av detta.
          </note>
          <note>
            Dessutom pekades det i den föregående debatten på ett antal områden
            där vi från majoritetens sida ser att det kommer att inträffa
            saker som får viktig regionalpolitisk betydelse. Ett av bekymren
            är emellertid att vi förväntar oss oerhört snabba resultat. Vi
            vet att detta tar något längre tid än vi orkar vänta. Och jag
            tror att det blir nödvändigt för den regionalpolitiska utredningen
            att hitta ett system som innebär att vi snabbt kan vidta åtgärder.
            När trender förändras mycket snabbare, så måste åtgärderna faktiskt
            också vidtas mycket snabbare.
          </note>
          <note>
            Herr talman! Med det anförda ber jag att få yrka bifall till
            utskottsmajoritetens förslag och avslag på de reservationer som
            finns i betänkandet.
          </note>
          <note type="speaker">
            Anf. 55 OLA SUNDELL (m) replik:
          </note>
          <note>
            Herr talman! Med all respekt för utredningen är det väl just
            frågan om Reynoldh Furustrands synpunkt och åsikt när det gäller
            åtgärdsplanen som jag ville ha ett svar på. Vad utredningen kommer
            fram till vet vi inte. Men det är klart att det är av intresse
            för allmänheten, för kammaren och för alla att få veta vilken
            inriktning och kanske vilken vision som Reynoldh Furustrand har
            när det gäller den framtida regionalpolitiken.
          </note>
          <note>
            Jag tänkte komplettera utläggningen om detta med en annan fråga.
            Politikens främsta uppgift, som jag ser det, är att skapa förutsättningar
            för tillväxt och jobb. Och mot bakgrund av den svåra situation
            som nu råder - i skogslänen har antalet människor minskat med
            14 000 per år både under 1997 och under 1998, och utflyttningen
            fortsätter - vill jag fråga: Vilka förändringar i rådande näringsklimat
            och regionalpolitik vill majoriteten göra för att förbättra konkurrenssituationen
            för dessa regioner? Frågorna sammanfaller delvis, och jag tror
            att svaret därför kan ges i ett enda svep.
          </note>
          <note type="speaker">
            Anf. 56 REYNOLDH FURUSTRAND (s) replik:
          </note>
          <note>
            Herr talman! Ola Sundell känner mycket väl till mina ståndpunkter
            när det gäller vad regionalpolitiken skulle kunna innebära i framtiden.
            Vi fick faktiskt en enig utredning att tycka till om resebidragen.
          </note>
          <note>
            Det är faktiskt på det sättet att de gamla transportbidragen
            kommer att fasas ut. Problemet att flytta varor är inte lika akut
            i dag som det var tidigare. Däremot kommer persontransporterna
            att öka väsentligt. Det nya samhället med sin nya teknik leder
            till ett behov för människor att röra sig. I ett avreglerat land
            som
          </note>
          <note>
            Sverige är transportkostnaderna för flyg för människor fortfarande
            sannolikt de högsta i hela Europa och bland de högsta i hela världen.
            Ett sätt att göra olika delar av Sverige mer regionalt utvecklade
            till varandra är att komma till rätta med just dessa höga kostnader.
            Detta var något som vi från utredningens sida påtalade för regeringen.
            Tyvärr kom inte detta med i budgeten. Det är ju möjligt att det
            kan komma med i en tilläggsbudget framöver.
          </note>
          <note>
            Men målen för mitt vidkommande är mycket tydliga och klara. Det
            primära med regionalpolitik är att skapa och utveckla jobb och
            att ge förutsättningar för tillväxt. Vad vi måste förstå är att
            det inte är fråga om exakt den tillväxt som vi hade på 60-, 70-
            och 80-
          </note>
          <note>
            talen eller ens nu på 90-talet, utan tillväxten 2000
          </note>
          <note>
            kommer att skapas utifrån helt andra betingelser. Vi kan alltså
            inte låsa fast systemen, utan de måste vara mer flexibla.
          </note>
          <note type="speaker">
            Anf. 57 OLA SUNDELL (m) replik:
          </note>
          <note>
            Herr talman! Jag tycker att det var ett lovande svar. Furustrand
            säger i praktiken i sin replik att tillväxten måste stå i centrum
            både för näringspolitiken och för regionalpolitiken. Det är lovvärt.
            Men i åtgärderna för att uppnå dessa saker måste man så att säga
            förändra en del gentemot dagens situation. Det kan gälla infrastruktursatsningar,
            det kan gälla företagspolitik, osv.
          </note>
          <note>
            Furustrand sade tidigare i ett inlägg att skattefrågorna i sin
            helhet var avskilda från den diskussion som vi för här. Men om
            man ser detta i en kalkyl, i en budget för ett enskilt företag,
            så är det avgjort så att skattefrågorna, kostnaderna för sociala
            avgifter eller vad det nu kan vara, har en stor betydelse för
            produktens kostnad och därmed för konkurrensförmågan för det enskilda
            företaget. Och jag måste säga att det utifrån den aspekten egentligen
            är en omöjlighet när man diskuterar konkurrensförmågan för regioner
            och för företaget var det än befinner sig att åtskilja skattefrågan
            från andra delar som har konkurrensbefrämjande syfte.
          </note>
          <note type="speaker">
            Anf. 58 REYNOLDH FURUSTRAND (s) replik:
          </note>
          <note>
            Herr talman! Jag tillhör inte skattexperterna i denna kammare.
            Det finns de som är duktiga på det området. De har ju diskuterat
            detta i kammaren tidigare.
          </note>
          <note>
            Men det är klart att man inte kan bortse från skatteeffekter.
            Ett företag som betalar sin skatt betalar naturligtvis skatten
            utifrån att den ska åstadkomma någonting, precis på samma sätt
            som Ola Sundell och jag och andra betalar skatt därför att vi
            vill att skatten ska åstadkomma någonting.
          </note>
          <note>
            Vad jag kan konstatera när jag ser mig omkring är att det svenska
            skattetrycket - även om en del tycker att det är högt - faktiskt
            åstadkommer ganska mycket.
          </note>
          <note>
            De skatter som många av de här företagen betalar används bl.a.
            till att forma en regionalpolitik, vilken vi kan ha olika uppfattningar
            om när det gäller hur den utvecklas. Ett av skälen är alltså detta
            med att använda inkomster och fördela dem.
          </note>
          <note>
            Den omfördelningstanke som tidigare fanns i regionalpolitiken
            får inte släppas helt. Det handlar om en omfördelning av resurser
            och om att känna ansvar och ha medkänsla för människor i andra
            regioner, i andra delar av landet så att också de kan få del av
            en bra välståndsutveckling. Det är detta som vi använder skattepengarna
            till. Det vore fullständigt fel att säga att vi ska ha en särdebatt
            om skatterna - om att vi får mindre inkomster till landet och
            inte kan använda pengarna i bl.a. regionalpolitiskt syfte.
          </note>
          <note type="speaker">
            Anf. 59 ÅKE SANDSTRÖM (c) replik:
          </note>
          <note>
            Herr talman! Jag har en fråga till Reynoldh Furustrand, kanske
            mest utifrån hans roll som utredningsman i Regionalpolitiska utredningen.
          </note>
          <note>
            Jag gav några exempel på att statliga myndigheter inte alls har
            tagit sitt regionalpolitiska ansvar och vill gärna höra Furustrands
            synpunkter på just statliga myndigheters ansvar när det gäller
            infrastrukturen i hela vårt land.
          </note>
          <note>
            Jag tror att vi behöver radikalt nya grepp. Om vi ska ha kvar
            bosättning även i våra resursbygder måste det, som sagt, till
            annorlunda grepp. Vi kan inte strömlinjeforma alla regler så att
            de passar såväl i
          </note>
          <note>
            Järfälla som i Dorotea. Då är min fråga: Hur ser Furustrand på
            en differentiering av skatter och avgifter -
          </note>
          <note>
            exempelvis på drivmedel, dvs. en fordonsskatt. Det har ju väckts
            förslag om just näringsverksamheters beskattning när det gäller
            skogsfastigheter. Detta är väldigt intressant. Jag skulle gärna
            vilja höra några personliga synpunkter från Reynoldh Furustrand
            som utredningsman.
          </note>
          <note>
            Att ni har kommit fram till att det kan bli ett persontransportstöd
            är glädjande. Vi hade med det i fjol i en motion från Centerpartiet
            men den delen är alltså nu avklarad.
          </note>
          <note>
            Det gäller således de statliga myndigheterna och frågan om differentierade
            skatter och avgifter.
          </note>
          <note type="speaker">
            Anf. 60 REYNOLDH FURUSTRAND (s) replik:
          </note>
          <note>
            Herr talman! Jag tror att det är väldigt svårt att skapa ett
            system med differentierade skatter eller differentierade bidrag.
            Som medlemmar i EU försöker vi verka för att skapa enkla system
            och enkla regler. Det svenska skattesystemet ska faktiskt bygga
            på enkelhet. Systemet i dag är enklare än det system som vi tidigare
            hade, men fortfarande tycker många människor att skattesystemet
            är krångligt.
          </note>
          <note>
            Att börja med differentierade system i en nation som Sverige
            leder osökt till att andra länder kanske också tvingas sätta sig
            ned och titta på differentierade system, men då får vi ingen helhet.
            Vi får ingen bra utveckling och ingen samsyn kring hur vi ska
            lösa problemen.
          </note>
          <note>
            Jag är inte den som tycker att differentierade system är de allra
            bästa systemen, utan jag tror att det så långt som möjligt ska
            vara enkla, hela system. Däremot kan vissa åtgärder inom system
            vara differentierade.
          </note>
          <note>
            Om dieselskatten är fullständigt felaktig får väl visa sig. Jag
            står av miljöskäl bakom beslutet om att höja dieselskatten. Det
            ger inkomster till staten som sedan ska omfördelas.
          </note>
          <note>
            Om vissa skatter långsiktigt är felaktiga får skattesamtalen
            i så fall leda till förändringar, och då kommer det en särskild
            proposition om detta.
          </note>
          <note>
            Det är klart att statliga myndigheter har ett ansvar, men det
            är uppenbart att det finns statliga myndigheter som brister. Märkligare
            än så är det inte.
          </note>
          <note>
            Avsikten med inrättandet av Glesbygdsverket var bl.a. att man
            skulle se till att det blev en bättre balans och en bättre utveckling,
            med avseende på eftersatta delar av landet, framför allt i norra
            Sverige.
          </note>
          <note>
            Jag kan inte påstå att statliga myndigheter förhåller sig sämre
            när det gäller detta än vad företag gör och faktiskt än vad Åke
            Sandström och jag emellanåt som enskilda personer gör.
          </note>
          <note type="speaker">
            Anf. 61 ÅKE SANDSTRÖM (c) replik:
          </note>
          <note>
            Herr talman! Jag tolkar Reynoldh Furustrands svar så att det,
            beträffande skatter och avgifter liksom våra villkor som är så
            olika, är viktigare att ta hänsyn till de krav som finns från
            EU än att ta hänsyn till de regionala skillnaderna i landet.
          </note>
          <note>
            När det gäller dieselskatten är det en chimär att tro att utsläppen
            minskar om priset höjs. Ingen, vare sig företagare eller några
            andra, kör för mycket, så det här måste bygga på att man tror
            att trafiken radikalt ska minska.
          </note>
          <note>
            När det gäller synen på möjligheterna att justera i vårt eget
            land är tydligen beskedet att hänsyn i första hand ska tas till
            EU. Är det rätt uppfattat?
          </note>
          <note type="speaker">
            Anf. 62 REYNOLDH FURUSTRAND (s) replik:
          </note>
          <note>
            Herr talman! Nej. Endera uttryckte jag mig väldigt klumpigt eller
            också hör Åke Sandström väldigt illa.
          </note>
          <note>
            Vi är nu medlemmar i Europeiska unionen. Jag tycker att vi som
            medlemmar i denna union - där instämmer jag i delar av Harald
            Bergströms kritik -
          </note>
          <note>
            mycket mer bör lyfta fram vad som är kriterier och betingelser
            för att vi i så stor utsträckning som möjligt ska få full utdelning
            när det gäller de pengar som
          </note>
          <note>
            EU förfogar över och som vi faktiskt är med och betalar. Den
            kritiken tycker jag är befogad och där bör vi ställa högre krav.
          </note>
          <note>
            Därmed ska vi dock inte säga att allt det här är fel.
          </note>
          <note>
            Som medlemmar har vi också ett ansvar för att se till att politiken
            fullföljs. Det är inte säkert att vi i alla lägen hamnar i en
            situation där differentierade system ger de allra bästa resultaten.
          </note>
          <note>
            Jag pekade på vad som hände under 60-, 70 och
          </note>
          <note>
            80-talen med regionalpolitiken. Den arsenal som fanns vid den
            tidpunkten stämmer inte i dag. I dag behöver vi enklare och klarare
            system som mycket snabbare kan förändras utifrån den förändring
            som faktiskt sker i vår omvärld
          </note>
          <note type="speaker">
            Anf. 63 GUNILLA WAHLÉN (v):
          </note>
          <note>
            Herr talman! De nuvarande målen för regionalpolitiken är att
            den ska skapa förutsättningar för en uthållig ekonomisk tillväxt
            och för rättvisa och valfrihet så att likvärdiga levnadsvillkor
            skapas för medborgarna i hela riket.
          </note>
          <note>
            Dessa mål avser hela regionalpolitiken, inklusive vad som kallas
            för den stora regionalpolitiken, dvs.
          </note>
          <note>
            åtgärder inom andra utgiftsområden än utgiftsområde 19 som kallas
            för den lilla regionalpolitiken.
          </note>
          <note>
            I första hand måste den stora regionalpolitiken -
          </note>
          <note>
            närings- och arbetsmarknadspolitik, utbildning, forskning, kultur
            och andra infrastruktursatsningar -
          </note>
          <note>
            kännetecknas av ett helhetsperspektiv. I denna helhet ingår även
            jämställdhet, integration, miljö och decentralisering för att
            skapa regional balans.
          </note>
          <note>
            Varför ska vi ha regional balans? Vad är en positiv regional
            utveckling? Och varför ska hela Sverige leva?
          </note>
          <note>
            Herr talman! En framgångsrik regionalpolitik utgår från regionens
            egna förutsättningar och förmår genom lokal och regional förankring
            mobilisera regionens egna utvecklingskrafter. Den vilar också
            på insikten att regionen har såväl förutsättningar för som intresse
            av att själv skapa utvecklingsförutsättningar.
          </note>
          <note>
            Regionen måste själv bidra till att resurser mobiliseras för
            angelägen samhällsservice.
          </note>
          <note>
            Detta innebär dock på intet sätt att statens ansvar för regional
            balans minskar i betydelse. Skogslän, jordbruksbygd och landsort
            har i grunden goda utvecklingsförutsättningar men har under flera
            år fått tampas med svåra stora strukturproblem.
          </note>
          <note>
            Till de starka sidorna hör stora naturresurser, en framgångsrik
            exportindustri och en, med tanke på den stora ytan, god tillgång
            till nationella och internationella transportsystem.
          </note>
          <note>
            De främsta hoten mot den regionala utvecklingen i glesbygd har
            under senare år varit en negativ befolkningsutveckling, neddragningar
            inom offentlig sektor, en ensidig näringsstruktur, vikande sysselsättning
            och en undermålig standard, främst på vägnätet på orter med en
            betydande tjällossning.
          </note>
          <note>
            Särskilt oroväckande är nettoutflyttningen som till en betydande
            del består av unga kvinnor och välutbildade människor.
          </note>
          <note>
            Västernorrlands län, det län jag kommer ifrån, kan sägas vara
            ett koncentrat av det positiva som finns i
          </note>
          <note>
            Sverige, men man kan finna flera effekter av regional obalans.
            I Västernorrland finns en vidunderlig natur, vackra älvdalar,
            unikt kustlandskap, Höga kusten.
          </note>
          <note>
            Västernorrlands näringsliv domineras sedan gammalt av kapitalintensiv
            exportindustri baserad på länets stora tillgångar på skog och
            vattenkraft. Men medaljen har en baksida.
          </note>
          <note>
            Antalet anställda inom basindustrin minskar, och utflyttningen
            från länet är alarmerande. I november i år stod 14 243 personer
            i Västernorrland utanför den ordinarie arbetsmarknaden, vilket
            är 9,2 % av befolkningen och 11,9 % av arbetskraften i länet.
            Samma månad skrev Länsarbetsnämnden i Stockholm i en rubrik i
            sitt pressmeddelande att arbetslösheten i
          </note>
          <note>
            Stockholms län var 3 % - mot Västernorrlands 9,2 %.
          </note>
          <note>
            Denna regionala obalans är ett hot mot välfärden i
          </note>
          <note>
            Västernorrland. Den hotas av att ungdomen flyttar, skattekraften
            minskar och personalbristen ökar. Framför allt saknas läkare och
            sjuksköterskor. Konsekvenserna för kommunen och landstinget är
            att det blir svårt för dem att upprätthålla en god kvalitet och
            tillgänglighet därför att det tär på resurserna.
          </note>
          <note>
            Vi behöver en bättre regional balans för att skapa välfärd, kompetenshöjning
            och tillväxt. Hotet om nedläggningen av garnisonen i Sollefteå
            är en stor utmaning för länet.
          </note>
          <note>
            I det nationella ansvaret ligger att skapa likvärdiga förutsättningar
            i regionerna. Det betyder att det är statens ansvar att se till
            att den egna försörjningen kan upprätthållas även i tid av personlig
            eller ekonomisk kris, antingen genom direkta stöd vid t.ex. arbetslöshet
            eller höga boendekostnader eller genom statsbidrag till kommuner.
            Men det är även statens ansvar att se till att Sveriges olika
            regioner har tillgång till en fungerande infrastruktur i vid mening.
          </note>
          <note>
            Bredband, vägar och järnvägar är en del av den helt avgörande
            infrastrukturen för en regions överlevnad.
          </note>
          <note>
            Andra delar är vård, skola, omsorg och kultur. Det räcker att
            en del av denna kedja försvagas så försvagas dessa regioners möjlighet
            att utvecklas och växa till.
          </note>
          <note>
            Herr talman! Tillväxtavtalen är ett bra redskap för att utveckla
            de olika regionerna utifrån sina egna förutsättningar och visioner,
            samtidigt som de visar på de brister på demokrati som finns på
            den regionala nivån. Vänsterpartiet har i ett flertal sammanhang
            fört fram tanken på ett länsparlament som den naturliga politiska
            nivån i länen. Med den ökade betydelsen för den regionala nivån
            verkar en sådan demokratisk utveckling alltmer nödvändig. När
            vikten av ett underifrånperspektiv betonas alltmer från både delar
            av statsapparaten och folkrörelser som Hela Sverige skall leva,
            verkar det alltmer otidsenligt att länsstyrelserna, som är statens
            förlängda arm ute i länen, ska handha utvecklandet av tillväxtavtal.
          </note>
          <note>
            Vi har i olika sammanhang tagit upp bristen på kvinnor i arbetet
            med tillväxtavtalen. Denna brist genomsyrar i stor utsträckning
            många av de stödformer som finns inom regionalpolitiken. Länsstyrelserna
            ska årligen redovisa fördelningen av stödet och i de fall de misslyckas
            med att nå upp till målet ska de presentera ett åtgärdsprogram
            för att höja kvinnors andel av företagsstödet.
          </note>
          <note>
            Den skepsis som många långivare och riskkapitalister i dag visar
            inför kvinnligt företagande måste också förändras. Det gäller
            allt från den lokale näringslivsrådgivaren till banker och andra
            investerare.
          </note>
          <note>
            Samtidigt måste fler kvinnor våga bryta glastaket och satsa på
            företagande som har en chans att växa och inte fastna i enbart
            egenförsörjning eller deltidsföretagande. De kvinnliga näringslivsrådgivare
            som i dag finns i stödområdet bör utökas till att täcka hela landet.
          </note>
          <note>
            Herr talman! Jag tror inte att det är en självklarhet för alla
            medborgare att någon form av regional balans eller rättvis regional
            fördelning av våra gemensamma resurser är något viktigt eller
            önskvärt. Jag tror att det har blivit så inte minst genom många
            mediers framställning av problemen.
          </note>
          <note>
            För mig är fördelarna med ett regionalt balanserat
          </note>
          <note>
            Sverige, där statsbudgeten fördelas efter varje regions speciella
            behov, i stark sammanfattning ungefär följande:
          </note>
          <note>
            · att vi tillgodoser starka demokratiska krav på att alla regioner
            ska få sin chans till en positiv utveckling
          </note>
          <note>
            · att vi skapar en mångfald av levnads- och kulturmönster som
            berikar hela samhället
          </note>
          <note>
            · att vi tillvaratar så mycket som möjligt av allt samhällskapital
            i landet
          </note>
          <note>
            · att vi minskar riskerna för en överexploaterad miljö och gör
            det möjligt att bruka vår naturmiljö och våra naturresurser på
            ett ekologiskt ansvarsfullt sätt.
          </note>
          <note>
            Alla är förlorare i den hejdlösa folkomflyttning som just nu
            pågår. Den regionalpolitiska utredning som just nu pågår och som
            nämnts tidigare i debatten har ett stort ansvar för att lägga
            fram förslag om hur man i framtiden kan skapa en stabil och hållbar
            regional tillväxt. Jag har tillsammans med flera ledamöter i kammaren,
            som vi hört tidigare, förmånen att delta i detta arbete. Jag menar
            att vi har mycket goda förutsättningar att lyckas med vårt uppdrag.
          </note>
          <note>
            Herr talman! Avslutningsvis: För att skapa förutsättningar för
            tillväxt måste regionen ha en infrastruktur som lägger grunden
            för dynamik. Ofta identifieras infrastruktur främst som teknisk
            sådan, där kommunikationer i form av vägar, järnvägar, datanät,
            va-system, sätts i fokus. Utöver den tekniska infrastrukturen
            finns en annan infrastruktur, t.ex.
          </note>
          <note>
            kunskap och utbildad arbetskraft, närhet till högskolor och universitet
            och tillgänglighet och närhet till sjukvård, som är av stor betydelse,
            och även kultur.
          </note>
          <note>
            De regionalpolitiska målen är viktiga. Hela landet ska ha en
            regional balans.
          </note>
          <note>
            Jag yrkar bifall till utskottets förslag.
          </note>
          <note type="speaker">
            Anf. 64 OLA SUNDELL (m) replik:
          </note>
          <note>
            Fru talman! Jag kan instämma i den beskrivning som Gunilla Wahlén
            gör av situationen i exempelvis
          </note>
          <note>
            Västernorrlands län, stort beroende av kapitaltung skogsindustri
            osv. Det län jag kommer ifrån, Jämtlands län, har inte nämnvärt
            mycket i den delen, men vi är väldigt beroende av att det finns
            en skogsindustri som förädlar den skogsråvara som bl.a. växer
            i mitt hemlän. Värdet på den skogsråvaran bestäms av olika faktorer,
            förädlingsvärde, transportkostnader -
          </note>
          <note>
            hela kedjan inalles.
          </note>
          <note>
            Min fråga till Gunilla Wahlén uppstod när jag läste ett betänkande
            om kommunikationer där det finns en reservation från Vänsterpartiet.
            Man vill där göra gällande att det var en bra åtgärd att minska
            fordonslängden på lastbilar från 25 meter till 18 meter och därigenom
            också minska maxvikten på lastbil från 60 till 44 ton. En sådan
            åtgärd höjer i ett slag transportkostnaderna för exempelvis skogsråvaran
            med ca 30 % med, kan jag säga, dramatiska konsekvenser för inlandet.
            Hur argumenterar Gunilla
          </note>
          <note>
            Wahlén för ett sådant förslag?
          </note>
          <note type="speaker">
            Anf. 65 GUNILLA WAHLÉN (v) replik:
          </note>
          <note>
            Herr talman! Eftersom jag också kommer från samma skogsområde
            känner jag väl till betydelsen av framför allt de långa transporterna,
            timmertransporter till massindustrin. Jag vet att de har en väldigt
            stor betydelse. Såvitt jag vet och har insikter om är det
          </note>
          <note>
            EU-regler som styr det hela. Det är krav på att det inte ska
            vara längre bilar än 18 meter. Det är vad man måste finna sig
            i.
          </note>
          <note type="speaker">
            Anf. 66 OLA SUNDELL (m) replik:
          </note>
          <note>
            Herr talman! Sverige har tillkämpat sig ett undantag på det här
            med längder och fordonsvikter så att vi har möjlighet att köra
            med 60 ton på våra vägar och med vår fordonslängd. Jag var mer
            intresserad av
          </note>
          <note>
            Gunilla Wahléns personliga åsikt: Hur argumenterar hon för en
            sådan reservation?
          </note>
          <note type="speaker">
            Anf. 67 GUNILLA WAHLÉN (v) replik:
          </note>
          <note>
            Herr talman! Jag känner inte direkt till den reservationen. Jag
            tycker att det är viktigt att man har långtradare.
          </note>
          <note type="speaker">
            Anf. 68 INGEGERD SAARINEN (mp):
          </note>
          <note>
            Herr talman! Samhällsutvecklingen i Sverige och världen går mot
            att landsbygden utarmas och töms på folk medan storstäderna blir
            allt större. Det är en utveckling som leder till ett enormt resursslöseri
            för landet som helhet och till en social kollaps i både land och
            stad.
          </note>
          <note>
            Målet för regionalpolitiken tycker vi ska vara ekologisk, social
            och ekonomisk balans, lokal och regional självtillit och en folklig
            mobilisering.
          </note>
          <note>
            Kvinnorörelsens gamla devis - Vi kan, vi vill, vi törs - måste
            genomsyra landsbygden och landet.
          </note>
          <note>
            Samhällets roll är att stå för en infrastruktur som gör det möjligt.
            I huvudsak handlar det om åtgärder i den stora regionalpolitiken
            som rör hela samhällets resurser.
          </note>
          <note>
            I det betänkande som vi behandlar finns sex reservationer. Jag
            ska kommentera ett par av dem.
          </note>
          <note>
            Reservation 3 av Kristdemokraterna och Centern berör att man
            vill ha nedsatta socialavgifter för jordoch skogsbruk m.m. i stödområdet.
            Det vill jag också, men det känns lustigt att höra argumenteringen
            eftersom den enda möjligheten att få igenom kravet från
          </note>
          <note>
            Kristdemokraterna och Centern är att vi går ur EU. Vi kan gärna
            förena oss i ett sådant krav, om det skulle passa. Det är nog
            tyvärr så att så länge vi är med i unionen kan vi inte få den
            möjligheten.
          </note>
          <note>
            EU har ju inte bara regler som förhindrar nedsatta arbetsgivaravgifter
            för jord och skog, utan Sverige förhindras även i fortsättningen
            att behålla nedsättningen för den tillverkande industrin.
          </note>
          <note>
            Det är mycket negativt för utvecklingen inom stödområdet. Jag
            hoppas, och tror, att regeringen med kraft fortsätter förhandlingarna
            med kommissionen för att om möjligt ändra EU:s inställning i den
            här frågan.
          </note>
          <note>
            Beträffande EU:s strukturfonder, reservation 4, uppfattar jag
            att de reella kraven i reservationen handlar om sådant som även
            majoriteten vill och tänker göra någonting åt.
          </note>
          <note>
            Herr talman! I samband med strukturfonderna vill jag kommentera
            regeringens avsikt att utesluta mål 1
          </note>
          <note>
            från Leaderprogrammet. Sverige misslyckades med sina förhandlingar
            om jordbrukets stöd, så man fick mycket mindre pengar till miljöstöd
            för jordbruket än man hade väntat sig. Sverige fick dessutom avsevärt
            mindre pengar till Leader än man hade väntat sig.
          </note>
          <note>
            Nu tänker regeringen kompensera syd- och Mellansverige för de
            minskade miljöstöden genom att lägga alla Leaderpengar där. Enligt
            EU-
          </note>
          <note>
            kommissionens riktlinjer, som jag för en gångs skull stödjer,
            får det inte gå till så. Alla landsbygdsområden ska kunna ta del
            av Leaderpengarna.
          </note>
          <note>
            Leader ska stödja vissa landsbygdsområden som utses i öppen tävling.
            De lokala grupper som kommer med de bästa förslagen utses för
            att genomföra projekten.
          </note>
          <note>
            Näringsdepartementet menar att Norrland kan ta av sina utökade
            mål 1-pengar och driva Leaderprogram med dem. Tyvärr går inte
            det. Det är inte tillåtet att använda kustens mål 1-pengar i inlandet.
            Inlandet kommer, på grund av utflyttningen, inte att få mer pengar,
            utan mindre i fortsättningen.
          </note>
          <note>
            Det innebär att Norrlands inland går miste om sina lokala utvecklingsprojekt.
          </note>
          <note>
            Mål 1 innehåller de mest glesbefolkade delarna av
          </note>
          <note>
            EU och Sverige. Särskilt inlandet har allvarliga problem med
            arbetslöshet och utflyttning. Avstånden är stora, men där finns
            också en enorm utvecklingspotential.
          </note>
          <note>
            Förutsättningen för utveckling är annorlunda än för landsbygdsområden
            i södra och mellersta Sverige.
          </note>
          <note>
            Utmaningen är större än på andra håll, och en mängd olika, kreativa
            initiativ behövs för att ta till vara de speciella och unika förutsättningarna.
          </note>
          <note>
            Enligt en oberoende utvärderare hade planerna från inlandet dessutom
            högre kvalitet än övriga regioner under den förra perioden.
          </note>
          <note>
            För att uppfylla kravet på att Leader ska fungera som idébank
            till framtida landsbygdsinsatser i olika delar av landet måste
            det finnas en mångfald planer.
          </note>
          <note>
            Det är mycket illa att Norrland nu utesluts.
          </note>
          <note type="speaker">
            Anf. 69 JAN BJÖRKMAN (s):
          </note>
          <note>
            Herr talman! Jag kommer i mitt anförande att ta upp den punkt
            i budgeten som berör nationella stödområden för företagsstöd.
          </note>
          <note>
            I budgeten redovisar regeringen hur man ser på frågan framöver
            och vilka kommuner som ska ingå i de olika stödområdena. För mitt
            hemläns, Blekinge, del har Olofström och Ronneby hittills ingått
            i det nationella tillfälliga stödområdet.
          </note>
          <note>
            Självklart kan kommuner komma till och också lämna stödområdena.
            För Ronnebys del antar jag att regeringen har gjort bedömningen
            att läget där nu har vänt bl.a. till följd av framgångarna med
            SOFT-
          </note>
          <note>
            Center och högskolan i Blekinge.
          </note>
          <note>
            Det är dock viktigt att komma ihåg att Ronneby fortfarande lider
            av sviterna av den tidigare omstruktureringen av arbetsmarknaden
            och att arbetslösheten därför alltjämt är hög. Jag utgår ifrån
            att Ronneby även framöver får stöd när det bedöms som nödvändigt.
          </note>
          <note>
            När det gäller Olofströms kommun är regeringens bedömning mer
            svårförståelig.
          </note>
          <note>
            Låt mig kort säga något om situationen i
          </note>
          <note>
            Olofström.
          </note>
          <note>
            Olofström är en liten kommun med drygt 14 000
          </note>
          <note>
            invånare. Det är en typisk bruksort med cirka
          </note>
          <note>
            60 procent av arbetskraften inom tillverkningsindustrin. I kommunen
            finns trots litenheten Sydsveriges största industriområde med
            Volvo som bas.
          </note>
          <note>
            Med denna starka industrisektor, som har varit och som är kommunens
            styrka, följer också en sårbarhet. När omstruktureringar sker
            får det stora konsekvenser. Sådana omstruktureringar är nu på
            gång.
          </note>
          <note>
            Olofströms kommun skriver i ett brev till regeringen: Under 1999
            har arbetsstyrkan vid Volvo minskat med 400. Under år 2000 minskar
            sysselsättningen med ytterligare cirka 150 personer bl.a. som
            en följd av att Volvo under en period av ett och ett halvt år
            avvecklar den s.k. norra fabriken. Under
          </note>
          <note>
            1999 har vidare beslutats att Plastals fabrik med 250
          </note>
          <note>
            anställda ska läggas ned.
          </note>
          <note>
            Vilka konsekvenser förändringarna får för regionens underleverantörer
            är ännu för tidigt att konstatera. Tydligare än ovan kan det dock
            inte sägas att industrisektorn i Olofström är på väg att struktureras
            om. Kommunen har till regeringen redovisat ett ambitiöst och framtidsinriktat
            program kallat Focus
          </note>
          <note>
            Olofström för att ta sig ur krisen. Någon reaktion från regeringen
            på detta program har ännu inte kommit.
          </note>
          <note>
            I denna situation är det oerhört olyckligt att regeringen plockar
            bort Olofström ur stödområdet. Nu, om någonsin, behöver denna
            sysselsättningsmässigt hårt drabbade kommun det stöd som stödområdestillhörigheten
            ger.
          </note>
          <note>
            Det är svårt att se att Olofström som under flera år har tillhört
            stödområdet nu, när situationen är som svårast och mest besvärlig,
            inte längre ska tillhöra detta område och få den hjälp till omställning
            av en alltför ensidig arbetsmarknad som stödet ger.
          </note>
          <note>
            Jag är medveten om att det är regeringen som fastställer vilka
            kommuner som ska ingå i de olika stödområdena, men vill ändå kommentera
            att utskottet i sitt kortfattade svar säger att om nya kommuner
            ska plockas in måste andra utgå. Det är ju sant. I det här fallet
            handlar det ju om motsatsen - en kommun som haft stödet blir utan
            när stödet som bäst behövs.
          </note>
          <note>
            Olofströms kommun är enligt mitt sätt att se det en kommun som
            helt uppfyller de villkor som ställs för att erhålla stöd och
            borde därför ingå i stödområde
          </note>
          <note>
            B tills vidare.
          </note>
          <note>
            Herr talman! Jag utgår ifrån att regeringen omprövar sitt ställningstagande
            framöver eller på annat sätt kompenserar Olofström för den försämring
            som det nu föreliggande ställningstagandet innebär. Tack!
          </note>
          <note>
            Överläggningen var härmed avslutad
          </note>
          <note>
            (Beslut fattades under 13 §.)
          </note>
          <note>
            8 § Energi
          </note>
          <note>
            Föredrogs näringsutskottets betänkande 1999/2000:NU3
          </note>
          <note>
            Utgiftsområde 21 Energi (prop 1999/2000:1 delvis).
          </note>
          <note type="speaker">
            Anf. 70 OLA KARLSSON (m):
          </note>
          <note>
            Herr talman! Detta är en på många sätt lämplig dag för att diskutera
            energi här i riksdagen. Hittills i dag fram tills klockan tolv
            har Sverige nettoimporterat el från alla tänkbara håll. Från Finland,
            herr talman, har vi hittills i dag nettoimporterat 550 megawattimmar.
            Från Norge har vi nettoimporterat 3 215
          </note>
          <note>
            megawattimmar och från Danmark 9 174 megawattimmar. Det är alla
            de håll som det i dag är möjligt att importera el från. Mellan
            klockan åtta och klockan nio gick i stort sett alla svenska kraftverk
            för fullt. Vi producerade 24 084 megawatt här i landet, och vi
            har en total produktionskapacitet på någonstans mellan
          </note>
          <note>
            27 000 och 28 000 megawatt. Som mest har vi i Sverige gjort av
            med 26 300 megawatt. Det var den
          </note>
          <note>
            7 februari 1996.
          </note>
          <note>
            Det här visar på ett alldeles utmärkt sätt Sveriges energisituation,
            och det visar det som debatten borde handla om: Vilken energipolitik
            ska Sverige föra för att ta hänsyn till jobben, välfärden och
            miljön? Det är vad den här debatten borde handla om i stället
            för att handla om ett betänkande om att stänga svensk kärnkraft
            och ödsla miljarder på annat.
          </note>
          <note>
            När man följer regeringens och majoritetens energipolitik blir
            man bekymrad. Politiken går ut på att lägga miljard efter miljard
            på att stänga svenska, säkra kärnkraftverk. Man lägger miljard
            efter miljard på ett omställningsprogram som alltmer liknar ett
            fiasko. Samtidigt köper det helstatliga bolaget Vattenfall in
            andelar i tysk kärnkraft för miljard efter miljard.
          </note>
          <note>
            Vattenfall gör i andra sammanhang reklam med sin slogan Två hål
            i väggen. Jag menar att socialdemokratins och majoritetens energipolitik
            borde ha som slogan: Två hål i huvudet. Den här energipolitiken
            är, fru talman, sanslös. Vi ödslar miljarder på att stänga säkra
            svenska kärnkraftverk samtidigt som det helstatliga bolaget Vattenfall
            under ledning av den tidigare energiministern Jörgen Andersson
            köper in tysk kärnkraft för 7 ½ miljarder kronor.
          </note>
          <note>
            Jag skulle vilja ställa frågan till dem som representerar majoriteten
            i det här betänkandet: Tycker ni att detta är en förnuftig användning
            av statens och medborgarnas pengar? Är det förnuftigt att lägga
            miljarder på att stänga svenska kärnkraftverk och samtidigt lägga
            miljarder på att köpa in andelar i tyska - och tidigare finska
            - kärnkraftverk? Jag hoppas att jag åtminstone kan få något svar
            på den frågan.
          </note>
          <note>
            Sedan är det inte bara den allmänna energipolitiken som känns
            bisarr. Även det betänkande som vi nu diskuterar känns något bisarrt.
            Här förespråkar majoriteten utgifter på 1 445 526 000 kr. Och
            vi vet att dessa siffror inte stämmer. Vi vet att det nästa år
            kommer att betalas ut ytterligare 1 090 000 000 kr för avvecklingen
            av Barsebäck 1. 40 % av de utgifter som staten har på energiområdet
            nästa år finns alltså inte med i budgetbetänkandet.
          </note>
          <note>
            Tidigare har majoriteten argumenterat för att man inte kan ta
            med några siffror i budgetar, vårpropositioner eller annat av
            förhandlingstaktiska skäl. Det kan jag ha en viss förståelse för.
            Eftersom uppgörelsen inte var känd innan betänkandet justerades
            kunde man inte heller ta med siffrorna då. Det är, fru talman,
            ändå ingenting som hindrar att majoriteten nu redovisar för riksdagen
            hur detta ska betalas.
          </note>
          <note>
            Riksdagen ska nu fastställa budgeten, och jag tycker att det
            är ett anständighetskrav att majoriteten ger ett besked. Hur ska
            dessa 1 090 000 000 kr bara för nästa år betalas?
          </note>
          <note>
            Nu kan man kanske tycka att en miljard inte är så mycket när
            vi bollar med miljard efter miljard. Jag tycker att det finns
            en mycket bra jämförelse. För någon vecka sedan hade vi seklets
            värsta orkan som drog över Sydsverige - alltså seklets värsta
            orkan!
          </note>
          <note>
            Den beräknas ha orsakat skador för i runda slängar en halv miljard
            kronor. Bara statens utgifter för Barsebäck 1 nästa år motsvarar
            två sådana här naturkatastrofer. Sedan ska det upprepas 2001,
            2002 och delvis
          </note>
          <note>
            2003. Det är två naturkatastrofer om året bara för att bekosta
            Barsebäck 1. Här efterlyser jag besked. Hur ska dessa pengar betalas?
          </note>
          <note>
            Sedan kan man fortsätta med att analysera den energipolitik som
            förs. Ett av huvudnumren är ju stängningen av den säkra svenska
            kärnkraften, och i dag kan vi se resultatet: nettoimport från
            Finland, nettoimport från Norge, nettoimport från Danmark.
          </note>
          <note>
            Finland importerar samtidigt stora mängder el från
          </note>
          <note>
            Ryssland, huvudsakligen producerad i relativt osäkra ryska kärnkraftverk.
            Effekten av avvecklingen av
          </note>
          <note>
            Barsebäck ser vi alltså nu: import från Finland av kärnkraft
            och kolkraft, import från Norge av vattenkraft och import från
            Danmark av kolkraft.
          </note>
          <note>
            Vad det så här det skulle bli? Är det här ett rimligt pris när
            det gäller miljön för avvecklingen av kärnkraften? Bara att ersätta
            Barsebäck 1 med de koleldade danska kraftverken innebär ju massiva
            utsläppsökningar. Det handlar om 4 miljoner ton koldioxid extra
            per år, 2 000 ton svaveloxider och 2 000 ton kväveoxider för att
            ersätta fyra terawattimmar el från Barsebäck med el från skitig
            dansk kolkraft.
          </note>
          <note>
            Jag skulle vilja fråga framför allt Miljöpartiet och
          </note>
          <note>
            Centerpartiet: Är detta ett rimligt pris när det gäller miljön?
            Ni har ju i andra sammanhang sagt att det är annat som ska ersätta
            kärnkraften. Men i dag ser vi i svart på vitt i statistiken från
            Nordpol hur elen strömmar in från Finland, Danmark och Norge.
            Är detta ett rimligt pris när det gäller miljön?
          </note>
          <note>
            Det andra benet i majoritetens energipolitik är det stora och
            beryktade omställningsprogrammet, som totalt ska kosta runt 9
            miljarder kronor och som man nu kan börja att utvärdera. Regeringen
            har låtit en dansk konsultfirma utvärdera det första året med
            programmet. Dess kritik är inte nådig.
          </note>
          <note>
            Av 18 delprogram är 6 inte ens möjliga att utvärdera, eftersom
            det under det första året inte har hänt någonting. Det rör sig
            om stöd till småskalig vattenkraft, om upphandling av ny elproduktionsteknik,
            om energiförsörjningen i Sydsverige, om introduktion av ny energiteknik,
            om energisystemforskning och om forskningssamarbete i Östersjöregionen.
            Därvidlag har det inte hänt någonting under det första året.
          </note>
          <note>
            När det gäller bidraget för att minska elanvändningen konstaterade
            de danska konsulterna:
          </note>
          <note>
            "Tabellen viser også, at målet med en elbesparelse på 1,5 TWh
            fra ordningen ikke kan nås med de afsatte midler."
          </note>
          <note>
            Vidare framhålls:
          </note>
          <note>
            "Med den nuværande (efteråret 1998) konverteringstakt vil det
            tage ca. 10 år at nå målet."
          </note>
          <note>
            När det gäller el från biobränsleeldade kraftvärmeverk konstaterar
            man: "Kun ved en biobrændselpris på under 100 kr per MWh en elpris
            på 240 kr per
          </note>
          <note>
            MWh og en kalkylationsrente på 4% giver det opstillede modelprojekt
            ifølge STEM's beregninger lønsomhed (incl. bidraget)."
          </note>
          <note>
            Majoriteten säger sig på den här punkten vara framgångsrik, därför
            att många har sökt stödet, men det här visar att man trots beviljat
            stöd inte bygger.
          </note>
          <note>
            När det gäller el- och värmeproduktionen i Sydsverige skriver
            konsultfirman COWI: "Af de 200 mkr der var anvist för 1998 er
            198 mkr overført til 1999."
          </note>
          <note>
            Detta betyder att ingenting har hänt.
          </note>
          <note>
            Så här kan man gå igenom omställningsprogrammet punkt för punkt
            och konstatera att det inte har gett någonting. Samtidigt har
            majoriteten sagt att
          </note>
          <note>
            Barsebäck 2 ska stängas senast den 1 juli 2001. Den stängningen
            är dock villkorad. Det krävs att man kan redovisa antingen att
            de 4 terawattimmar som det gäller kan sparas bort eller att det
            kan tillföras ny energi.
          </note>
          <note>
            Jag skulle vilja fråga Nils-Göran Holmqvist, som ska föra socialdemokraternas
            talan: Anser socialdemokratin att omställningsprogrammet är så
            framgångsrikt att det är möjligt att stänga också Barsebäck 2?
          </note>
          <note>
            Det finns vidare anledning att något ifrågasätta
          </note>
          <note>
            Miljöpartiets agerande på energiområdet. I Naturskyddsföreningens
            tidning säger t.ex. företrädare för
          </note>
          <note>
            Miljöpartiet att man är emot stödet till den småskaliga vattenkraften.
            Man hänvisar till de mycket stora biologiska värden som skadas
            när småskalig vattenkraft byggs ut. Trots att man säger det till
            miljötidningarna går man i det här betänkandet glatt och positivt
            socialdemokraterna till mötes och är beredd att fortsätta med
            stödet till småskalig vattenkraft.
          </note>
          <note>
            Jag skulle vilja fråga Ingegerd Saarinen: Blir miljöskadorna
            mindre när Miljöpartiet är med om att betala ut pengarna för den
            småskaliga vattenkraften?
          </note>
          <note>
            Eller vad är det som gör att man i dag applåderar detta stöd,
            som man tidigare har varit emot?
          </note>
          <note>
            Jag skulle också vilja fråga Ingegerd Saarinen om hon är nöjd
            när svenska kärnkraftverk ersätts med i praktiken dansk kolkraft
            och rysk kärnkraft. Är detta ett rimligt pris för miljön?
          </note>
          <note>
            Fru talman! Det finns mycket att säga om den svenska energipolitiken.
            Den är bisarr. Den innebär att vi avvecklar bra produktionsresurser
            i Sverige för att ersätta import av miljöskadlig och farlig energiproduktion
            i andra länder. Det finns mycket kritik att rikta mot detta, men
            för att inte dra ut på debatten alltför länge ska jag avsluta
            med att konstatera att vi i det här årtusendets nästan sista debatt
            här i riksdagen borde begrava den gamla planekonomiska energipolitiken
            och i stället fundera på vilka krav välfärden, jobben och miljön
            ställer på en framtida energipolitik.
          </note>
          <note>
            Därmed yrkar jag bifall till reservationen 1.
          </note>
          <note type="speaker">
            Anf. 71 INGER STRÖMBOM (kd):
          </note>
          <note>
            Fru talman! Energipolitiken kan aldrig ses isolerad från andra
            politikområden. Våra energipolitiska beslut är i allra högsta
            grad kopplade till ekonomi, miljö och folkhälsa. Energibesluten
            berör inte bara oss i Sverige. De berör vår omvärld likaväl som
            vi blir berörda av andra nationers energibeslut.
          </note>
          <note>
            I juni 1997 beslutades om en ny energipolitik i
          </note>
          <note>
            Sverige. Där ingick stängning av en reaktor i Barsebäck och ett
            omfattande program för åtgärder för att stimulera en effektivare
            energianvändning och utnyttjande av förnybara energislag. Det
            är det som det mesta i budgeten handlar om och som vi ska ta beslut
            om i dag.
          </note>
          <note>
            Kristdemokraterna är starkt kritiska mot regeringens hantering
            av hela kärnkraftsfrågan. Beslutet föregicks inte av en genomgripande
            konsekvensanalys, varken avseende miljö eller avseende ekonomi.
            Det är faktiskt en skandal att regeringen inte ställer samma krav
            på sig själv när det gäller miljökonsekvensanalys som den med
            stöd i lagen ställer på andra som planerar åtgärder med mycket
            mindre miljöpåverkan.
          </note>
          <note>
            Trots att man har haft drygt två år på sig fram till det definitiva
            beslutet om stängning av Barsebäck har man fortfarande inte kunnat
            redovisa en miljökonsekvensanalys. Eller kanske vill man inte.
            Man vill kanske inte att de allvarliga miljökonsekvenserna ska
            bli allmän kunskap och att regeringsbesluten därigenom ska bli
            ordentligt diskuterade och ifrågasatta.
          </note>
          <note>
            För obehagliga konsekvenser blir det. Det har faktiskt svenska
            folket insett. I en SIFO-undersökning i somras svarade 82 % av
            svenska folket att man ville ha fortsatt drift av dagens reaktorer.
            Andra undersökningar har visat att klimatfrågan och miljöfrågorna
            är de viktigaste frågorna för framtiden.
          </note>
          <note>
            Fru talman! Låt oss skåda framåt. Vad händer nu?
          </note>
          <note>
            Stängningen av Barsebäcks första reaktor innebär ett bortfall
            av ca 4 terawattimmar. Jag frågar de partier som står bakom beslutet
            om stängningen: Hur ska det energibortfallet ersättas?
          </note>
          <note>
            Närmast till hands är förstås den danska kolkraften, med mycket
            stora utsläpp av koldioxid. Också utsläppen av svaveldioxid och
            kväveoxider kommer att öka, vilket bl.a. betyder ökad försurning.
          </note>
          <note>
            Skåneregionen är redan i dag ett hårt miljöbelastat område, och
            ytterligare köp av dansk kolkraft ökar danskarnas produktion och
            utsläpp, vilket kommer att leda till att luftkvaliteten ytterligare
            försämras med hälsopåverkan som följd.
          </note>
          <note>
            Vi har sett larmrapporter om att barnen i Malmöområdet får mer
            antibiotika än barn i andra delar av
          </note>
          <note>
            Sverige, och jag menar att oavsett om det finns direkta samband
            eller ej kan ju var och en av oss här i kammaren inse att ökade
            utsläpp i närområdet i alla fall inte kommer att göra barnen friskare.
          </note>
          <note>
            De av kammarens ledamöter som har hunnit med att läsa Svenska
            Dagbladet i dag har säkert stannat till och studerat den helsida
            som handlar om växthuseffekten. Där säger man att för Sverige
            kommer växthuseffekten att leda till att fjällvegetationen förändras
            och drar sig längre norrut. En rubrik över sidan säger:
          </note>
          <note>
            "Örebros klimat flyttar till Norrland". Vi vet också att
          </note>
          <note>
            FN:s klimatexperter, IPCC, beräknar att jordens medeltemperatur
            kommer att stiga med mellan 1 och 3 ½
          </note>
          <note>
            grader de närmaste hundra åren beroende på hur mycket halten
            av växthusgaser ökar.
          </note>
          <note>
            De ökade koldioxidutsläppen med påföljande klimateffekter är
            de enskilt största hoten mot vår livsmiljö. Och jag undrar: Hur
            kan ni i de s.k. gröna partierna - då menar jag Centern och Miljöpartiet
            -
          </note>
          <note>
            ställa er bakom beslut som innebär så markant ökade utsläpp,
            sådan markant miljöpåverkan och ett sådant allvarligt hot mot
            klimatet? Jag vet att svenska folket kräver en förklaring. Ge
            oss den här och nu i dag!
          </note>
          <note>
            Fru talman! Det finns i dag all anledning att också känna oro
            för att energibrist ska uppstå under vintern.
          </note>
          <note>
            Stängningen av Barsebäcks första reaktor innebär ett bortfall
            av ungefär 600 megawatt. Till det ska vi lägga att ungefär 2 500
            megawatts reservkraft är avställd eller avstängd. Dessutom hände
            en sak under stormen senast: Vi har fått en skada på Tysklandskabeln,
            så ingen import kan ske den vägen förrän om några månader, dvs.
            först när vi börjar gå mot vår och varmare tider.
          </note>
          <note>
            Hur ska södra Sverige klara en kall period i vinter? Ingår det
            i er politik att Sverige ska stängas när energibrist uppstår?
            Jag förutsätter att vi får ett konkret svar i dag från Socialdemokraterna,
            Centern,
          </note>
          <note>
            Vänstern och Miljöpartiet, för det här oroar en stor del av befolkningen
            och näringslivet. Och jag undrar:
          </note>
          <note>
            Oroar det inte er? Det finns ju som bekant inga garantier för
            importmöjligheter. Oftast blir det ju också kallt i Danmark och
            i norra Tyskland när det blir kallt i södra Sverige.
          </note>
          <note>
            Vi kristdemokrater är för en effektiv gränshandel med el, men
            det svenska energipolitiska agerandet får inte leda till att miljövänligare
            och effektiva energianläggningar läggs ned i Sverige så att vi
            i stället tvingas till import av el som produceras på ett sätt
            som har starkt negativ påverkan på miljön.
          </note>
          <note>
            Fru talman! Kristdemokraterna hyllar inte kärnkraften. Vi anser
            att kärnkraften ska fasas ut i takt med att motsvarande mängd
            el kan tillföras och delvis sparas bort. Tillförseln ska baseras
            på förnybar elproduktion. Vad Sverige behöver är en långsiktig
            och medveten energipolitik med fasta spelregler där inhemska förnybara
            energikällor och bränslen utgör en växande bas. Det är i dag den
            enda kända vägen mot det ekologiskt uthålliga energisystemet.
          </note>
          <note>
            Låt mig kort komma över till omställningsprogrammet, såsom det
            redovisas i budgetpropositionen.
          </note>
          <note>
            Vi ser att regeringen återigen skjuter anslag framför sig i tiden.
            Flera anslag skärs ned kraftigt med hänvisning till bristande
            efterfrågan, diskutabel effekt eller kommande utvärderingar. Genom
            att upprepa detta förfaringssätt kan faktiskt samma pengar användas
            år efter år i budgeten, men dessvärre utan energieller miljöpolitisk
            nytta.
          </note>
          <note>
            Ola Karlsson talade om den av Näringsdepartementet beställda
            externa utvärderingen. Jag tycker också att det är en mycket intressant
            läsning. Det är en tjock rapport, och om jag kort skulle sammanfatta
            den skulle jag kunna göra det i två påståenden: Det finns för
            det första väldigt mycket att göra för att förädla omställningsprogrammet,
            och för det andra:
          </note>
          <note>
            Programmet är otillräckligt som det ser ut i dag.
          </note>
          <note>
            Jag hoppas verkligen att regeringen tar till sig alla de synpunkter
            och den kritik som framkommer i utvärderingen.
          </note>
          <note>
            Fru talman! Skatteväxling innebär att skatter på miljöförstörande
            verksamhet höjs medan de i motsvarande mån sänks för arbete. Det
            är en definition som de flesta brukar ställa upp på. I budgetpropositionen
            föreslår regeringen och dess stödpartier höjda skatter som en
            finansiering av kommande skattereduktion för kompetenshöjningskonton
            i arbetslivet. Men i propositionen finns inget förslag till hur
            den här skatteintäkten ska användas. Det här sättet att använda
            det etablerade begreppet skatteväxling innebär att begreppet kommer
            att urholkas till sitt innehåll och i framtiden kanske användas
            som motiv för varjehanda skattehöjning på miljösidan utan motsvarande
            skattesänkning på arbete. Och jag vill fråga: Är verkligen
          </note>
          <note>
            Miljöpartiet med på den här falska skatteväxlingen?
          </note>
          <note>
            Hittills innebär den bara en ren intäkt på 1,3 miljarder kronor
            till statskassan nästa år.
          </note>
          <note>
            Kristdemokraterna har i ett särskilt yttrande utvecklat vårt
            budgetförslag, som innebär en minskning av ramen med 205 miljoner.
            Vi står naturligtvis bakom de båda reservationerna. Jag vill här
            yrka bifall till reservation nr 2. Även om frågan nu av många
            kanske anses vara överspelad i och med att det finns en överenskommelse
            om Barsebäck, är vi kristdemokrater fortfarande kritiska mot hur
            regeringen har hanterat finansieringsfrågan och anslaget i budgeten.
          </note>
          <note>
            Det är enligt vår mening riksdagen som har att fatta sådana budgetbeslut.
          </note>
          <note type="speaker">
            Anf. 72 ESKIL ERLANDSSON (c):
          </note>
          <note>
            Fru talman! Riksdagen tog som bekant 1997 beslut om ett energipolitiskt
            program för omställning och utveckling av energisektorn. Programmet
            består av två delar; en kortsiktig och en långsiktig del. Den
            kortsiktiga delen siktar mot att under en femårsperiod
          </note>
          <note>
            - märk väl en femårsperiod - dvs. 1998-2002, skapa förutsättningar
            för avveckling av de två reaktorerna i
          </note>
          <note>
            Barsebäck. Den långsiktiga delen är riktad mot omställning av
            energisystemet totalt till en ekologiskt hållbar energiförsörjning,
            baserad på förnybara energikällor, genom utveckling av ny energiteknik
            för produktion och genom rationell energianvändning.
          </note>
          <note>
            Parallellt med det kortsiktiga programmet och programmet för
            långsiktig utveckling av energisystemet drivs - och det vill jag
            poängtera - det klimatpåverkande energipolitiska programmet, som
            huvudsakligen består av ett investeringsstöd riktat mot energisektorn
            i Central- och Östeuropa. Dessutom drivs ett program för utvecklingen
            av egergiförsörjningen i Sydsverige, som har sin bakgrund i det
            speciella elbalansproblem som emellanåt uppstår i regionen, kanske
            nu speciellt i samband med bortfallet av elproduktion från Barsebäck.
          </note>
          <note>
            Omställningen till ett framtida hållbart energisystem är alltså
            påbörjat. Det kan konstateras att de omfördelningar som regeringen
            föreslår i här föreliggande budgetförslag ligger inom överenskommelsen
            och ramen för den överenskommelse som är träffad mellan de i energiöverenskommelsen
            ingående partierna.
          </note>
          <note>
            Fru talman! Låt mig redovisa några principiella centerpartiståndpunkter
            i det här sammanhanget. I
          </note>
          <note>
            Sverige kommer biobränslen under överskådlig tid att ha en central
            betydelse för ett hållbart energisystem.
          </note>
          <note>
            Viktiga utvecklingssteg i detta sammanhang är en bred marknadsintroduktion
            av biodrivmedel samt elproduktion från biobränslen.
          </note>
          <note>
            En omställning av energisystemet efter dessa riktlinjer bygger
            på att vi tar till vara och tar till oss nya högteknologiska lösningar.
            Genom att leda utvecklingen kan vi forma ett samhällsekonomiskt
            effektivt energisystem och energiförsörjning och samtidigt skapa
            exportmöjligheter för svensk miljöteknik.
          </note>
          <note>
            Ett hållbart energisystem måste bygga på förnybara energikällor.
            Sverige bör vara en föregångare med höga ambitioner och sträva
            efter att minska de klimatpåverkande utsläppen från fossila bränslen.
          </note>
          <note>
            Biobränslen minskar utsläppen och är miljöteknikmässigt och näringspolitiskt
            bra.
          </note>
          <note>
            Biobränslen ska även fortsättningsvis vara fria från beskattning.
            Vi betraktar torv som ett inhemskt bränsle. I beskattningshänseende
            bör torven jämställas med biobränslen. Det skulle göra torven
            än mer konkurrenskraftig gentemot oljan och kolet. Samtidigt vill
            jag poängtera att torven kan inte och får inte konkurrera med
            de rena biobränslena.
          </note>
          <note>
            För att förbättra vår miljö och minska växthuseffekten är det
            nödvändigt att forskningen kring alternativa energisystem och
            bränslen intensifieras.
          </note>
          <note>
            Forskning kring energisystem baserat på inhemska och förnybara
            bränslen skapar komparativa fördelar för Sverige och möjliggör
            svensk export av miljöteknik.
          </note>
          <note>
            För en förnybar energikälla som vindkraft är det inte forskning
            om själva energikällan som är begränsande för utbyggnaden. I dagsläget
            är det snarare otydligheterna i regelsystemen för tillståndsprövningen
            för vindkraftens utbyggnad och låg prioritering av vindkraftsintresset
            gentemot sedan tidigare etablerade intressen som verkar begränsande
            på vindkraftens utbyggnad.
          </note>
          <note>
            Vindkraftsutredningen pekar i sitt slutbetänkande på att det
            behövs ett kvantitativt mål för vindkraftsutbyggnaden. Med ett
            kvantitativt mål kan vindkraftsintresset hävdas i sådan fysisk
            planering och tillståndsprövning där vindkraftsintresset behöver
            vägas mot andra tidigare etablerade intressen rörande mark- och
            vattenanvändning. Utan kvantitativt mål blir det otydligt vilken
            tyngd vindkraften kan ges i avvägningen mellan olika intressen.
            Denna otydlighet lever vi som bekant med i dag.
          </note>
          <note>
            Vindkraftsutredningen föreslår som ett planeringsmål att som
            i ett första steg - märk: i ett första steg - man ska redovisa
            områden för en utbyggnad av vindkraften som motsvarar en produktion
            av hela 10
          </note>
          <note>
            terawatt per år. Centerpartiet anförde vid behandlingen av miljöbalken
            att vindkraften skulle klassas som riksintresse. Så skedde emellertid
            inte. Men vi ser med tillfredsställelse att Vindkraftsutredningen
            har kommit fram till den slutsats som den nu har gjort.
          </note>
          <note>
            Det behövs en nationell vindkraftsplan där vissa områden kan
            pekas ut som riksintressanta för vindkraftverk enligt miljöbalken.
          </note>
          <note>
            I enlighet med vad jag anfört vill jag än en gång konstatera
            att Centerpartiet i allt väsentligt står bakom anslagen som är
            redovisade under utgiftsområde
          </note>
          <note>
            21. Centerpartiet biträder dock inte finansieringen av samarbetet
            med fordonsindustrin som är redovisat i budgeten.
          </note>
          <note>
            Regeringens förslag innebär att forskningsanslag omfördelas från
            universitet och högskolor till fordonsindustrin. Detta tycker
            inte vi är acceptabelt. Ett utökat samarbete med svensk fordonsindustri
            kring utvecklingen av mer miljövänliga och energieffektiva fordon
            får inte gå ut över statens anslag till forskning och utveckling
            inom energiområdet vid våra universitet och högskolor.
          </note>
          <note>
            Vi har i vårt budgetalternativ därför tagit med en utgiftsökning
            på detta område med 100 miljoner. Det är redovisat i ett särskilt
            yttrande bilagt till detta betänkande. Tack, fru talman.
          </note>
          <note type="speaker">
            Anf. 73 OLA KARLSSON (m) replik:
          </note>
          <note>
            Fru talman! Energipolitiken handlar om i runda slängar 10 miljarder
            i utgifter för att stänga Barsebäck, 9 miljarder i utgifter för
            omställningsprogrammet, och nu senast 7 ½ miljard i utgifter för
            att det helstatliga bolaget Vattenfall ska köpa in tysk kärnkraft.
            Tidigare har man köpt in finsk kärnkraft. Jag skulle vilja fråga
            Eskil Erlandsson: Anser Eskil Erlandsson att detta är en förnuftig
            användning av statens, skattebetalarnas och medborgarnas medel?
          </note>
          <note>
            Sedan skulle jag vilja fråga Eskil Erlandsson om han anser att
            den tyska kärnkraft som staten nu köper är att klassa som en förnybar
            energikälla, eftersom staten investerar i sådan och samtidigt
            avvecklar den svenska kärnkraften. Jag skulle också vilja fråga
            Eskil
          </note>
          <note>
            Erlandsson om han anser att det ryms inom ramen för energiöverenskommelsen.
          </note>
          <note>
            Stängningen av Barsebäck leder till ökad import av dansk kolkraft,
            vilket vi kan se i dag, som leder till mycket stora utsläpp av
            koldioxid, svaveloxider och av kväveoxider. Miljön får betala
            ett högt pris för den omsvängningen från den utsläppsfria kärnkraften
            till den skitiga kolkraften. Är Eskil Erlandsson nöjd med det
            priset för miljön, dvs. 2 000 ton svaveloxider och
          </note>
          <note>
            2 000 ton kväveoxider extra bara för Barsebäck 1?
          </note>
          <note type="speaker">
            Anf. 74 ESKIL ERLANDSSON (c) replik:
          </note>
          <note>
            Fru talman! Jag anser att det är en förnuftig användning av de
            pengar som står till vårt förfogande.
          </note>
          <note>
            Jag anser inte att det är lämpligt och rimligt att vi lyfter
            över till dem som kommer efter oss - till dem som kommer efter
            Ola Karlsson och mig - att ställa om det svenska energisystemet.
            Vi måste börja denna omställning nu.
          </note>
          <note>
            Det kan inte vara rimligt att överlåta att omställa all den produktion
            som i dag sker i svensk kärnkraft till dem som kommer efter oss
            någon gång, kanske runt år 2020, eftersom varken Ola Karlsson
            eller jag vill bygga några nya kärnkraftverk. Vi måste för att
            kunna garantera en energitillförsel till oss alla, svensk industri,
            osv., börja omställningen nu. Därav mitt obetingade ja. Det är
            förnuftigt använda pengar.
          </note>
          <note>
            Vattenfall arbetar på marknadens villkor. Därför tycker jag inte
            att vare sig Ola Karlsson eller jag ska stå i denna kammare och
            döma de affärer som ett företag som arbetar på marknadens villkor
            gör. Därtill kan konstateras att även i Tyskland avvecklas kärnkraft
            och faktiskt i en än snabbare takt än i vårt land.
          </note>
          <note>
            Slutligen kan man konstatera att de pengar som används går till
            att reducera elanvändningen som i sin tur har en klimatpåverkande
            effekt. Det är ju bra för oss alla, och det är bra för den globala
            miljön. Jag tycker att Ola Karlsson skulle kunna ställa upp på
            det också.
          </note>
          <note type="speaker">
            Anf. 75 OLA KARLSSON (m) replik:
          </note>
          <note>
            Fru talman! Först måste jag erkänna att jag inte riktigt förstår
            hur det skulle kunna vara bra för den globala miljön att ersätta
            utsläppsfri svensk kärnkraft med dansk kolkraft, som ju leder
            till mycket stora utsläpp av koldioxid, svaveloxider och kväveoxider.
          </note>
          <note>
            Bara för att ersätta Barsebäcks båda reaktorer med kolkraft går
            det åt i runda slängar sex ton stenkol i minuten. Jag tycker att
            detta är ett dåligt byte; det är ett dåligt byte att byta utsläppsfri
            kärnkraft mot skitig dansk kolkraft. Det skadar miljön, och det
            skadar jobben och välfärden i Sverige.
          </note>
          <note>
            Eskil Erlandsson konstaterar att detta är förnuftig användning
            av pengarna. Men vad är det vi har fått för pengarna, Eskil Erlandsson?
            Jo, vi har fått en situation där energiförsörjningen i södra Sverige
            faktiskt är hotad. Svenska kraftnät förhandlar nu intensivt med
            kraftföretag och med industrin om att inleda planering för att
            kunna koppla bort effekt när det blir riktigt kallt.
          </note>
          <note>
            Tycker Eskil Erlandsson att vi har ett välfärdssamhälle och ett
            bra samhälle när vi behöver koppla bort delar av välfärdsinstitutioner
            bara därför att
          </note>
          <note>
            Centern ska få igenom en del av sina krav på att stänga svenska
            kärnkraftverk?
          </note>
          <note>
            Var det detta som var meningen med Centerns långvariga krav på
            att avveckla kärnkraften?
          </note>
          <note type="speaker">
            Anf. 76 ESKIL ERLANDSSON (c) replik:
          </note>
          <note>
            Fru talman! En stor del av de pengar som hanteras i omställningsprogrammen
            används till att reducera elanvändningen och till att utnyttja
            elenergin på mest effektiva sätt. Det måste väl vara förnuftigt
            att hantera de pengar som står till förfogande på det sätt som
            görs, Ola Karlsson?
          </note>
          <note>
            Därtill kan jag konstatera, som jag sade i mitt huvudanförande,
            att det drivs ett program för utveckling av energiförsörjningen
            i södra Sverige. Jag är alldeles övertygad om att detta hade behövts
            oaktat den avstängning som nu är genomförd. Det beror på att överföringskapaciteten
            är sådan som den är, dvs.
          </note>
          <note>
            dålig, mellan de stora vattenkraftverken, som företrädesvis finns
            i norra delen av Sverige, till den södra delen av Sverige.
          </note>
          <note type="speaker">
            Anf. 77 INGER STRÖMBOM (kd) replik:
          </note>
          <note>
            Fru talman! I sitt anförande sade Eskil Erlandsson att vi ska
            sträva efter att minska utsläppen från fossila bränslen. Det vill
            vi ju alla. Men när vi ser effekterna av Centerns energipolitik
            inser vi att när detta kommer från Centerns mun är det nästan
            bara floskler.
          </note>
          <note>
            Verkligheten innebär nämligen de här stora, ökade utsläppen som
            vi har talat om här. Jag kan inte förstå hur detta går ihop med
            Centerns s.k. gröna miljöpolitik.
          </note>
          <note>
            Jag ställde en fråga i mitt anförande som jag hade hoppats att
            Centern skulle svara på: Ingår det i Centerns politik att delar
            av södra Sverige kanske ska stängas när energibrist uppstår? Är
            ni inte oroade för det?
          </note>
          <note>
            Om ni inte känner oro för människorna, för näringslivet och för
            samhällena där nere i södra Sverige så vill jag omformulera frågan.
            Det kanske finns lite oro för de djur som vistas i ladugårdar
            som definitivt är beroende av energi. Vilket ansvar tar ni för
            detta?
          </note>
          <note type="speaker">
            Anf. 78 ESKIL ERLANDSSON (c) replik:
          </note>
          <note>
            Fru talman! Jag vill svara på den ställda frågan med en motfråga:
            Tycker Kristdemokraterna, som i normala fall brukar stå för moral
            och etik, att det är moraliskt och etiskt att föra över de problem
            som vi brottas med i dag på dem som kommer efter oss?
          </note>
          <note>
            Tycker inte Kristdemokraterna att vi ska ta det ansvaret? Det
            är ju vi som har byggt upp den verksamhet som vi nu står inför
            att bygga om och omvandla till någonting som är mer hållbart.
          </note>
          <note>
            Jag vill också säga att det under mycket lång tid har funnits
            något som vi populärt kallar för avbrytbar elenergi. Det innebär
            att man kan koppla bort produktion och användning av elenergi
            därför att någonting extremt inträffar. Det kan vara ett bortfall
            av en produktionsanläggning eller ett plötsligt behov av elenergi
            i någon anläggning. Då finns det ganska mycket som går att koppla
            bort, men som inte innebär att verksamheten på platsen försämras
            eller stängs på något enda sätt och vis. Det finns då andra saker
            som man kan använda för att hålla i gång verksamheten.
          </note>
          <note>
            Avbrytbar energi, är alltså svar nummer två på den framställda
            frågan.
          </note>
          <note type="speaker">
            Anf. 79 INGER STRÖMBOM (kd) replik:
          </note>
          <note>
            Fru talman! Kristdemokraterna är definitivt oroade för framtiden
            och för det som vi lämnar över till kommande generationer. Det
            är just därför som jag alldeles nyligen stod i talarstolen och
            talade så mycket om effekten av de utsläpp som Centern medverkar
            till, nämligen växthuseffekten. Den kommer att skapa enorma problem
            för kommande generationer inte bara i Sverige, utan också globalt.
            Detta är det största hotet mot hela jordens framtid, men det bryr
            sig tydligen inte Centern om.
          </note>
          <note type="speaker">
            Anf. 80 ESKIL ERLANDSSON (c) replik:
          </note>
          <note>
            Fru talman! Jag har upprepade gånger talat om att reducera elanvändningen
            och om att energieffektivisera. Allt detta hänger ju samman. Det
            är en del av omställningsprogrammet. Men det är också en del av
            programmen för att minska den klimatpåverkan som vi måste hjälpas
            åt att minska för att vi och kommande generationer i den här världen
            ska kunna leva ett bra liv.
          </note>
          <note>
            Jag önskar och hoppas att Kristdemokraterna vill hjälpa till
            i det arbetet. Jag tror nämligen att vi i ett litet land som Sverige
            måste hjälpas åt för att kunna göra någonting som har en global
            och internationell betydelse. Annars blir vi marginaliserade i
            det här fallet också.
          </note>
          <note type="speaker">
            Anf. 81 YVONNE ÅNGSTRÖM (fp):
          </note>
          <note>
            Fru talman! Eftersom vår ordinarie ledamot i näringsutskottet,
            Eva Flyborg, har blivit upptagen med det som för dagen är den
            dominerande frågan i Sverige, Telia-Telenor, har jag i all hast
            fått gå in i den här debatten. Därför blir mitt anförande mycket
            kort.
          </note>
          <note>
            Jag vill börja med att yrka bifall till den gemensamma reservationen
            1, från Moderaterna, Kd och
          </note>
          <note>
            Folkpartiet om avvecklingen av Barsebäck 1. Jag ställer mig givetvis
            också bakom reservation 2.
          </note>
          <note>
            I Dagens Nyheter i dag finns färska uppgifter om energiläget.
            Sverige har brist på el, och importerar utifrån. Det finns enligt
            vår mening mycket starka skäl att upphäva avvecklingsbeslutet
            från 1997. En förtida avveckling innebär bl.a. risk för allvarliga
            konsekvenser för vår miljö, vilket många talare har betonat här,
            för vår ekonomi och för el- och värmeförsörjningen. Det kan inte
            vara rimligt att importera el som är producerad med kolkraft i
            stället för att behålla kärnkraftverken till dess att vi verkligen
            har bra alternativ.
          </note>
          <note>
            Det långsiktiga målet är att successivt ställa om energisystemet
            till ett ekologiskt hållbart system. Vi bör därför med det snaraste
            fastställa en ny inriktning av energipolitiken så att en omställning
            kan bidra till att öka sysselsättningen och främja välståndet.
            Därför bör beslutet om avveckling av Barsebäck upphävas.
          </note>
          <note>
            Kärnkraften måste utnyttjas enligt vår mening så länge reaktorerna
            uppfyller uppsatta miljö- och säkerhetskrav.
          </note>
          <note>
            Jag yrkar alltså bifall till reservation 1.
          </note>
          <note>
            I reservation 2 från Moderaterna, Kristdemokraterna och Folkpartiet
            betonas att det är helt oacceptabelt att riksdagen avhänder sig
            beslutanderätten över statens budgetmedel. Utskottsmajoriteten
            tillstyrker regeringens förslag i budgeten om bemyndigande för
            regeringen att i ett tidsmässigt tvingande beslutsläge, som det
            heter, vid en tidpunkt då riksdagen inte är sammankallad besluta
            om anslagsöverskridande om det skulle bedömas som nödvändigt.
            Vi tycker inte att det finns några omständigheter som skulle omöjliggöra
            för riksdagen att snabbt behandla ett förslag från regeringen
            om anslagsöverskridande. Därför avstyrker vi förslaget om bemyndigande
            för regeringen.
          </note>
          <note>
            Jag tror att det var Eskil Erlandsson som nämnde den dåliga överföringskapaciteten
            från Norrland söderut. Jag har ett förslag. Försök att bygga ut
            den!
          </note>
          <note>
            Och ge samtidigt de vattenkraftsproducerande kommunerna i framför
            allt norra Sverige lite större del av kakan. Detta pratade vi
            om tidigare i den regionalpolitiska debatten.
          </note>
          <note type="speaker">
            Anf. 82 NILS-GÖRAN HOLMQVIST (s):
          </note>
          <note>
            Fru talman! Jag tänker inleda mitt anförande med att uttrycka
            mig på följande sätt. I dag debatterar vi den första budgeten
            på ett nytt millennium samtidigt som det är den sista energidebatten
            under det här århundradet i kammaren.
          </note>
          <note>
            Jag kan också konstatera att vi för några veckor sedan stängde
            den första kärnreaktorn i Barsebäck, dock med 17 månaders överdrag
            sedan vi fattade beslutet här i kammaren.
          </note>
          <note>
            Fru talman! Moderater, kristdemokrater och folkpartister vill
            att stängningen av en reaktor i Barsebäck ska upphävas. Jag vill
            upplysa kammarens ledamöter om att alla partier i Sveriges riksdag
            vill att kärnkraften ska avvecklas, men moderater, kristdemokrater
            och folkpartister har inte den moraliska kraften att säga när
            vi ska börja avveckla kärnkraften. Man hänvisar hela tiden till
            den livslängd som kärnkraftsreaktorerna har i dag.
          </note>
          <note>
            I samband med detta ställde Ola Karlsson och Inger Strömbom en
            fråga till mig. Hur ska vi finansiera avvecklingen av kärnkraftsreaktorn
            i Barsebäck? Jag tycker att Ola Karlsson och Inger Strömbom ska
            läsa våra skrifter och den information som riksdagens ledamöter
            har fått. Det kommer en proposition i januari månad där regeringen
            kommer att redovisa detta.
          </note>
          <note>
            Vi kommer att här i kammaren få ta ställning till hur vi ska
            finansiera avvecklingen av Barsebäck 1.
          </note>
          <note>
            Fru talman! Regeringen har kartlagt hittillsvarande effekter
            av åtgärderna i 1997 års energipolitiska program. Jag vill peka
            på några saker som man på kort sikt har uppnått med det energiprogram
            som socialdemokrater, centerpartister och vänsterpartister lade
            fast 1997.
          </note>
          <note>
            Enligt en utvärdering förväntas verksamheten under år 1998 sammantaget
            resultera i minskad elanvändning respektive ökad eltillförsel
            med motsvarande 0,9 terawattimmar per år. Det motsvarar en förväntad
            måluppfyllelse på 31 %, om man relaterar detta till den uppsatta
            målsättningen. Måluppfyllelsen har uppnåtts med 30 % av medlen
            då det gäller åtgärder på lång sikt av 1997 års energipolitiska
            program.
          </note>
          <note>
            Detta tycker Ola Karlsson och Moderaterna är ett dåligt resultat.
            Det är 30 % av de insatta medlen som har gett en besparing. Jag
            tycker att det är ett bra mått på vad vi hittills har gjort.
          </note>
          <note>
            De uppsatta målen för de långsiktiga åtgärderna har två huvudinriktningar,
            nämligen mål som är inriktade på dels forskning, dels utveckling
            av energiteknik och en ökad användning av renare och effektivare
            energiteknik. Det finns således inga kvantitativa och inga tidsbestämda
            mål uppsatta för de långsiktiga åtgärderna.
          </note>
          <note>
            Ola Karlsson ställde också en fråga om förseningarna av våra
            projekt. Alla de projekt som vi har sagt att vi ska göra i energiomställningsprogrammet
            har försenats på grund av att vi inte har fått de programmen godkända
            i EU. Det blir en fördröjning, och det är ingenting som Sveriges
            riksdag och regering kan göra någonting åt. Det är EU som har
            åsamkat oss den förskjutningen.
          </note>
          <note>
            Regeringen påpekar att huruvida forskningsmålen om att etablera
            relevant forskning av hög kvalitet är uppfyllda kommer att kunna
            bedömas först vid avslutning av de enskilda forskningsprogrammen
            och projekten. Det långsiktiga programmet avses bidra till ökad
            användning av ny energiteknik först på 10-15
          </note>
          <note>
            års sikt, vilket försvårar den årliga resultatbedömningen.
          </note>
          <note>
            Sammanfattningsvis föreslår regeringen följande förändringar
            för att nå en bättre måluppfyllelse på kort och lång sikt.
          </note>
          <note>
            Stödet till effektminskande åtgärder tas bort.
          </note>
          <note>
            Ett nytt tidsbegränsat investeringsstöd till termisk solvärme
            införs under förutsättning att ett avtal kan utformas mellan branschen
            och staten. Det här arbetet pågår i Regeringskansliet och i Näringsdepartementet.
            Vi räknar med att man ska ha nått fram till en överenskommelse
            med branschen i januari-februari kring hur dessa stöd till termisk
            solvärme ska användas.
          </note>
          <note>
            Stödet till upphandling av ny elproduktionsteknik upphör fr.o.m.
            år 2000.
          </note>
          <note>
            Av energiforskningsanslaget B4 ska 100 miljoner kronor disponeras
            för ökat samarbete med fordonsindustrin kring utveckling av mer
            miljövänliga och energieffektiva fordon under perioden 2000-2005.
          </note>
          <note>
            Av energiteknikstödet B5 ska 200 miljoner kronor disponeras för
            samarbete med fordonsindustrin under perioden 2000-2005.
          </note>
          <note>
            Vi som står bakom energiuppgörelsen tror på vårt omställningsprogram.
            Av partikamrater och andra som jobbar med det här programmet har
            jag fått höra att man i mars månad kommer att redovisa det sydländska
            projektet.
          </note>
          <note>
            Inger Strömbom berörde överföringskapaciteten och den brist som
            finns i södra Sverige. Hon tog upp
          </note>
          <note>
            Baltic Cable och de bekymmer som finns där. Visst är det besvärligt
            att Baltic Cable har gått sönder och behöver repareras. Inger
            Strömbom sade att det skulle ta tre månader att reparera den.
            Det är vad tyskarna säger. Men Svenska kraftnät, som jag har haft
            kontakt med, säger att den kan repareras och vara i drift i slutet
            av januari månad. Svenska kraftnät har ställt sina resurser till
            tyskarnas förfogande för att vi snabbt ska kunna få den här kabeln
            i drift igen. På det viset kan vi klara de problem som vi får
            i södra Sverige.
          </note>
          <note>
            Fru talman! Utskottet vill framhålla att uppföljningsinformationen
            som lämnas i budgetpropositionen för år 2000 av de resultat som
            hittills åstadkommits inom ramen för det energipolitiska omställningsprogrammet
            är mer omfattande än tidigare års information. Utskottet noterar
            också att uppnådda effekter av programmet är betydligt bättre
            belysta i årets budgetproposition. Vidare konstaterar utskottet
            att informationen i princip är inriktad på en mer ändamålsenlig
            verksamhetsindelning, vilket utskottet tidigare framfört önskemål
            om.
          </note>
          <note>
            Emellertid finns det anledning för utskottet - oavsett politiska
            värderingar av energipolitiken - att peka på vikten av en ytterligare
            förbättrad resultatredovisning. Informationen för vissa av delprogrammen
            är fortfarande ganska knapphändig. Men det beror ju på att man
            inte har haft de här programmen i gång så länge. Man har inte
            kunnat göra några bra utvärderingar, men de kommer. Det kan jag
            glädja Ola
          </note>
          <note>
            Karlsson med.
          </note>
          <note>
            Utskottet förutsätter därför att det angelägna arbete som nu
            pågår inom Regeringskansliet med att följa upp och utvärdera omställningsprogrammet
            fortskrider och utvecklas och att riksdagen genom budgetpropositionen
            får erforderlig information om effekten av programmet.
          </note>
          <note>
            Fru talman! Avslutningsvis vill jag redovisa vad de borgerliga
            partierna vill spara på utgiftsområde 21
          </note>
          <note>
            Energi. Moderaterna vill spara 300 miljoner kronor,
          </note>
          <note>
            Kristdemokraterna 205 miljoner och Folkpartiet 525
          </note>
          <note>
            miljoner. Det innebär att man på vissa områden tar bort hela
            eller stora delar av anslaget.
          </note>
          <note>
            Fru talman! Jag vill yrka bifall till utskottsmajoritetens förslag
            och avslag på samtliga reservationer.
          </note>
          <note type="speaker">
            Anf. 83 OLA KARLSSON (m) replik:
          </note>
          <note>
            Fru talman! Nils-Göran Holmqvist konstaterar helt riktigt att
            vi nu diskuterar budgeten för nästa år.
          </note>
          <note>
            Han fortsätter dock med att säga att det kommer en proposition
            i januari som talar om hur vi ska finansiera den dryga miljard
            som vi vet ska betalas ut nästa år. Jag tycker att detta är bristande
            respekt mot Sveriges riksdag. Vi vet att det nästa år kommer utgifter
            för staten på 660 miljoner kronor för att ersätta stängningen
            av Barsebäck 1, 170 miljoner kronor för singeldriftstillägg, 228
            miljoner kronor för avställningskostnader m.m. och sannolikt ytterligare
            32
          </note>
          <note>
            miljoner som hänför sig till merkostnader i år. Men regeringen
            vägrar att redovisa för riksdagen, när vi diskuterar och debatterar
            budgeten, hur detta ska finansieras.
          </note>
          <note>
            Jag tycker att det hade varit rimligt att Nils-Göran
          </note>
          <note>
            Holmqvist, som i går briefades om energipolitik av departementet,
            för riksdagen hade kunnat redovisa en inriktning för hur detta
            ska finansieras. Men uppenbarligen struntar regeringen i att informera
            riksdagen om hur utgifterna ska betalas. Jag beklagar detta.
          </note>
          <note>
            10 miljarder för att stänga Barsebäck, 7 ½ miljard för att köpa
            in tysk kärnkraft, 9 miljarder i ett omställningsprogram - tycker
            Nils-Göran Holmqvist att detta är en förnuftig användning av medborgarnas
            pengar?
          </note>
          <note type="speaker">
            Anf. 84 NILS-GÖRAN HOLMQVIST (s) replik:
          </note>
          <note>
            Fru talman! Jag skulle kunna hålla med om det
          </note>
          <note>
            Eskil Erlandsson sade. När vi använder pengar till avveckling
            av Barsebäck och när Vattenfall köper in sig i den tyska industrin
            sker det ju på affärsmässiga villkor. I dag är Vattenfall ett
            företag som jobbar på en öppen elmarknad, och självklart ska man
            kunna använda sitt kapital till att köpa in sig i industrin. Jag
            tycker inte att Ola Karlsson ska blanda ihop de här två sakerna,
            för de hör inte samman. Men tydligen respekterar inte Ola Karlsson
            detta.
          </note>
          <note>
            Då det gäller våra kostnader i samband med avvecklingen av Barsebäck
            sade jag i mitt inledningsanförande att detta kommer Ola Karlsson
            och andra i den här kammaren att få fatta beslut om under våren,
            då vi vet vilka kostnader det blir med det avtal som vi har slutit
            med Sydkraft. Det tycker jag att Ola Karlsson borde kunna ta till
            sig.
          </note>
          <note type="speaker">
            Anf. 85 OLA KARLSSON (m) replik:
          </note>
          <note>
            Fru talman! När det för det första gäller Vattenfalls köp av
            den tyska kärnkraften ber jag att få citera
          </note>
          <note>
            Svenska Dagbladet från den 21 november: "Enligt vad SvD erfarit
            har Vattenfalls ledning mot den bakgrunden bett om och fått ett
            godkännande av regeringen." Detta syftar alltså på inköpet av
            tysk kärnkraft. Det pekar otvetydigt på att regeringen har godkänt
            det här, att det är en del av regeringens energipolitik som vi
            faktiskt debatterar nu. Kan Nils-Göran
          </note>
          <note>
            Holmqvist dementera att regeringen har godkänt den här affären?
          </note>
          <note>
            För det andra säger Nils-Göran Holmqvist att när riksdagen debatterar
            budgeten behöver vi inte bry oss om den dryga miljard som vi vet
            kommer i statliga utgifter. Han säger också att det kan komma
            ytterligare kostnader. Jag vill då fråga: Det finns ju redovisat
            i avtalet 1 090 000 000 kr i utgifter för åren 2000 och
          </note>
          <note>
            1999. Vilka ytterligare kostnader kan vi förvänta oss att få
            redovisade i den proposition som kommer i januari?
          </note>
          <note>
            Jag frågade också i mitt inledningsanförande: Anser socialdemokraterna
            och Nils-Göran Holmqvist att omställningsprogrammet är så bra
            och så framgångsrikt att Barsebäck 2 kan avvecklas senast den
            1 juli
          </note>
          <note>
            2001?
          </note>
          <note type="speaker">
            Anf. 86 NILS-GÖRAN HOLMQVIST (s) replik:
          </note>
          <note>
            Fru talman! Då det gäller den sista frågan sade jag i mitt inledningsanförande
            att vi som står bakom energiöverenskommelsen tycker att vårt omställningsprogram
            är så bra att vi kan stänga Barsebäck 2
          </note>
          <note>
            den 1 juli 2001. Det är den målsättning vi har. Det är ingenting
            som vi ska ompröva. Det finns inga sådana tankar. Vi har sagt
            att det ska tillföras ny energi i motsvarande takt som Barsebäck
            2 producerar, och hur det ska gå till jobbar vi nu med tillsammans
            med våra samarbetspartier. Det innebär också att vi kommer att
            lyckas med det.
          </note>
          <note>
            Den andra frågan gällde regeringens godkännande. Jag har ingen
            kännedom om vilka nivåer Vattenfalls styrelse har för att behöva
            gå till regeringen och få ett godkännande. Jag kan varken dementera
            eller bekräfta Ola Karlssons påstående. Jag vet inte om detta
            är riktigt eller inte.
          </note>
          <note>
            När det sedan gäller Barsebäcks finansiering är det ju viktigt
            att man får med alla kostnader. Jag vet inte om det finns några
            nya kostnader som inte är redovisade. Det är ju därför man vill
            komma tillbaka med en samlad bild av vad avvecklingen av Barsebäck
            1 kostar, och den kommer i en proposition våren
          </note>
          <note>
            2000. Det tycker jag att Ola Karlsson borde kunna nöja sig med.
          </note>
          <note type="speaker">
            Anf. 87 INGER STRÖMBOM (kd) replik:
          </note>
          <note>
            Fru talman! Jag vill börja med att konstatera att
          </note>
          <note>
            Nils-Göran Holmqvist måste ha lyssnat väldigt dåligt på mitt
            anförande. Det jag sade när det gällde när vi kristdemokrater
            vill avveckla kärnkraften finns att läsa i protokollet. Annars
            kan jag kort säga att det är när kärnkraften kan ersättas med
            mer miljövänligt producerad kraft.
          </note>
          <note>
            Jag uppehöll mig vid miljön och vid en eventuell akut energibrist
            i vinter. Jag ställde frågor som jag tyvärr inte har fått svar
            på.
          </note>
          <note>
            När det gäller miljön undrar jag: Var finns den kompletta miljökonsekvensanalysen
            av stängningen av Barsebäck? Jag tror inte att Nils-Göran Holmqvist
            heller har sett den, även om han tillhör det regeringsbärande
            partiet. Jag frågar därför igen: Hur tar socialdemokraterna ansvar
            för den miljöförstörelse som alla vet blir effekten av stängningen
            av Barsebäck?
          </note>
          <note>
            Jag upprepar också denna fråga: Vilka åtgärder är socialdemokraterna
            beredda att vidta för att lösa den akuta energibrist som hotar
            i Sydsverige om det blir sträng kyla i vinter? Svenska kraftnät
            uppskattar att det kan bli en akut brist på ca 800 megawatt även
            om man utnyttjar hela den maximala importmöjlighet som står till
            buds och Tysklandskabeln är lagad.
          </note>
          <note type="speaker">
            Anf. 88 NILS-GÖRAN HOLMQVIST (s) replik:
          </note>
          <note>
            Fru talman! Inger Strömbom frågade mig om miljöaspekterna. Men
            nu är det ju så att oavsett om vi stänger Barsebäck kommer de
            här koleldade kraftvärmeverken i Danmark fortfarande att producera
            el för danskarna.
          </note>
          <note>
            Danskarna har faktiskt i dag beslutat om åtgärder för att reducera
            sina utsläpp då det gäller de kolkraftverk man har i Danmark.
            Med det ser jag att det globala ansvar som man nu tar för utsläppen
            lyder under
          </note>
          <note>
            Kyotoöverenskommelsen. Där tar danskarna sitt ansvar för det
            här. Jag ser inte det som något stort bekymmer just i dag.
          </note>
          <note type="speaker">
            Anf. 89 INGER STRÖMBOM (kd) replik:
          </note>
          <note>
            Fru talman! Jag tycker att det är ett väldigt naivt resonemang
            att säga att de danska kolkraftverken kommer att producera energi
            och förorsaka utsläpp oavsett om Sverige är intresserat av att
            köpa stora mängder energi eller inte. När Sverige kommer med sitt
            behov och sin beställning ökar de takten. De producerar mer, de
            släpper ut mer. Det är ju solklart.
          </note>
          <note>
            Jag tycker inte att det är så bagatellartat som Nils-
          </note>
          <note>
            Göran Holmqvist och socialdemokraterna tycks tänka. Det handlar
            om framtiden för kommande generationer. Det handlar om klimatet,
            växthuseffekten. Jag efterfrågar fortfarande en total miljökonsekvensbeskrivning.
          </note>
          <note type="speaker">
            Anf. 90 NILS-GÖRAN HOLMQVIST (s) replik:
          </note>
          <note>
            Fru talman! Den miljökonsekvensbeskrivning som Inger Strömbom
            efterlyser har inte jag heller sett, men den kommer att kunna
            redovisas då man ser vilken effekt det blir av detta. Det Inger
            Strömbom säger om effekterna är ett antagande, att danskarna kommer
            att köra sina kolkraftverk mycket mer än de har gjort tidigare.
            Det vet vi ju inte.
          </note>
          <note>
            Vi vet inte hur mycket energi vi behöver köpa utifrån. Vi har
            ett överskott i vårt energiområde. Just i dag kanske vi importerar
            mer än vi har gjort tidigare.
          </note>
          <note>
            Anledningen till att det är på det sättet kan vara att något
            av verken står för en kort översyn och det har gjort att vi har
            importerat extra just i dag. Men normalt ska det inte behöva vara
            sådana stora mängder som vi ska importera, utan vi har över tiden
            mer export av energi än import.
          </note>
          <note type="speaker">
            Anf. 91 LENNART VÄRMBY (v):
          </note>
          <note>
            Fru talman och gott folk! Det är lite enerverande att behöva
            sitta så länge och vänta på sin tur, måste jag säga.
          </note>
          <note>
            När jag hörde Ola Karlsson och Inger Strömbom blev jag lite förundrad.
            Var ni med och demonstrerade mot frihandel i Seattle? Ni verkar
            ju vara så upprörda över att vi har en fri handel och importerar
            och exporterar. Ska vi sluta importera bilar också och tvinga
            folk att köpa enbart Saab och Volvo, med krav på att de ska vara
            tillverkade i Sverige, eller vad ni nu är ute efter?
          </note>
          <note>
            Häromveckan hittade jag i Das Parlament, den tyska motsvarigheten
            till vår Från Riksdag &amp; Departement, ett uttalande av Claude Fussler
            som jag tänkte citera:
          </note>
          <note>
            "Denkt man nur bis zum nächsten Jahr, muss man nicht radikal
            sein. Denkt man bis zum Jahr 2030, dann wird klar, dass radikale
            Änderungen notwendig sind."
          </note>
          <note>
            På ren svenska och småländska:
          </note>
          <note>
            "Tänker man inte längre än till nästa år, måste man inte vara
            radikal. Tänker man till år 2030, då blir det klart, att radikala
            förändringar är nödvändiga."
          </note>
          <note>
            Vem är då denne Claude Fussler? Tja, jag blev nyfiken och bad
            RUT, vårt utomordentliga utredningsinstitut, spana rätt på vem
            den här herrn är. Det visade sig att han är vice vd för Dow Chemical
            Europe med ansvar för miljö-, hälso- och säkerhetsfrågor.
          </note>
          <note>
            Sedan augusti 1999 har han förordnats att under två år vara ansvarig
            för relationerna med intressegrupper inom WBCSD, World Business
            Council for Sustainable Development.
          </note>
          <note>
            Det är en internationell intresseorganisation för företag på
            miljöområdet. Organisationen har 120
          </note>
          <note>
            storföretag från 30 olika länder som medlemmar.
          </note>
          <note>
            Syftet är att verka för ekonomisk tillväxt i kombination, Ola
            Karlsson, med en hållbar utveckling.
          </note>
          <note>
            Fussler uppger följande med anledning av citatet:
          </note>
          <note>
            Under en period av 25 år från i dag räknat kommer världen att
            innehålla 3 miljarder nya människor. Vi kommer inte att kunna
            upprätthålla vår nuvarande levnadsnivå om vi inte genomför radikala
            förändringar.
          </note>
          <note>
            Vad vill jag ha sagt med att återge detta? Jo, gott folk, att
            den församlade borgerligheten i denna sal inte kan beskyllas för
            att företräda det upplysta och framtidsinriktade näringslivets
            talan. Det är uppenbart. Ej heller hör vi miljörörelsens otåligt
            kritiska röst när vi lyss till moderat höger, kristna demokrater
            och Folkpartiets variant av liberaler. Nej, snarare, gott folk,
            är det gamla skivbekanta som framförs, med århundradets tio i
            botten. Det är det sista ylandet och gnölandet från den primitiva
            industrialismens dagar, en tid som betytt och fortfarande betyder
            hänsynslös rovdrift och som möjligen i sin barndom kunde förklaras
            av en from barnatro på marknadskrafters fria utveckling och välsignelse.
          </note>
          <note>
            I dag vet vi bättre och det gör också en allt större del av företagsamheten
            och allmogen i Sverige och världen. Med den kunskap vi i dag har
            om hur miljön påverkas av tillförsel och användning av energi
            är vi faktiskt eniga, kraftverksbranschen och vi som mest aktivt
            förespråkar alternativa och förnyelsebara energikällor. Det som
            skiljer oss åt är endast takten i energiomställningen.
          </note>
          <note>
            Fossila bränslen, som olja och kol, måste fasas ut, liksom den
            uranbaserade elproduktionen. Alternativen som ska in är självklart
            förnyelsebara, som vind, biobränslen och sol. Effektiviseringar
            och energismarta förändringar, som ger samma nytta med färre kilowatt,
            är och förblir det mest kostnadskloka sättet att mätta vårt energibehov.
            Det säger jag inte bara som ekonomisk smålänning.
          </note>
          <note>
            Ni i oppositionen hävdar med mer än en åsnas envishet, vill jag
            påstå - och det kan bero på att ni faktiskt är tre till antalet
            i den delen av borgerligheten -
          </note>
          <note>
            att denna nödvändiga miljö- och energiomställning är kapitalförstöring,
            hotar arbete, välstånd och svensk industri. Efteråt petar ni pliktskyldigast
            in en liten brasklapp om att ni på sikt minsann också är förnyare.
          </note>
          <note>
            Fakta är, gott folk, att ska vi klara den framtid som vi alla
            hoppas på efter millennieskiftet måste vi ta fart redan nu.
          </note>
          <note>
            Fakta är att den svenska industrin knappast lider av för höga
            elpriser, lika lite som svenska folket lider av undervikt. Tvärtom
            redovisade analysföretaget
          </note>
          <note>
            NUS Scandinavia i Ny Teknik häromveckan i sin årliga undersökning
            att Sverige har världens lägsta elpriser för mellanstor industri
            med förbrukning mellan en och tio gigawattimmar.
          </note>
          <note>
            Fakta är att Sveriges Verkstadsinudstrier häromdagen i en skrift
            presenterar att vi enbart i Sverige kan spara sex terawattimmar,
            Ola Karlsson, på att enbart byta motorer inom industrin. Tala
            om slöseri och kapitalförstöring, att ha motorer som i onödan
            slösar bort energiproduktionen.
          </note>
          <note>
            Med samma åtgärd i hela EU har man räknat ut att vi skulle kunna
            spara 300 miljoner euro. Det är 2,5
          </note>
          <note>
            miljarder svenska nödmynt per år. Tala om kapitalförstöring!
          </note>
          <note>
            Vi står inte heller ensamma i det här arbetet. Som tidigare sagts
            är Tyskland på gång med en avveckling av fyra reaktorer.
          </note>
          <note>
            Fru talman! Nu kommer säkert som amen i den tidigare så statliga
            kyrkan de åsneenvisa i lokalen dragandes med: Men, att stänga
            Barsebäck betyder smutsig dansk kolkraft, och se på Vattenfall
            som köper
          </note>
          <note>
            25 % i Hamburgs energiverk. Det har jag redan sagt.
          </note>
          <note>
            Men, goa och glada vänner i den borgerliga kören, vi har en helt
            ny situation, en fri marknad med allt vad det innebär. Sedan England
            öppnade sin elmarknad 1990 har förändringens vind svept rasande
            snabbt. Efter mer än 100 år är nu monopolen i Norge,
          </note>
          <note>
            Sverige och Finland brutna. Danmark, Tyskland och övriga EU är
            på väg in i denna fria marknad. Då förändras ju ägandet snabbt,
            utan hänsyn till några nationsgränser.
          </note>
          <note>
            Ola Karlsson blev så upprörd över att Vattenfall har köpt in
            sig i Hamburg. Men de har ju köpt in sig i
          </note>
          <note>
            Sydkraft, och majoriteten i Sydkraft ägs faktiskt av utländskt
            kapital i dag. Ägandet förändras alltså snabbt. Allt det här har
            inneburit mycket stora förändringar med pressade elpriser och
            upp till en halvering av personalstyrkan i den här branschen.
            Det är alltså en oerhörd dynamik.
          </note>
          <note>
            En annan stor och viktig faktor är miljökraven, bl.a. på grund
            av Kyotoavtalet, men också på grund av miljömedvetna företag.
            Det har lett till att exempelvis Danmark beslutat om ett radikalt
            grepp, Inger
          </note>
          <note>
            Strömbom, i samband med att de går in i den fria elmarknaden.
            De inför gröna certifikat och sätter upp mål för förnyelsebar
            energi.
          </note>
          <note>
            Den smutsiga danska kolkraften ska läggas ned, gott folk. Glöm
            den inte, men minns den med fasa! Se med glädje på hur den danska
            vindkraften bidrar till
          </note>
          <note>
            EU:s och världens tillväxt på hållbara villkor med miljarder
            i inkomster för dansk industri.
          </note>
          <note>
            Ett problem i sammanhanget är att produktionen av el snedvrids
            av de mycket olika villkor som råder mellan olika energikällor
            i form av skatter, avgifter och verkliga kostnader. På Nordpool,
            elbörsen i Oslo, ska el från vindkraft och biokraftvärme konkurrera
            med billig avskriven vattenkraft, kolkraft utan miljöavgifter
            och kärnkraft utan fullt kostnadsansvar för kärnkraftsolyckor.
            Elen produceras i olika länder och under olika regelverk men säljs
            på en gemensam marknad. Jag tycker att vi skulle kunna vara eniga
            i den här salen över att vi av både konkurrensskäl och miljöhänsyn
            ska se till att villkoren blir likställda. Det måste ske utan
            att den påbörjade processen till förnybara energikällor äventyras.
            Här har Sverige, enligt
          </note>
          <note>
            Vänsterpartiets uppfattning, anledning att aktivera sig mer än
            nu.
          </note>
          <note>
            I samband med att vi äntligen påbörjar avvecklingen av kärnkraften
            har några olyckskorpar här i salen och i debatten kraxat dystert
            om effektbrist i
          </note>
          <note>
            Sydsverige. Har man ingen tilltro, Ola Karlsson, till de annars
            så goda marknadskrafterna? Det har jag. På den fria elmarknaden
            måste leverantörerna se till att de står för sina åtaganden också
            vad gäller effekten.
          </note>
          <note>
            Svenska Kraftnät är inne på rätt spår när man kräver extra betalt
            för hög effekt. De som anser sig behöva effektgaranti ska minsann
            få betala för det.
          </note>
          <note>
            Problemet är att åstadkomma omställningen på ett sätt som inte
            slår ensidigt negativt mot den svenska industrins möjligheter
            att konkurrera på världsmarknaden. Det kräver en viss varsamhet
            - och det tycker jag vi i majoriteten visar - och energiskatter
            som kan fungera som hävstång för alternativen. Det är helt nödvändigt
            att Sverige ska gå före. Det gynnar också den svenska industrin,
            som får möjlighet att exportera miljöteknik som ligger på framkant.
            Den svenska företagsamheten är värd det stödet.
          </note>
          <note>
            Allt tal, gott folk, om "förtida" avveckling är nys!
          </note>
          <note>
            Barsebäck 1 skulle, enligt min och Vänsterpartiets mening, ha
            stängts långt tidigare. Denna demokratiskt valda församling fattade
            beslut om att den stängningen skulle ha verkställts för 17 månader
            sedan. Tala om övertid!
          </note>
          <note>
            Jag anser att energisystemen i Sverige och världen går på stulen
            övertid. Trots vår kunskap om konsekvenserna låter vi de kortsiktiga
            elpriserna som speglas på börsen styra. Vi vet att de inte motsvarar
            den verkliga kostnaden med miljön inräknad. Sverige har en av
            världens högsta energiförbrukningar per capita.
          </note>
          <note>
            Långsiktigt håller inte detta, och insikten om det gör att uppdraget
            är givet - vi måste finna de möjliga politiska styrmedlen för
            att ställa om. Att svensk industri behöver dubbelt så mycket el
            för att producera en bil eller ett kylskåp är inget att vara stolt
            över.
          </note>
          <note>
            Fru talman! Jag yrkar bifall till hemställan i betänkandet och
            den långsiktiga radikalismen, och jag yrkar avslag på reservationerna
            och den kortsynta konservatismen.
          </note>
          <note>
            Jag måste medge att det svider i mitt vänsterhjärta när jag läser
            avtalet. Där har Vattenfall, Sydkraft och regeringen skrivit in
            att det rör sig om en "förtida"
          </note>
          <note>
            avveckling. Men jag hänger inte upp mig på ord.
          </note>
          <note>
            Handling och verklighet är viktigare. Låt gå.
          </note>
          <note>
            Ett tack också till socialdemokrater, centerpartister och miljöpartister.
            Vi är på samma sida - och rätt sida - om barrikaderna.
          </note>
          <note type="speaker">
            Anf. 92 OLA KARLSSON (m) replik:
          </note>
          <note>
            Fru talman! Lennart Värmby talar vackert och energiskt om att
            kol, olja och den uranbaserade produktionen ska ut. Lite senare
            kommer det något korn av tänkvärt i hans inlägg. Han säger: "Trots
            kunskapen om konsekvenserna för vi en politik - - -." osv.
          </note>
          <note>
            Det är just detta som gör det hela så intressant, dvs.
          </note>
          <note>
            trots kunskapen om konsekvenserna av energipolitiken väljer Vänstern
            att stödja en politik som innebär att man stänger säker och utsläppsfri
            svensk kärnkraft. Man vet att konsekvenserna blir import av skitig
            dansk kolkraft, import från Norge, import från
          </note>
          <note>
            Finland och därmed indirekt import av rysk kärnkraft.
          </note>
          <note>
            De osäkra ryska kärnkraftverken kan drivas längre, med högre
            effekt och med högre risker.
          </note>
          <note>
            Lennart Värmby kommer säkert att säga att på den avreglerade
            elmarknaden kan staten inte ha något att göra med vilken ytterligare
            produktion det statliga bolaget Vattenfall köper - och därmed
            säga att
          </note>
          <note>
            Vänstern inte behöver bry sig om att det är förankrat i regeringen.
          </note>
          <note>
            Vad är meningen med energiöverenskommelsen,
          </note>
          <note>
            Lennart Värmby? Ska den svenska kärnkraften ersättas med tysk
            och finsk kärnkraft? Kostnaden skulle bli så hiskligt många miljarder.
          </note>
          <note type="speaker">
            Anf. 93 LENNART VÄRMBY (v) replik:
          </note>
          <note>
            Fru talman! Allra först har jag en fråga jag borde ha ställt
            i mitt anförande till Ola Karlsson. Hur många ton högaktivt radioaktivt
            avfall tycker ni moderater ska produceras i Sverige innan ni är
            nöjda?
          </note>
          <note>
            Sedan till svaren på Ola Karlssons frågor. Om man inför en fri
            marknad, Ola - detta är en grundkurs i kapitalism - kan man inte
            rimligen börja prata om svensk, tysk, rysk eller annan nationalitet.
            Ägarförhållandena avgörs på marknaden, eventuellt via aktiebörsen
            som Sydkraft är noterad på. I Sydkraft har på ett tidigt stadium
            Preussen Elektra från Tyskland och Statkraft från Norge kommit
            in. Majoriteten av aktierna och röstandelen i Sydkraft ägs nu
            från utlandet. Är det fortfarande fråga om svensk elenergi i
          </note>
          <note>
            Sydkraft?
          </note>
          <note>
            Man jag tycker inte att det är intressant. Det intressanta och
            viktiga är att skapa ett regelsystem som gör det möjligt för dem
            som producerar och levererar el att göra det säkert och effektivt,
            men samtidigt ska ribban på miljösidan hela tiden höjas. Då är
            världen så elak att det ibland inte är fråga om att välja mellan
            pest och kolera, utan hur man än väljer hamnar man i difteri.
            Det är en övergångsperiod. Någonstans måste man börja. Jag är
            en otålig pragmatisk person. Jag noterar att när Barsebäck 1 har
            stängts är det en reaktor färre i Europa och världen, förutom
            de över 50
          </note>
          <note>
            som tidigare har stängts av ekonomiska eller andra skäl i framför
            allt USA. Det är ett framsteg.
          </note>
          <note>
            Sedan har vi frågan om Kyotoavtalet, CO2-utsläpp och sådant.
            Vi måste börja diskutera möjligheterna av att handla med utsläppsrättigheter
            för att effektivt använda pengar för att få bort koldioxidutsläppen.
          </note>
          <note>
            Danmark är redan inne på den vägen och Norge likaså. Det finns
            en rad exempel att peka på, och vi hävdar från Vänstern att Sverige
            måste mer aktivt driva på så att det blir lika villkor. Det sade
            jag i mitt anförande, men det kanske Ola Karlsson missade.
          </note>
          <note type="speaker">
            Anf. 94 OLA KARLSSON (m) replik:
          </note>
          <note>
            Fru talman! Det är kanske lika villkor som Lennart Värmby menar
            när han inför den svarta skatteväxlingen med produktionsskatt
            på svensk kärnkraft och som driver jobb och industri ur landet.
            In får vi skitig dansk, tysk och polsk kärnkraft.
          </note>
          <note>
            Det är en spännande och intressant debatt med
          </note>
          <note>
            Lennart Värmby. Han konstaterar att på en fri marknad rör sig
            energislagen fritt. Då blir ju kontentan av
          </note>
          <note>
            Vänsterns energipolitik bara retoriska slagord. Det handlar inte
            om säkerhet när man väljer att stänga de säkraste kärnkraftverken.
            Det handlar inte om miljö när man väljer att stänga den kraftproduktion
            som genererar minst utsläpp. Det handlar inte om jobb i
          </note>
          <note>
            Sverige när man väljer att stänga de effektiva anläggningarna.
          </note>
          <note>
            Resultatet av Lennart Värmbys politik blir att vi växlar jobb
            och produktion i Sverige mot import utifrån. Vi betalar dessutom
            för detta. Det är en given förlustkalkyl. Vi öser ut miljarder
            på en kapitalförstörande destruktiv energipolitik, där effekten
            blir att produktionen ersätts med produktion utanför landets gränser
            som produceras under sämre villkor, med sämre säkerhet och sämre
            miljöeffekter. Vi är alla förlorare på Lennart Värmbys energipolitik.
          </note>
          <note type="speaker">
            Anf. 95 LENNART VÄRMBY (v) replik:
          </note>
          <note>
            Fru talman! Ja, livet är bistert, Ola Karlsson. Vi är alla förlorare,
            och ändå lever vi. Vi försöker t.o.m. ta oss över millennieskiftet.
            Jag hoppas att datorerna kommer att fungera.
          </note>
          <note>
            Jag är nästan rörd över Ola Karlssons moraliska upprördhet. Min
            mor var sömmerska i alla år. Den textilindustri hon jobbade i
            hemma i Borås - jag är uppvuxen i denna civiliserade del av världen
            - är nu nedlagd. Varför då? Den är utkonkurrerad bl.a. på grund
            av social dumpning, mycket lägre arbetslöner och ovärdiga arbetsvillkor
            i en rad andra länder runtom på jorden. Ska vi sluta importera
            från Indien och
          </note>
          <note>
            Bangladesh, Ola, bara för att det är så eländigt där?
          </note>
          <note>
            Världen är svår och komplicerad. Jag medger gärna det. Men våra
            målsättningar, som vi har tillsammans med andra partier i denna
            kammare som utgör en majoritet, går ut på att höja ribban inte
            bara i Sverige utan också utanför. Ibland blir det en lite krokig
            omväg. Personligen skulle jag mycket väl kunna tänka mig att lägga
            ned Ignalina före Barsebäck. Det är bara det att danskar, Malmöbor
            och andra, som trots allt är rädda för olycksrisken, kanske inte
            skulle gilla den prioriteringen.
          </note>
          <note>
            Det märkliga är att det inte är något kärnskraftsföretag - varken
            här i Sverige eller i något annat land på jorden, oavsett hur
            kapitalistiska delstaterna i USA
          </note>
          <note>
            är - som fullt ut bär försäkringskostnaderna. På många ställen
            har man redan nu på grund av driftskostnader och annat lagt ned
            kärnkraft, inte minst i
          </note>
          <note>
            USA. Det finns en hel lång lista som jag tyvärr glömde att ta
            med mig, men jag kan visa den vid ett annat tillfälle, på sådana
            som av marknadsekonomiska och kapitalistiska skäl inte bär sig.
          </note>
          <note>
            Då tycker jag som vänsterpartist, som länge har kämpat förgäves
            med en planhushållning som inte fungerade, att man kan använda
            det utomordentliga verktyg som den fria marknaden är och bygga
            upp ett regelverk som styr de rovgiriga kapitalisterna åt rätt
            håll. Det tycker jag är en väldigt effektiv politik. Om jag kan
            få andra att göra någonting så slipper jag att göra det själv,
            Ola. Det är i sin enkelhet grundfilosofin som vi har som utgångspunkt
            i energipolitiken, och vi kommer att lyckas.
          </note>
          <note type="speaker">
            Anf. 96 INGER STRÖMBOM (kd) replik:
          </note>
          <note>
            Fru talman! Lennart Värmby sade för en stund sedan att det som
            skiljer oss åt när det gäller avvecklingen av kärnkraften är takten.
            Det håller jag helt med om. Det är huvudsakligen vad gäller takten
            som vi skiljer oss åt, vi kristdemokrater och ni vänsterpartister.
            Men kristdemokraternas takt är mer realistisk,
          </note>
          <note>
            Lennart Värmby, och vi väger dessutom in miljöansvaret. Det menar
            jag att Vänsterpartiet inte gör med den politik ni för i dag.
          </note>
          <note>
            När regeringsbeslutet om stängningen av Barsebäck 1 kom kunde
            hela svenska folket i TV-nyheterna få se en segerrusig och skålande
            Lennart Värmby.
          </note>
          <note>
            Beslutet firades tydligen som en stor framgång för
          </note>
          <note>
            Vänsterpartiet. Jag har en fråga till Lennart Värmby.
          </note>
          <note>
            Nu kommer vinterkylan kanske att lamslå Sydsverige och leda till
            att företag måste stängas, samhällen mörkläggas, människor frysa
            och djur må dåligt i sina ladugårdar. Kommer Lennart Värmby också
            då att korka upp champagnen och fira Vänsterns framgångar inom
            energipolitiken? Det är faktiskt till en sådan situation som er
            politik kan leda.
          </note>
          <note type="speaker">
            Anf. 97 LENNART VÄRMBY (v) replik:
          </note>
          <note>
            Fru talman! Eftersom Inger Strömbom tog upp champagne som ett
            speciellt ämne kan jag säga ungefär som Kolingen en gång sade
            när han hittade en flaska champagne i en snödriva utanför grevens.
            Det här är egentligen inte min dricka, sade Kolingen, men det
            kanske går ned ändå. Vad jag menar med det vet jag inte, men jag
            tycker att det är ganska roligt.
          </note>
          <note>
            Så till frågorna. Det har hänt en gång i modern tid att elen
            blev avstängd i Sydsverige. Det var när kraftledningarna brakade
            ihop. Det kan inträffa alldeles oavsett hur många kraftverk som
            är i gång.
          </note>
          <note>
            Min fråga till Inger Strömbom blir: Hur många kraftverk ska vi
            ha stående i malpåse för att tända på en eller två eller tre dagar
            per kall vinter vart tionde år när det verkligen bränner till?
            Dessa fria marknadskrafter har lagt ned 2 500 megawatt kondenskraft
            för att det inte längre bar sig företagsekonomiskt för
          </note>
          <note>
            Sydkraft och Vattenfall att ha verken ståendes när de inte gick
            och när det inte blev några intäkter.
          </note>
          <note>
            Hur fungerade det på den gamla planhushållningens tid, som alla
            här kollektivt faktiskt var ansvariga för under mer än hundra
            år? Jo, vi konsumenter fick betala dessa extra kraftverk.
          </note>
          <note>
            Jag kan inte bli mer än lite förundrad. Ni som är mycket mer
            förtjusta i den europeiska unionen än vad jag är - då är jag ändå
            ganska förtjust för att vara vänsterpartist, ska ni veta - pratar
            som om det vore något hemskt att det handlas med el och energi
            över gränserna. Jag begriper er inte. I framtiden, när vi lyckats
            konstruera en vettig marknad med samma miljövillkor för de smutsiga
            danska kolkraftverken som de smutsiga oljekondenskraftverken i
            Sverige, ska man konkurrera på lika villkor inte bara ekonomiskt
            och kostnadsmässigt utan också vad gäller miljövillkoren. Eftersom
            dessa miljöproblem inte är lokala utan globala måste man ta ett
            samlat grepp. Vi vill driva på för att vi tvärsöver Östersjön
            och runtom i Europa ska ta krafttag för att höja miljöribban.
            Då kan inte ni hålla på och spjärna emot och prata om det svenska
            som om det vore något extra fint och värdefullt.
          </note>
          <note>
            Nationalism det kan man ha, svenska flaggan ska man hylla när
            det passar sig och man kan heja på Tre kronor om kronorna syns
            under reklamlapparna när de spelar ishockey-VM. Men någon måtta
            får det vara.
          </note>
          <note type="speaker">
            Anf. 98 INGER STRÖMBOM (kd) replik:
          </note>
          <note>
            Fru talman! Jag känner att Lennart Värmby försöker göra allt
            för att glida undan svaret på min fråga.
          </note>
          <note>
            Jag tycker att det är fascinerande att höra en vänsterpartist
            så till den grad hylla en fri elmarknad och fri konkurrens. Lennart
            har också tidigare hänvisat till att det är parterna på marknaden
            som ska fixa fram energin.
          </note>
          <note>
            Det är faktiskt så, Lennart Värmby, att Svenska kraftnät, som
            jag tror också Lennart Värmby sätter tilltro till, uppskattar
            att vi i vinter kan få en akut brist på ca 800 megawatt, även
            om Sverige utnyttjar den maximala importmöjlighet som står till
            buds. Var ska vi ta kraften ifrån? Var har Lennart Värmby de resurserna?
            Jag vill ha svar på frågan. Ska folk sitta och frysa i södra Sverige
            och ska Lennart Värmby fira detta med champagne, eller vad är
            lösningen?
          </note>
          <note type="speaker">
            Anf. 99 LENNART VÄRMBY (v) replik:
          </note>
          <note>
            Fru talman! Man kan alltid lita på kraften uppifrån, tror jag.
            På frågan var den mer fysiska kraften ska tas ifrån kan jag säga
            så här. Det är faktiskt så,
          </note>
          <note>
            Inger Strömbom, att det är fullt möjligt att koppla bort om det
            skulle bli det extremläge som Svenska kraftnät har räknat på,
            att utan att någon enda människa behöver avlida av köldslag. Ett
            problem för
          </note>
          <note>
            Svenska kraftnät och kraftbranschen är inte själva effektbristen
            utan hur man ska hantera den om den uppstår.
          </note>
          <note>
            Då hävdar Svenska kraftnät med mitt varma stöd att man ska ta
            betalt för effekten. De som tidigare var planhushållare, som nu
            har blivit marknadsutsatta och som tycker att det är så bra med
            en fri marknad, säger att de vill ha något slags garanti. Jag
            ställer inte upp på det. Kostnaden ska föras över till de konsumenter
            som är villiga att betala, och då får man också större incitament
            för att energispara både vad gäller effekt och den energi som
            går åt per dag.
          </note>
          <note>
            Jag glömde att svara på frågan om takten, som vi var överens
            om. Det beklagliga när det gäller kristdemokraterna är att ni
            har tappat takten. Ni var med en gång när det begav sig, runt
            1980, under de dagar när det blåste radikalare vindar över Sveriges
            avlånga land än det gjorde under mellanperioden. Då var ni med
            och slogs för linje 3, om jag minns rätt. Nu har ni hoppat av
            och hoppat över skaklarna och hamnat på fel ställe, tycker jag.
            Ni har tappat tempo. Ta och träna upp tempoförmågan och häng med
            i stället på att konstruktivt diskutera vilka villkor som ska
            gälla, så att vi kan styra dessa ostyriga illbattingar på marknaden
            åt rätt håll. De är väldigt effektiva rent företagsekonomiskt,
            men de förmår inte höja ögonbrynen och ögonlocken så att de ser
            dessa globala problem och möjliga lösningar på dem. Det är vi
            i denna politiska församling som bör diskutera och fatta beslut
            om de delarna.
          </note>
          <note>
            Sedan sköter de säkert investeringar bra både i
          </note>
          <note>
            Hamburg och på andra ställen. Jag har förresten en nära vän som
            jobbar i Hamburgs energiverk. Givet förhållandena är det ett bra
            verk. Jag tror att det är en god placering, så det är inte fel
            gjort i den meningen.
          </note>
          <note type="speaker">
            Anf. 100 INGEGERD SAARINEN (mp):
          </note>
          <note>
            Fru talman! Miljöpartiet gläds över att avvecklingen av kärnkraft
            äntligen har inletts. Men regeringens energipolitik är inte en
            politik för omställning av energisystemet utan en politik som
            i bästa fall kan leda till stängning av två kärnkraftsreaktorer.
            Miljöpartiets energipolitik innebär till skillnad från regeringens
            en total omställning av energisystemet till energiproduktion med
            förnybara energislag och en slutgiltig avveckling av kärnkraften
            till år 2010.
          </note>
          <note>
            Vi vill att omställningen av energisystemet och kärnkaftsavvecklingen
            i första hand ska åstadkommas med hjälp av ekonomiska styrmedel
            som medför bl.a.
          </note>
          <note>
            att kärnkraften måste betala sina egna kostnader. Vi har visserligen
            inlett en blygsam skatteväxling i årets budget, och det är ett
            steg i rätt riktning, men det räcker inte. Det som behövs är en
            planerad långsiktig skatteväxling så att alla energislag, inklusive
            kärnkraften, får bära sina miljökostnader fullt ut.
          </note>
          <note>
            Vi anser också att kärnkraftens risker successivt ska överföras
            till reaktorägarna. Kärnkraften ska bära de fulla marknadsekonomiska
            försäkringskostnaderna för de risker en stor kärnkraftsolycka
            är förknippad med. När kärnkraften på detta sätt får betala sina
            verkliga kostnader kommer det att leda till att alltfler kärnkraftverk
            blir olönsamma, och då kommer de att stängas av sina ägare.
          </note>
          <note>
            Men vi inser också att effekterna av de ekonomiska styrmedlen
            inte nås så fort att de kan användas för inledningen av kärnkraftsavvecklingen.
            För att inleda avvecklingen och för att säkerställa att den går
            i jämn och för samhället i rimlig takt behövs en kompletterande
            avvecklingslag. En sådan har riksdagen antagit.
          </note>
          <note>
            Miljöpartiet har dock ett flertal invändningar mot den nuvarande
            utformningen av lagen, bl.a. att den inte tar hänsyn till säkerhetsaspekterna
            och att den tekniska livslängden för reaktorerna borde vara kortare
            än
          </note>
          <note>
            40 år. En mängd kostnader tas inte in när man bestämmer ersättningen
            till reaktorägarna. Sammantaget innebär det här att skattebetalarna
            överkompenserar reaktorägarna vid en kärnkraftsavveckling.
          </note>
          <note>
            Även om man räknar rätt på kostnaderna enligt nuvarande avvecklingslag,
            vilket som bekant sätts i tvivelsmål att regeringen har gjort,
            är en avveckling med hjälp av enbart lagstiftning onödigt dyr.
            Genom att avstå från ett kraftfullt styrmedelspaket belastar regeringen
            skattebetalarna med oskäliga ersättningskostnader, som kommer
            att göra en fortsatt avveckling av kärnkraften ekonomiskt svår
            att genomföra.
          </note>
          <note>
            Vi har som bekant inte fått gehör för vår energipolitik i årets
            budget heller, men vi har fått en liten början till skatteväxling
            och avvecklingen av kärnkraften har påbörjats. Med detta utfall
            har vi givit oss till tåls.
          </note>
          <note>
            Det pågår nu rätt betydande ansträngningar för att ersätta landets
            stora elberoende. Även om skatteväxling skulle ha varit effektivare
            är vi ändå glada för det som görs. Här vill jag särskilt nämna
            införandet av det nya investeringsstödet till termisk solvärme
            till år 2002. Införandet av det stödet kan förhoppningsvis göra
            fortsatt utveckling på solvärmefronten möjlig.
          </note>
          <note>
            Med de elpriser som råder nu såg det mörkt ut för solvärmen utan
            stöd.
          </note>
          <note>
            De 500 miljoner som under en femårsperiod kommer att satsas på
            ett utökat samarbete med svensk fordonsindustri - varav 100 miljoner
            som energiforskningsstöd och 200 miljoner som energiteknikstöd
            - var en svår nöt för oss. Vi är naturligtvis oerhört angelägna
            om att mindre miljöskadliga bilar utvecklas, och det snabbt, med
            hänsyn till att bilismen står för en dominerande och snabbt växande
            del av koldioxidutsläppen och försurningen. Men subventioner till
            bilindustrin är tufft för oss.
          </note>
          <note>
            Principen att förorenaren ska betala sina miljökostnader har
            fastslagits med bred uppslutning. Man kan visserligen säga att
            det är Andersson och Pettersson och Lundström och jag som förorenar
            när vi kör våra bilar, men bilindustrin gör det svårt för oss
            när den inte prioriterar att tillhandahålla miljövänliga bilar.
            Jag tycker att en mycket stor del av ansvaret måste läggas på
            producenten.
          </note>
          <note>
            Bilindustrin borde naturligtvis själv betala för nödvändiga utvecklingskostnader
            för att kunna erbjuda konsumenterna bilar som inte dödar vår framtid.
          </note>
          <note>
            Den borde dessutom, inom parentes sagt, betala skatt.
          </note>
          <note>
            Samhället har gett den så mycket - alltifrån miljövidriga vägar
            till hela fabriker som present. Detta beslut är svårsmält, men
            vi tror inte att bilindustrin kommer att med någon kraft själv
            prioritera miljöfrågorna. Vi stöder därför trots allt detta beslut.
            En liten tröst är att utskottet har uttalat att forskningen ska
            vara öppen och gå schyst till. Det borde åtminstone borga för
            hög kvalitet på forskningen.
          </note>
          <note type="speaker">
            Anf. 101 INGER STRÖMBOM (kd) replik:
          </note>
          <note>
            Fru talman! När budgeten presenterades gladde sig ju Miljöpartiet
            över den utlovade s.k. skatteväxlingen. Vi hörde också Ingegerd
            Saarinen här tala väldigt positivt om detta. 1,3 miljarder kronor
            till statskassan genom skattehöjningen på diesel, el och kärnkraft
            nästa år skulle enligt budgeten användas till skatteväxling. Men
            det var inte riktigt äkta skatteväxling, utan det var till kompetenshöjningskonton
            i arbetslivet. Det må så vara - det finns inte något förslag om
            kompetenshöjningskonton i budgeten.
          </note>
          <note>
            Enligt regeringen kommer utredningen troligen att först ta ett
            år, och sedan kommer kanske ett förslag längre fram. Efter detta
            besked har Miljöpartiets båda språkrör var för sig uttalat sig
            mycket kritiskt mot regeringen i den här frågan.
          </note>
          <note>
            Jag undrar: Kan inte Ingegerd Saarinen här erkänna att Miljöpartiet
            har blivit ordentligt blåst av Socialdemokraterna i den här frågan?
            Det är väl ingen skatteväxling det är tal om, utan en ren skatt,
            rakt in i statskassan - eller hur, Ingegerd Saarinen?
          </note>
          <note type="speaker">
            Anf. 102 INGEGERD SAARINEN (mp) replik:
          </note>
          <note>
            Fru talman! Den här energiskattehöjningen behövs i vilket fall
            som helst, så vi är inte ledsna för den. De här kompetenspengarna
            kommer att falla ut så småningom. De fryser inte inne därför att
            utredningen inte hinner bli klar i år. Det ska utredas på ett
            ordentligt sätt, och sedan kommer pengarna att falla ut. Dessutom
            vill jag påpeka att det här inte är de enda pengar som används
            för att sänka skatten på arbete. Skatteväxlingen handlar ju om
            det.
          </note>
          <note>
            Vi skulle naturligtvis vara väldigt glada om vi fick igenom vår
            ursprungsmodell, som vi värnar om, nämligen att det är arbetsgivaravgifterna
            som ska sänkas i samma mån som energiskatterna höjs. Det har visat
            sig vara jättetufft att få igenom det, och vi har då accepterat
            en annan modell, där skatten på arbete sänks, inklusive kompetenspengarna.
          </note>
          <note>
            Jag tycker inte riktigt att vi har blivit blåsta, även om det
            kunde se ut så utifrån.
          </note>
          <note type="speaker">
            Anf. 103 INGER STRÖMBOM (kd) replik:
          </note>
          <note>
            Fru talman! Vi har inte riktigt blivit blåsta, säger
          </note>
          <note>
            Ingegerd Saarinen. Men jag vill i alla fall påstå att ni har
            blivit blåsta på de 1,3 miljarderna i år. Jag har lärt mig att
            med den budgetteknik som regeringen brukar tillämpa fryser pengarna
            inne om de inte används under året.
          </note>
          <note>
            Ingegerd Saarinen svarade inte riktigt på den fråga som jag ställde
            i mitt anförande, och den frågan gällde hur hon som miljöpartist
            kan försvara de stora utsläppen, miljöpåverkan och hotet mot klimatet.
            Är
          </note>
          <note>
            Miljöpartiet verkligen ett miljöparti när man ställer upp på
            de konsekvenser som den här stängningen får, i och med att vi
            inte kan ersätta elen med mer miljövänlig kraft?
          </note>
          <note type="speaker">
            Anf. 104 INGEGERD SAARINEN (mp) replik:
          </note>
          <note>
            Fru talman! De 1,3 miljarderna kommer inte att frysa inne, utan
            de kommer att budgeteras på nästa år och åren framöver. Vi får
            alltså ut pengarna i slutändan. Det var inte den enda ersättningen,
            som sagt var, utan vi hade dessutom sänkningar på skatten på arbete
            som väl motsvarar de 1,3 miljarderna.
          </note>
          <note>
            Det är naturligtvis väldigt jobbigt att det blir utsläppsökningar,
            men vi måste ändå gå den här vägen och lägga ned kärnkraften successivt
            för att komma någonvart. Det vi inväntar är naturligtvis att reglerna
            i hela Europa ska anpassas till varandra, så att vi får en vettig
            elmarknad med samma regler för alla spelare.
          </note>
          <note>
            Så är det ju inte nu. Det vi kan hoppas på, som jag ser det,
            är att vi får regeringar med gröna inslag - då kommer det här
            nog att gå lite fortare.
          </note>
          <note type="speaker">
            Anf. 105 OLA KARLSSON (m) replik:
          </note>
          <note>
            Fru talman! Som jag tog upp i mitt inledningsanförande har Miljöpartiet
            många gånger tidigare varit emot stödet till en utbyggnad av småskalig
            vattenkraft med hänvisning till de mycket stora biologiska skador
            som kan uppstå när man bygger ut små strömmar.
          </note>
          <note>
            Nu accepterar ju Miljöpartiet och Ingegerd Saarinen stödet i
            den här budgeten. Jag skulle då vilja fråga: Blir skadorna på
            strömmarna mindre när Miljöpartiet ställer upp på budgeten än
            de blev tidigare?
          </note>
          <note>
            Kommer man att vara konsekvent och säga att man faktiskt är för
            stödet när man uttalar sig i olika tidningar?
          </note>
          <note>
            Sedan har jag en annan fråga. På en avreglerad och sammankopplad
            nordeuropeisk elmarknad innebär ju definitionsmässigt en stängning
            av ett kraftblock att kraften kommer att ersättas med annan kraft
            från andra ställen. Nu ser vi i dag hur Barsebäck i praktiken
            ersätts med dansk kolkraft och rysk kärnkraft. Det är fyra miljoner
            ton koldioxid, 2 000 ton svaveloxid och 2 000 ton kväveoxid extra
            för att man ersätter elen från Barsebäck 1. Hur stora skador på
            miljön är Miljöpartiet berett att acceptera för att kunna stänga
            de svenska kärnkraftverken?
          </note>
          <note type="speaker">
            Anf. 106 INGEGERD SAARINEN (mp) replik:
          </note>
          <note>
            Fru talman! Först vill jag ta upp de små vattenkraftverken. Vi
            är fortfarande inte positiva till små vattenkraftverk, särskilt
            inte till att bygga nya. Under vissa förhållanden accepterar vi
            små kraftverk. Om de har funnits tidigare och om det är en effektivisering
            av dem kan det ibland vara helt okej. Men i de flesta fall är
            det inte det.
          </note>
          <note>
            Jag tror att Ola Karlsson glömmer bort att vi inte var en del
            av den här energiuppgörelsen. När vi i efterhand kommer in i ett
            samarbete med regeringen får vi ju lov att acceptera vissa saker.
            Det här är en av de sakerna.
          </note>
          <note type="speaker">
            Anf. 107 OLA KARLSSON (m) replik:
          </note>
          <note>
            Fru talman! Jag uppskatter ärligheten från Ingegerd Saarinens
            sida när hon konstaterar att Miljöpartiet accepterar de här stöden
            till utbyggnad av småskalig vattenkraft trots att man vet att
            det kan ge mycket stora biologiska skador. Vi menar däremot att
            det inte ska gå skattepengar till att subventionera den här typen
            av utbyggnad.
          </note>
          <note>
            Jag vill nog ändå ha ett svar på frågan om hur stora skador på
            miljön Miljöpartiet är berett att acceptera för att kunna stänga
            säkra svenska kärnkraftverk. Vi ser ju på den avreglerade sammankopplade
            elmarknaden att när man stänger ett säkert svenskt kärnkraftverk
            ersätts den med produktion från andra håll.
          </note>
          <note>
            I dag är det extra tydligt att det är dansk kolkraft som svarar
            för ersättningen och i viss mån rysk kärnkraft från betydligt
            mer osäkra reaktorer. Hur stora skador på miljön är Miljöpartiet
            berett att acceptera?
          </note>
          <note type="speaker">
            Anf. 108 INGEGERD SAARINEN (mp) replik:
          </note>
          <note>
            Fru talman! Det är mycket i det här som jag skulle behöva ta
            upp. Jag hoppas att jag kan hålla reda på det här.
          </note>
          <note>
            När det gäller säkra kärnkraftverk tycker jag att det är en motsägelse
            som Ola Karlsson kör med. Det finns inga säkra kärnkraftverk.
            I så fall skulle det inte vara några som helst problem när det
            gäller försäkringsbolagen och när det gäller att få kärnkraftverken
            att ta det fulla ansvaret vid eventuella olyckor. Det har ju visat
            sig alldeles omöjligt. Så är det naturligtvis för att kärnkraftverken
            inte är säkra och för att det blir ohyggliga kostnader om det
            skulle hända någonting. I
          </note>
          <note>
            det här sammanhanget tycker jag att Ola Karlsson ska vara lite
            försiktig med språket.
          </note>
          <note>
            Dessutom är kärnkraftverken inte heller säkra i vanlig drift.
            Hela förloppet är fullt av miljöfaror. Det gäller från uranbrytningen
            till dess att man utvinner kraft och sedan när man ska förvara
            avfallet. Det är även en massa koldioxidutsläpp under den processen
            som man av något skäl brukar bortse från. Det finns där också
            då.
          </note>
          <note>
            Frågan var hur mycket skador på miljön vi kan godkänna för att
            ersätta den här skadliga kraften. För det första ska vi spara
            bort en stor del. Det är inte meningen att vi ska ersätta allt.
            För det andra måste vi se till att prioritera och snabbt jobba
            med att få fram regler som gäller över hela marknaden, så att
            vi inte har den ohållbara situation som är just nu. Jag tror att
            sådana är på väg t.ex. när det gäller Danmark. Danmark kommer
            ju inte att fortsätta att exportera billig kolkraft till oss.
            Danmark kommer att vara tvunget att anpassa sig till andra spelregler.
            Det här måste vi få att fungera för hela Europa och så småningom
            för resten av världen. Men vi får jobba med det.
          </note>
          <note type="speaker">
            Anf. 109 EWA THALÉN FINNÉ (m):
          </note>
          <note>
            Fru talman! Jag vill börja med att instämma i Ola
          </note>
          <note>
            Karlssons inlägg.
          </note>
          <note>
            I måndags gick priset på el på elbörsen upp från under 15 öre
            per kilowattimme till över 50 öre. Under tisdagen låg priset under
            vissa timmar på över 30 öre per kilowattimme. Även dygnspriset
            har stigit. Efter att ha legat på 13-14 öre per kilowattimme i
            flera veckor tog det i början av veckan ett ordentligt kliv uppåt
            och hamnade i måndags på 24 öre per kilowattimme. Sedan sjönk
            det något, men i går låg det åter på 26 öre per kilowattimme.
            Genom denna hundraprocentiga ökning av elpriset ser vi nu en konsekvens
            av Barsebäcks stängning.
          </note>
          <note>
            Sverige och Skåne är mycket elberoende, framför allt under den
            kalla årstiden. Då behöver vi el för att driva vår industri men
            också för att få ljus och värme i våra hem. Södra Sveriges energiförsörjning
            är i dag mycket sårbar. Med en stängd reaktor finns det mycket
            små marginaler. Kort sagt: Vi har ingen reservkraft.
          </note>
          <note>
            Den absolut största produktionen av el i Skåne kommer från kärnkraften.
            Även med en stängd reaktor är Barsebäck den i särklass största
            elproducenten.
          </note>
          <note>
            Som jag har sagt finns det ingen reservkraft i Sydsverige i dag.
            Vi kommer att vara extremt sårbara vid sträng kyla. Vissa hävdar
            att kraftbalansen i Sverige är ganska god. Hur ser den då ut?
            Jo, i Norrland ligger den på plus med ungefär 500 megawatt. Mellansverige
            har balans medan Sydsverige ligger på minus med ungefär 300 megawatt.
            Det kan ju tyckas vara okej, men som tidigare har sagts här i
            dag går det inte att överföra överskottet i norr till underskottet
            i söder.
          </note>
          <note>
            Sådan kapacitet har vi inte, utan Sydsveriges underskott ska
            täckas med import.
          </note>
          <note>
            Jag vet att redan nu i mitten av december har Skåne vid ett par
            tillfällen varit mycket nära att behöva stänga sitt elnät, detta
            trots att vi ännu inte har haft någon kyla. Svenska kraftnät har
            en plan under arbete för hur roterande bortkoppling av elabonnenter
            ska ske i Sydsverige. I första hand tänker man sig faktiskt att
            man ska stänga industrin. Detta kommer att bli kännbart för det
            sydsvenska näringslivet och för människor som bor i Sydsverige.
            I många hus är man i dag totalt beroende av el för allt.
          </note>
          <note>
            Barsebäcks produktion kan i dag bara ersättas genom en ökad import,
            för tillfället, med en trasig Baltic Cable, endast från Danmarks
            koleldade kraftverk.
          </note>
          <note>
            Detta kommer att ytterligare försämra den redan dåliga luftkvaliteten
            i Skåne. Koldioxidutsläppen kommer att öka med cirka fyra miljoner
            ton. Därtill kommer ökade utsläpp av svaveloxid och kväveoxid.
          </note>
          <note>
            Detta medför mer än en fördubbling av Skandinaviens bidrag till
            de globala koldioxidutsläppen från elproduktion och dessutom en
            ökad försurning. Hur kan det komma sig att en regering som så
            ofta talar om ett ekologiskt hållbart samhälle och slår sig för
            bröstet över hur väl man driver miljöfrågor över huvud taget kan
            fatta ett beslut om nedläggning av Barsebäck utan att man har
            gjort en miljökonsekvensbeskrivning där naturligtvis även konsekvenserna
            av ökad import måste tas med?
          </note>
          <note>
            Fru talman! Jag måste här fråga socialdemokraterna: Vore det
            inte på sin plats med en miljökonsekvensbeskrivning innan man
            fattar beslut? Det krävs ju i väldigt många andra fall. Hur kommer
          </note>
          <note>
            Sydsveriges miljö att påverkas av en ökning av kolproducerad
            el?
          </note>
          <note>
            Fru talman! Företrädare för kraftindustrin anser att det kommer
            att ta 20-50 år att på ett ekologiskt hållbart och ekonomiskt
            rimligt sätt ersätta energibortfallet av kärnkraften, och det
            gäller inte bara den svenska kraftindustrin. Detta kan kanske
            vara en överdrift, men det kommer att ta tid, och där är vi definitivt
            inte i dag. Jag anser nog att vi först måste vara säkra på att
            vi klarar vår egen energiförsörjning i hela landet och till ett
            rimligt pris innan vi stänger
          </note>
          <note>
            Barsebäck.
          </note>
          <note>
            Om vi sedan funderar över till vilket pris den politiska majoriteten
            i riksdagen tycker att det är värt att göra Sydsverige sårbart,
            är det i dagsläget värt ca 6
          </note>
          <note>
            miljarder kronor, och där kommer inte slutnotan att stanna.
          </note>
          <note>
            För 6 miljarder skulle vi i stället kunna ta bort förmögenhetsskatten
            och därigenom förbättra företagsklimatet i stället för att försämra
            det. Eller också skulle vi kunna utrusta 480 000 elever i skolan
            med var sin dator för 12 500 kronor styck. Jag anser att det här
            är en kapitalförstöring. 6 miljarder kan användas så mycket bättre
            än vad majoriteten vill.
          </note>
          <note>
            Fru talman! Jag måste ställa ytterligare en fråga till socialdemokraterna:
            Hur kan det komma sig att det är okej att ta bort en eller möjligen
            två reaktorer men lämna kvar tio eller elva? För min del borde
            det logiska vara att antingen är kärnkraft så farlig som vissa
            av er hävdar, och då borde vi omedelbart stänga alla reaktorer,
            eller så är det ett billigt och miljövänligt sätt för Sverige
            att producera el, och då borde det naturliga beslutet vara att
            kärnkraften utnyttjas så länge som den är säker och ekonomiskt
            bärkraftig.
          </note>
          <note>
            Genom att behålla kärnkraften kan det ökade elbehovet klaras
            av med rimliga investeringar i kraftvärme, samtidigt som vi får
            råd att göra forskningsinsatser på de mest intressanta alternativen
            för framtiden. Då skapas utrymme för utveckling av långsiktigt
            hållbara alternativ.
          </note>
          <note>
            Fru talman! Jag yrkar härmed bifall till reservation nr 1.
          </note>
          <note type="speaker">
            Anf. 110 LENNART VÄRMBY (v) replik:
          </note>
          <note>
            Fru talman! Med all respekt för Ewa Thalén
          </note>
          <note>
            Finnés förtjusning i radioaktiva reaktorer ska jag begränsa frågeställningen
            till kostnaden för omställningsproceduren, eventuella bristsituationer
            i Sydsverige och sådant.
          </note>
          <note>
            Vid alla omställningar tidigare i Sverige och på andra håll i
            världen - det gäller t.ex. av- och omregleringen av taxinäringen
            - har det också varit stora problem. När man släpper in marknadskrafterna
            i ett monopol måste tydliga brister komma upp till ytan som man
            inte omedelbart förmår att hantera.
          </note>
          <note>
            Jag tycker att ni svartmålar för mycket. Jag sitter själv med
            i Delegationen för energiförsörjning i södra
          </note>
          <note>
            Sverige - ett långt namn på en mycket effektiv statlig delegation
            - och visst finns det problem i akuta nödlägen, t.ex. under kalla
            vinterdagar. Men kraftöverföringsproblematiken är man på väg att
            åtgärda.
          </note>
          <note>
            Återigen: I en marknadsekonomi måste det fungera så att kunderna
            får betala priset fullt ut. Det är ingen tvekan om att vi har
            haft en överkonsumtion.
          </note>
          <note>
            Alla som har varit rökare vet att det är svårt att avvänja sig
            från rökning - för att ta ett exempel. Och att avvänja sig från
            överkonsumtion är också svårt. Jag vill hänvisa till verkstadsindustrins
            egen redovisning på Europanivå som visar att vi är tvungna att
            producera el för 2,5 miljarder om året i svenska nödmynt för att
            - helt i onödan - möta denna överkonsumtion.
          </note>
          <note>
            Hur länge tycker Ewa Thalén Finné att vi ska fortsätta med det?
          </note>
          <note type="speaker">
            Anf. 111 EWA THALÉN FINNÉ (m) replik:
          </note>
          <note>
            Fru talman! Lennart Värmby pratar mycket. Han började med taxi
            och avregleringen och kom in på energin och avregleringen. Frågan
            är bara om vi har gjort en reell avreglering, men den kan vi kanske
            ta i en annan debatt.
          </note>
          <note>
            Jag instämmer i det som Lennart Värmby säger när det gäller kraftindustrin.
            Kraftindustrin är medveten om att man måste förändra och minska
            sin energiförsörjning. Men där är vi inte i dag. Är det värt priset
            att industrin får problem och kanske får betala med stängda fabriker
            i Sydsverige för att vi inte har tillräckligt med energi? Jag
            tycker inte det. Jag tycker inte heller att det är värt priset
            att vi ska få större miljöskadliga utsläpp i Skåne.
          </note>
          <note>
            Som en kommentar till det som Lennart Värmby sade tidigare om
            att den smutsiga danska kolkraften ska läggas med: Ve mig som
            skåning, jag hoppas att det inte går för fort, för då får jag
            frysa.
          </note>
          <note type="speaker">
            Anf. 112 LENNART VÄRMBY (v) replik:
          </note>
          <note>
            Fru talman! När det gäller den smutsiga danska kolkraften, kommer
            ni moderater i fortsättningen att på område efter område vid all
            export och import tillämpa exakt samma måttstock? Ni kommer alltså
            att gå till källan och kontrollera alla produkter, bilar, tjänster,
            prylar, kläder? Kommer ni att undersöka produktionsförhållandena
            och sedan föra fram samma krav som Ewa Thalén Finné gör här på
            smutsig dansk kolkraft, som dessutom är på väg att avvecklas enligt
            ett beslut i den danska riksdagen? Kommer ni att tillämpa exakt
            samma måttstock på varenda handelsområde? Eller är ni emot import
            och för enbart export? Det är min fråga.
          </note>
          <note>
            När vi bygger upp den nya fria marknaden är den ju inte färdig
            från början. Det är klart att man alltid kan diskutera omställningskostnader.
            Jag är övertygad om att om jag hade förhandlat med Sydkraft, hade
            priset bara blivit hälften, eftersom jag är så mycket duktigare
            på att förhandla än de andra. Så kan man tycka. Men det är självklart
            att det blir omställningsproblem och omställningskostnader.
          </note>
          <note>
            Nu är det upp till marknadskrafterna att se till att fixa fram
            prisinstrument så att jag som konsument får de riktiga signalerna.
            När priset stiger måste det ju bli lönsamt att vara mer effektiv.
          </note>
          <note>
            Jag tycker inte att det är något fel att Sverige, som i dag slösar
            med elström och energi när man tillverkar produkter, kommer ned
            till en nivå som är internationell. Det stärker konkurrenskraften
            i stället för att försämra den, och det gynnar den typen av industri
            som exporterar miljöteknik.
          </note>
          <note type="speaker">
            Anf. 113 EWA THALÉN FINNÉ (m) replik:
          </note>
          <note>
            Fru talman! Det var mycket på en gång. Det är klart att vi är
            för en fri marknad. Men en fri marknad innebär inte politisk intervention
            i stor utan i mindre utsträckning. Sedan måste det naturligtvis
            finnas vissa regler och lagar, det tror jag att vi alla är överens.
          </note>
          <note>
            Men det här beslutet är så olyckligt, därför att det går för
            fort. Det är som Lennart Värmby säger: Kraftindustrin är också
            medveten om att kärnkraften på sikt är en energi som bör avvecklas.
            Men kan vi inte låta det bli en rimlig avveckling så att vi slipper
            de ekonomiska konsekvenser som vi får? Jag tänker inte bara på
            de pengar som våra medborgare och skattebetalare får betala, direkt
            eller indirekt, utan jag tänker också på konsekvenserna för vårt
            näringsliv.
          </note>
          <note>
            Det måste vara rimlighet i det som man gör, men det här är orimligt.
          </note>
          <note type="speaker">
            Anf. 114 KARIN FALKMER (m):
          </note>
          <note>
            Fru talman! Ola Karlsson har på ett utmärkt sätt avslöjat vilket
            korthus regeringens energipolitik består av. Jag anmälde mig till
            debatten när jag lyssnade på Nils-Göran Holmqvist. Han nonchalerade
            följderna och kostnaderna för kärnkraftsavvecklingen.
          </note>
          <note>
            Kostnaderna för att stänga reaktorerna i Barsebäck kan nu börja
            summeras. De kommer att bli gigantiska för staten, skattebetalarna,
            enskilda hushåll, industrin och miljön. Kostnaderna, som betalas
            via statsbudgeten, består av dels ersättning till Sydkraft för
            Barsebäck, dels dyra och ineffektiva omställningsprogram.
          </note>
          <note>
            Bara för att stänga den första reaktorn i Barsebäck kommer staten
            att få betala totalt 5,7 miljarder kronor. Det motsvarar 600 kr
            per svensk för att ersätta säker miljövänlig kärnkraft med - ursäkta
            uttrycket -
          </note>
          <note>
            skitig dansk eller tysk kolkraft.
          </note>
          <note>
            Drygt 9 miljarder kostar omställningsprogrammet som har utvärderats
            av en dansk konsultfirma, Cowi.
          </note>
          <note>
            Cowi har visat att 6 av 18 delprogram inte ens har varit möjliga
            att utvärdera eftersom de inte har gett något som helst resultat.
          </note>
          <note>
            Att genomföra en förtida kärnkraftsavveckling leder till att
            elpriserna ökar. Detta har Ewa Thalén
          </note>
          <note>
            Finné redan mycket tydligt visat. Villaägarnas riksförbund uppskattar
            kostnaden för en konvertering av ett småhus med direktverkande
            el till mellan 80 000
          </note>
          <note>
            och 150 000 kr. Det finns 590 000 småhus med elvärme, varav 440
            000 med direktel. Trots att skattebetalarna får 30 % i bidrag
            blir kostnaderna mycket höga för dem som byter system. Småhusägaren
            tvingas att betala mellan 55 000 och 105 000 kr.
          </note>
          <note>
            Svensk industri har historiskt gynnats av låga elpriser. Industrin
            har nu fått kraftigt försämrade villkor, bl.a. till följd av regeringens
            våldsamma energiskattehöjningar. Produktionsskatter på el drabbar
            många av de elintensiva företagen mycket hårt. Det riskerar att
            få allvarliga konsekvenser ute i de olika regionerna.
          </note>
          <note>
            Fru talman! Avvecklingen av Barsebäck måste rivas upp. Skattebetalarna,
            hushållen, industrin och miljön förlorar allihop på att de säkra
            svenska kärnkraftverken avvecklas i förtid. Det som borde avvecklas
            är i stället den socialdemokratiska energipolitiken.
          </note>
          <note type="speaker">
            Anf. 115 LENNART VÄRMBY (v) replik:
          </note>
          <note>
            Fru talman! Karin Falkmer tar upp den utvärdering som har gjorts.
            Jag kunde ha förstått kritiken om det inte hade gjorts någon utvärdering.
            Nu har det gjorts en utvärdering och den är redovisad. Vi - Socialdemokraterna,
            Centern och Vänstern - har suttit ned med den utvärderingen som
            grund och sedan har vi ändrat i energiuppgörelsen så att den ska
            bli vass, effektiv och gå åt rätt håll. En utvärdering är inte
            något negativt utan något positivt. Det ska man ständigt använda
            sig av i all verksamhet.
          </note>
          <note>
            Sedan tar Karin Falkmer upp konvertering av el i en massa villor.
            Men det var ju tidigare generationers politik som var felaktig
            och som har försatt oss i en situation där det går åt flera reaktorer
            bara för att värma upp en massa småhus och lokaler.
          </note>
          <note>
            Det är det vi försöker undvika genom att vara ute tidigt och
            ligga i framkanten i Sverige. Framtiden och alla grupper vinner
            på att vi kommer loss i en nödvändig energiomställning. Det är
            filosofin bakom.
          </note>
          <note>
            Ligger Sverige i framkanten kommer också svensk industri att
            tjäna på det genom exportmöjligheter. Ska mänskligheten överleva
            inte bara millenieskiftet utan hela nästa millenium så vill det
            till en omställning.
          </note>
          <note type="speaker">
            Anf. 116 KARIN FALKMER (m) replik:
          </note>
          <note>
            Fru talman! Så bra att det är någon som stannar kvar i kammaren
            och försvarar regeringens orimliga energipolitik. Socialdemokraternas
            företrädare har lämnat kammaren. Jag tolkar det som att han innerst
            inne förstår hur tokig den politiken är.
          </note>
          <note>
            Lennart Värmby, visst är det att kasta pengar i sjön att satsa
            9 miljarder på omställningsprogram som inte leder till så där
            värst mycket. Det är ju Ebberöds bank och det har avslöjats i
            utredningen från Cowi.
          </note>
          <note>
            Sedan är det klart att ni försöker rädda ansiktet genom att styra
            medlen till något bättre. Men jag betvivlar att de här 9 miljarderna
            kommer att få den effekt som ni förväntar er. Framför allt tycker
            jag att har man så mycket pengar ska man använda dem på ett förnuftigare
            sätt. Det finns större behov att fylla.
          </note>
          <note>
            Lennart Värmby borde i stället vara bekymrad för alla dessa jobb
            som riskeras. Jag har här en lista där man har gjort uträkningar.
            En nedläggning av Ovako
          </note>
          <note>
            Steel i Hovfors skulle innebära en utslagning av
          </note>
          <note>
            1 700 arbeten. I Munkfors och i Hagfors skulle arbetslösheten
            stiga till 35 % om företaget Böhler-
          </note>
          <note>
            Uddeholm valde att flytta sin verksamhet. I Avesta finns det
            nästan 2 000 anställda i elintensiv industri.
          </note>
          <note>
            Det motsvarar en femtedel av alla sysselsatta inom den kommunen.
            Jag kan fortsätta uppräkningen kommun efter kommun.
          </note>
          <note>
            Är det värt att riskera alla dessa jobb på en fullständigt absurd
            kärnkraftsavveckling i förtid, Lennart
          </note>
          <note>
            Värmby?
          </note>
          <note type="speaker">
            Anf. 117 LENNART VÄRMBY (v) replik:
          </note>
          <note>
            Fru talman! Ska jag vara uppriktig får historien avgöra värdet
            av det vi beslutar och gör i dag. Men jag tror definitivt att
            det är värt det av en massa olika skäl.
          </note>
          <note>
            Den energikonsumtion vi har per capita är orimligt hög. När antalet
            människor stiger miljard efter miljard och när de på andra kontinenter
            och i andra länder ställer berättigade krav på samma levnadsstandard,
            måste vi lägga om livsstil här. Vi måste hitta fram till energisnåla
            och energieffektiva sätt att leva på. Det finns sådana. Men med
            våra extremt låga priser - världens lägsta elpriser - finns det
            ingen stimulans, inget incitament för näringslivet. För mig som
            privatkund kan det kvitta om det kostar 2 eller 3
          </note>
          <note>
            öre mer eller mindre på den fria marknaden. Även om man lägger
            på energiskatterna är det svårt att få lönsamhet i investeringar
            ens i det egna hemmet. Dessutom stiger ju taxeringsvärdet, så
            man åker kanske också på skatt. Men det var ett sidospår.
          </note>
          <note>
            Jag menar ändå att det är nödvändigt. Den insikten måste göra
            att vi i stället kreativt diskuterar hur vi får fram villkor som
            är lika, så att inte svensk industri slås ut på grund av oskäliga
            villkor som ges i andra länder. Det tycker jag vi kunde vara eniga
            om att kämpa för - för att den tyska och den europeiska industrin
            och industrin i hela världen får samma villkor, miljömässigt och
            på andra sätt, så att de konkurrerar på samma grund.
          </note>
          <note type="speaker">
            Anf. 118 KARIN FALKMER (m) replik:
          </note>
          <note>
            Fru talman! Det är ju fullkomligt hårresande att lyssna till
            Lennart Värmby. Han säger att han tror att det är värt uppoffringen
            att stänga kärnkraft i förtid.
          </note>
          <note>
            Han tror det! Det innebär att han är beredd att ta alla de risker
            som vi moderater och andra kritiker av energipolitiken har fört
            fram under årens lopp. Detta är ju anmärkningsvärt, Lennart Värmby.
          </note>
          <note>
            Enbart i svensk skogsindustri som är mycket elintensiv sysselsätts
            120 000 människor. Den svarar för den största nettoexporten.
          </note>
          <note>
            Är det faktiskt värt att riskera detta? Lennart
          </note>
          <note>
            Värmby tror att det är värt det. Men man måste ju för sjutton
            vara säker när man gör en sådan här stor viktig förändring i svensk
            energipolitik som kommer att betyda kostnader för staten, kostnader
            för varje skattebetalare, kostnader för industrin och en gigantisk
            försämring av miljön.
          </note>
          <note type="speaker">
            Anf. 119 INGEGERD SAARINEN (mp):
          </note>
          <note>
            Fru talman! Vi hör mycket om miljökonsekvensbeskrivningar här.
            Jag säger bara: Tjernobyl, Harrisburg, senast Japan, en massa
            mer eller mindre okända katastrofer i Sovjetunionen. Och så har
            vi ju Sellafields utsläpp. Borde vi egentligen inte begära någon
            typ av miljökonsekvensbeskrivning av vad de utsläpp som kontinuerligt
            sker från normal drift i Sellafield orsakar våra kuster här i
            Sverige?
          </note>
          <note>
            Sedan pratas det om luften i Skåne som blir så mycket sämre.
            Det är ju tråkigt. Men varför pratas det inte i det här sammanhanget
            om trafiken? Det är ju trots allt trafiken som står för det mesta
            av luftföroreningarna. Vad jag vet var de som nu är tillskyndare
            av miljökonsekvensbeskrivningar inga motståndare till att Öresundsbron
            byggdes. Och där har vi ju verkliga luftkvalitetsförsämringar.
          </note>
          <note>
            De svenska kärnkraftverken har under en lång tid drabbats av
            säkerhetsincidenter. Det gäller särskilt de äldre reaktorerna.
            Den här utvecklingen förvärras ju äldre de blir.
          </note>
          <note>
            Hela denna situation beror ju på att när vi hade haft kärnkraftsomröstningen
            avvecklade vi inte som det var meningen, utan vi utvecklade och
            byggde ut och fick ett enormt överskott på kärnkraft som sedan
            har reats ut, så att alla alternativ har blivit olönsamma. Därför
            befinner vi oss i nuvarande situation. Och nu vill vissa här att
            vi på grund av att svensk industri fortsatt ska ha låga energipriser,
            lägre än sina konkurrenter, ska fortsätta med elrean. I andra
            sammanhang kallar man det för miljödumpning. Ska vi hålla på med
            det?
          </note>
          <note type="speaker">
            Anf. 120 INGER STRÖMBOM (kd) replik:
          </note>
          <note>
            Fru talman! Jag blir verkligen förvånad när jag hör Ingegerd
            Saarinen låta nästan indignerad över att vissa av oss har krävt
            att regeringen skulle ha kommit med en miljökonsekvensbeskrivning
            före beslutet.
          </note>
          <note>
            Ingegerd Saarinen nämner Öresundsbron som ett exempel där man
            verkligen borde ha krävt en miljökonsekvensbeskrivning. Vet inte
            Ingegerd Saarinen hur det gick till och hur mycket utredande som
            föregick byggandet av Öresundsbron? Jag bara frågar.
          </note>
          <note>
            Jag är fortfarande väldigt förvånad över att Miljöpartiets representant
            inte kan den svenska miljölagstiftningen och inte vet att ett
            beslut om att man ska sätta i gång ett projekt, t.ex. att bygga
            en väg, måste föregås av en miljökonsekvensbeskrivning.
          </note>
          <note>
            Då undrar vi: Varför ställer inte regeringen samma krav på sig
            själv när det gäller miljökonsekvensbeskrivningar före miljöskadliga
            beslut som den ställer på alla andra?
          </note>
          <note type="speaker">
            Anf. 121 INGEGERD SAARINEN (mp) replik:
          </note>
          <note>
            Fru talman! Jag reagerade bara på att kravet på miljökonsekvensbeskrivningar
            från en del är så väldigt selektivt. Det gäller bara i fråga om
            saker som man inte själv gillar. När man talar om t.ex. smutsig
            trafik i Öresundsområdet tänker man inte på biltrafiken som står
            för den största delen. Och när man bli upprörd handlar det om
            smutsig kolkraft från Danmark och annat, som visserligen också
            är upprörande, men upprördheten är väldigt selektiv, och det är
            det som jag reagerar mot.
          </note>
          <note type="speaker">
            Anf. 122 INGER STRÖMBOM (kd) replik:
          </note>
          <note>
            Fru talman! Miljökonsekvensbeskrivningar är inte selektiva. De
            ska göras vetenskapligt enligt särskilda bestämmelser. Det vet
            väl Ingegerd Saarinen lika bra som jag?
          </note>
          <note type="speaker">
            Anf. 123 INGEGERD SAARINEN (mp) replik:
          </note>
          <note>
            Fru talman! Naturligtvis ska de det.
          </note>
          <note type="speaker">
            Anf. 124 KARIN FALKMER (m):
          </note>
          <note>
            Fru talman! Den svenska kärnkraften tillhör den säkraste i världen.
            Och det som kärnkraftsavvecklarna nu medverkar till är ju att
            försämra miljön inte bara genom kolimport utan stora mängder av
            koloxid till atmosfären kommer att bli följden - fyra miljoner
            ton bara för att ersätta en reaktor i Barsebäck.
          </note>
          <note>
            Men det bekymmersamma är ju att under den kallaste perioden vintern
            1995-1996 skedde importen samtidigt från grannländerna Danmark,
            Tyskland,
          </note>
          <note>
            Norge och Finland. Och genom det finska elsystemets hopkoppling
            med det ryska har man i praktiken importerat rysk kärnkraftsel
            till Sverige under denna period, och man riskerar att utöka denna
            import från de verkligt farliga kärnkraftverken, nämligen Tjernobyl,
            Sosnovyj Bor och Ignalina. Genom denna kärnkraftsavvecklarpolitik
            medverkar kärnkraftsavvecklarpartierna till att stötta farlig
            kärnkraft i öst. Detta är ju rent absurt.
          </note>
          <note>
            Överläggning var härmed avslutad.
          </note>
          <note>
            (Beslut fattades under 13 §.)
          </note>
          <note>
            9 § Redogörelse för företag med statligt ägande
          </note>
          <note>
            Föredrogs näringsutskottets betänkande 1999/2000:NU7
          </note>
          <note>
            Redogörelse för företag med statligt ägande (skr.
          </note>
          <note>
            1999/2000:20).
          </note>
          <note type="speaker">
            Anf. 125 PER WESTERBERG (m):
          </note>
          <note>
            Fru talman! I näringsutskottets betänkande 7 med redogörelse
            för företag med statligt ägande finns det ett särskilt yttrande
            från de fyra borgerliga partierna med en påminnelse om det oerhört
            starka behovet av att få i gång privatiseringsarbetet med de statliga
            företagen.
          </note>
          <note>
            Fru talman! Tillåt mig att därmed anknyta till den dagsaktuella
            frågan, där ju detta står i absolut blixtbelysning med skötseln
            av de statliga företagen och behovet av privatisering. Det är
            en fars, eller ett tumult, som vi i dag ser kring statens kanske
            absolut viktigaste företag Telia med betydande spetskompetens.
            Det är ett av Sveriges viktigaste företag inom det s.k. telekomklustret,
            där man är en aktiv part i den unika kompetens som finns i Skandinavien.
            Det är ett bolag som har ett särklassigt stort värde för skattebetalarna
            i ekonomiska termer jämfört med allt annat statligt företagande
            och som nu stegvis under en period av ett halvår håller på att
            köras sönder steg för steg. Jag tänker på flyktande kunder, problem
            med personal, problem med människor som kräver varandras avgångar,
            strid inom styrelser, strid med ägare och ett otal olika konflikter
            som kör sönder förtroendekapitalet, skadar bolaget och dessutom
            gör att skattebetalarna förlorar miljarder kronor.
          </note>
          <note>
            Vi tycker att debatten kring Telia har förts på ett dåligt sätt,
            inte minst från de regeringsbärande partierna. Vi moderater gick
            redan hösten 1994 ut med kravet på att Telia skulle privatiseras,
            och det var inte utifrån några strikt dogmatiska skäl. Telia arbetade
            då på en av de första och mest avreglerade telemarknaderna och
            fick därmed ett försprång i förhållande till andra teleoperatörer
            och hade därmed möjligheter att bli en mycket aktiv partner i
            omstruktureringen av teleindustrin i Europa. Man hade ett försprång
            framför alla, ett extra värde, som därmed har förfarits under
            åren som gått genom att man har bundits in som ett helstatligt
            bolag. Under våren 1999 och fram till i dag har regeringen arbetat
            med en proposition som sedan har lagts fram om att man ska slå
            samman
          </note>
          <note>
            Telia med Telenor och börsintroducera bolaget kommande vår. Man
            har gjort det som de sista länderna med helstatliga telekommonopol
            och gjort det i sista stund, kanske mot sin vilja, och därmed
            kommit att backa in i framtiden och åstadkommit en lösning i samband
            med både fusion och börsintroduktion som bolaget och hela Sverige
            tar utomordentligt stor skada av i dag.
          </note>
          <note>
            Vi är inte emot en fusion i sig. En fusion kan vara industriellt
            riktig, men den borde naturligtvis ha föregåtts av att såväl Telia
            som Telenor börsintroducerats, att rätt värden satts och att ett
            strikt kommersiellt beslutsfattande hade skett i respektive bolag.
            Nu gör man det i stället som helstatliga bolag som fusioneras.
          </note>
          <note>
            Men inte nog med det, man sluter ett utomordentligt spektakulärt
            aktieägaravtal mellan den norska staten och den svenska staten.
            Någonstans borde larmklockorna ha ringt redan i våras för regeringsunderlaget
            när norska stortinget och den proposition som föregick detta beslut
            i stortinget hade andra tolkningar av detta aktieägaravtalet än
            vad vi hade här i riksdagen med det beslutsunderlag som fanns.
            Men aktieägaravtalet garanterade statligt majoritetsägande i 16
            år framåt samtidigt som man skulle ha ett strikt kommersiellt
            beslutsfattande i bolaget, en motsättning som naturligtvis alltid
            leder till konflikter i och med att kommersiellt beslutsfattande
            har en målsättning medan politisk kontroll nästan alltid har en
            annan målsättning. Därmed bygger man in en omfattande konflikt
            i bolaget.
          </note>
          <note>
            Men man nöjde sig inte med detta, utan aktieägaravtalet kom dessutom
            att innehålla rösträttsregler och kvoteringsregler mellan norrmän
            och svenskar om hur man skulle rösta i speciella fall. Men man
            lade inte ens in det i bolagsordningen, utan det fick ligga i
            avtalet och därmed vara föremål för mera juridiska spetsfundigheter
            och snarast bristande förtroende.
          </note>
          <note>
            Vi moderater har under den här processen, som hållit på de senaste
            veckorna, medvetet försökt vara varsamma med orden och ta ett
            ansvar för att absolut inte skada ett av Sveriges viktigaste bolag.
            Vår målsättning har varit att en industriellt riktig fusion ska
            kunna genomföras under ordnade former och att vi därmed inte ska
            börja försöka förhandla från oppositionens sida utan låta regeringen
            fullfölja förhandlingarna och, förhoppningsvis, hitta en bra lösning.
          </note>
          <note>
            Men en bra lösning ställer krav. Den ställer krav på att den
            här cirkusen - farsen eller såpoperan, vad man nu vill kalla det
            här för - snabbt får ett slut i och med att det allvarligt skadar
            bolagen, allvarligt skadar både Sveriges och Norges anseende och
            stör relationerna mellan våra respektive länder.
          </note>
          <note>
            Det ställer också följande krav: Ska man börsintroducera ett
            sådant här bolag måste man återupprätta det förtroende som man
            så grundligt kört sönder.
          </note>
          <note>
            Dessutom ska det vara ett strikt kommersiellt bolag som fattar
            kommersiella beslut, ett bolag där ledningar och styrelser inte
            kräver varandras avgång och där det framstår som att respektive
            statsråd försöker styra bolagen från baksätet i en bil och indirekt
            styra via sina representanter i styrelsen.
          </note>
          <note>
            Klarar man inte detta kommer det att bli stora politiska rabatter
            i samband med börsintroduktionen. Då förlorar skattebetalarna
            - det är huvudsakligen svenska skattebetalare som förlorar, som
            avtalet är konstruerat - tiotals miljarder kronor på ett helt
            oacceptabelt och oansvarigt sätt.
          </note>
          <note>
            Vi säger alltså: Det måste bli ett slut på den fars som pågår.
            Låt regeringen fullfölja förhandlingarna på ett ansvarsfullt sätt!
            Återupprätta förtroendet för bolagets kommersiella beslutsfattande!
          </note>
          <note>
            Vi kan inte se att detta kan ske på annat sätt än att man därmed
            säger och garanterar att staterna och politikerna ska avstå från
            politiskt inflytande och att man därmed också säger att man inom
            en överskådlig framtid ska sälja en aktiemajoritet, en klar majoritet
            av det sammanslagna bolaget.
          </note>
          <note>
            Klarar man inte att återupprätta det förtroendet, klarar man
            inte att få stopp på den här såpoperan, måste man enligt min uppfattning
            försöka hitta en civiliserad, värdig avslutning på detta som räddar
            så stora värden och som bygger så mycket förtroende mellan länder
            och företag som över huvud taget är möjligt.
          </note>
          <note>
            Jag hoppas fortfarande att vi får en industriellt bra fusion
            - industriellt riktig. Men jag måste säga att möjligheterna därtill
            avtar i mycket snabb takt. Snart finns det ju inte någon vars
            avgång man inte krävt i den här processen.
          </note>
          <note>
            Fru talman! Telia-Telenor har i blixtbelysning kommit att framstå
            som ett praktexempel på varför vi inte ska ha statliga företag
            med den inneboende målkonflikten mellan kommersiellt och politiskt
            beslutsfattande.
          </note>
          <note>
            Jag kan bara säga att det gäller att snarast avsluta den här
            farsen och att konstatera att politik och politiker ska syssla
            med politik, inte med fusioner, och inte försöka styra bolag eller
            skriva juridiska avtal där ett stort antal problem låses in som
            man inte själv klarar av att lösa och sedan bara stilla hoppas
            att de ska lösa sig av sig själva. Problem ska lösas när man skriver
            avtal - innan man skriver på, inte under konflikter och i tumultartade
            former som riskerar att kosta skattebetalarna stora summor och
            samtidigt köra sönder några av Skandinaviens absolut viktigaste
            företag.
          </note>
          <note>
            Fru talman! Jag vill med detta säga att det särskilda yttrande
            som vi har i detta betänkande är oerhört viktigt, inte minst i
            den process som vi nu ser. Jag vill därmed fästa kammarens uppmärksamhet
            på detta yttrande.
          </note>
          <note type="speaker">
            Anf. 126 KARL GUSTAV ABRAMSSON (s):
          </note>
          <note>
            Fru talman! Den här diskussionen skulle ju ägnas åt den skrivelse
            som regeringen har lämnat till riksdagen. Tyvärr kom den enligt
            Per Westerberg att handla om bara ett av det sextiotal företag
            som beskrivs här. Det kan jag i och för sig ha viss förståelse
            för.
          </note>
          <note>
            De argument som Per Westerberg här tar upp är kända argument
            som vi debatterade i samband med behandlingen av den förra skrivelsen
            om de statliga företagen. Jag skulle vilja furnera Per Westerberg
            med en fråga, nämligen om det i så fall bara är staten som gör
            dåliga affärer, om det i så fall bara är staten som misslyckas
            med fusioner. Jag vet andra företag inom den privata sfären som
            också gått på pumpen -
          </note>
          <note>
            om det nu skulle vara så att vi inte klarar av det här.
          </note>
          <note>
            Jag tycker att det är för tidigt att nu dra slutsatsen att det
            här är fel. Vi har argumenterat för och sagt att vi tror och tycker
            att det var en bra tanke att slå ihop
          </note>
          <note>
            Telia och Telenor. Att det sedan kan ha skett vissa förvecklingar
            på vägen här kan väl knappast förnekas men att det skulle bero
            på att det är staten som är företagsägare har jag väldigt svårt
            att tro. Jag hoppas naturligtvis, liksom Per Westerberg, att det
            går att klara av det här. Vi lär väl ganska snart få ett besked
            om hur det blir med den saken.
          </note>
          <note>
            I övrigt tycker jag inte att det finns särskilt mycket att kommentera
            när det gäller det som Per Westerberg har sagt. Vi kan räkna upp
            många företag som staten äger och som bedrivs på ett professionellt
            sätt, lönande och på affärsmässiga grunder. Dessutom finns det
            företag som staten absolut bör ha i sin ägo på grund av den inriktning
            på verksamheten som bolagen har.
          </note>
          <note>
            Den här diskussionen kommer vi förmodligen att behöva komma tillbaka
            till när regeringen har redovisat policydokumentet om att äga
            och driva statliga företag. Då kanske det finns anledning att
            mer fördjupa sig i den här diskussionen.
          </note>
          <note type="speaker">
            Anf. 127 PER WESTERBERG (m) replik:
          </note>
          <note>
            Fru talman! Jag blev något chockerad över K G
          </note>
          <note>
            Abramssons konstaterande att allt är känt. Ändå verkar han inte
            ha någon ånger i fråga om vad som hänt under det senaste halvåret
            när det gäller två av Skandinaviens viktigaste företag.
          </note>
          <note>
            Det är aktieägaravtalet som bär skulden men de inbyggda konflikterna
            och de inbyggda motsättningarna var kända. Vi riktade hård kritik
            från de borgerliga partierna mot dem i juni. De är huvudorsaken
            till problemen, inte att det råkar vara en vd och några vice vd:ar,
            några i styrelser och några ordförande och vice ordförande som
            eventuellt är mer eller mindre bra. Det handlar om ett politiskt
            ansvar, om att det byggts in konflikter. Det måste man självfallet
            ta fasta på och markera att det här inte sker i någon större omfattning
            i andra stora företag.
          </note>
          <note>
            Visst slår man ibland upp fusioner men inte under tillnärmelsevis
            så stort tumult och med så stora skador som det är fråga om för
            de här bolagen. Det finns många gränsöverskridande affärer i Norden
            som förvisso har gnisslat lite grann men som på det hela taget
            genomförts på ett bra sätt.
          </note>
          <note>
            Det är inte så att det här är ett undantag i sig. Det har gått
            alldeles snett. Jag vill peka på, och det försökte jag göra i
            hela mitt anförande, den målkonflikt som finns inneboende mellan
            politisk kontroll och samtidigt ett kommersiellt beslutsfattande,
            något som hela den här farsen egentligen har handlat om. Jag kan,
            fru talman, inte tro att man kan lösa detta om man ska ha fortsatt
            politisk kontroll, något som K G
          </note>
          <note>
            Abramsson tydligen vill se.
          </note>
          <note type="speaker">
            Anf. 128 KARL GUSTAV ABRAMSSON (s)
          </note>
          <note>
            replik:
          </note>
          <note>
            Fru talman! Det är ju så att det väl inte är själva affären i
            så fall som inte var bra och det är förmodligen inte det faktum
            att det är den norska och den svenska staten som är ägare till
            respektive företag som i så fall har stökat till det. Men om det
            nu skulle vara så att det går över styr skulle man kanske kunna
            söka orsaken i att man möjligen inte har formulerat det avtal
            som Per Westerberg pratar om på ett riktigt och ett schyst sätt,
            såtillvida att man inte kunde förutse vad som skulle kunna hända
            vid ett sådant här samgående.
          </note>
          <note>
            Per Westerberg gör frågan om Telia-Telenor till en generell dumhet
            som staten skulle tillämpa i allt företagsägande, men så är inte
            fallet. Om Per Westerberg hade ägnat någon minut åt att läsa den
            skrivelse som regeringen har lämnat, skulle han ha sett att det
            faktiskt finns mycket framgångsrika företag i den statliga ägarsfären.
            Men Per Westerberg ägnar sig bara åt Telia-Telenor när det nu
            har kärvat till sig så här. Jag vill inte dra den slutsats som
            Per Westerberg gör, att staten inte skulle kunna äga och driva
            företag bara därför att det nu har trasslat till sig i den här
            affären. Det gör jag definitivt inte.
          </note>
          <note type="speaker">
            Anf. 129 PER WESTERBERG (m) replik:
          </note>
          <note>
            Fru talman! Jag vågar säga att det är ett utomordentligt bra
            exempel på vad som sker när man får för mycket av politisk insyn
            och kontroll över ett bolag.
          </note>
          <note>
            Om vi mätte hur mycket tid som statsråden ägnade åt olika bolag
            är jag ganska säker på att de som de inte ägnar nästan någon tid
            alls kanske är de som klarar sig bäst. Där man ägnat sin huvudsakliga
            tid är de som det har att trasslat till sig för. Om de hade lämnats
            till att drivas strikt kommersiellt, likt motsvarande privata
            företag, hade väldigt många problem av den här arten kunnat undvikas.
          </note>
          <note>
            Fru talman! Vi har anledning att återkomma till detta senare.
            Jag vill till sist, i och med att det är min sista replik till
            Karl Gustav Abramsson, ändå markera att grunden ändå är att det
            är ett mycket olyckligt avtal, att man inte gick till börsen med
            Telia då man borde ha gjort det när facken och företagsledningen
            krävde det och att man först gjorde det i samband med en fusion
            med ett mycket olyckligt avtal, med krav på politisk kontroll.
            Det har skapat de här problemen och denna olyckliga situation.
          </note>
          <note>
            Anf. 130 KARL GUSTAV ABRAMSSON
          </note>
          <note>
            (s) replik:
          </note>
          <note>
            Fru talman! Jag tror inte det är den politiska kontrollen som
            har skapat de här bekymren, utan det är i så fall andra saker
            som har stökat till det. Det är möjligen såsom jag var inne på
            tidigare, att aktieägaravtalet eller de avtal som finns mellan
            den svenska och den norska staten skulle kunna ha formulerats
            på ett tydligare sätt. Jag tror inte att avsikten bakom det man
            skriver i avtalen är att försöka lämpa över frågor i något dunkelt
            område, frågor som skulle kunna tolkas olika av den ena eller
            den andra sidan, beroende på vilken sida av gränsen man befinner
            sig. Det tror jag inte.
          </note>
          <note>
            Det har också varit ganska tydligt uttalat från regeringens sida
            och från vår sida att det blivande nya företaget ska skötas på
            professionellt sätt och på kommersiella affärsmässiga grunder.
            Det har också uttalats många gånger att statens företrädare inte
            ska gå in i den operativa driften i företaget. Det har sagts väldigt
            tydligt. Det tycker jag också har bekräftats av de diskussioner
            som vi hört den senaste veckan.
          </note>
          <note>
            Jag tycker att Per Westerberg gör en alldeles för stor sak av
            den här affären och försöker generalisera det till att gälla allt
            statligt företagsägande och statligt företagande och påstår, bara
            därför att det här eventuellt inte går bra, att staten inte ska
            syssla med affärer.
          </note>
          <note>
            Jag är inte av den uppfattningen.
          </note>
          <note type="speaker">
            Anf. 131 LENNART BEIJER (v):
          </note>
          <note>
            Fru talman! Per Westerberg använder ett i övrigt enigt betänkande
            till att utveckla sin syn på Telia-
          </note>
          <note>
            Telenor-fusionen. Vi vet om att Per Westerberg inte gillar statligt
            ägande. Just den delan är knappast någon överraskning. Men han
            säger också att han fortfarande hoppas att fusionen Telia-Telenor
            genomförs.
          </note>
          <note>
            Jag vill också notera att moderaterna varit föredömligt försiktiga
            i ordvalet tidigare, till skillnad från ett annat parti här i
            riksdagen. Det är nämligen så att man kan prata sönder affärer.
            Det blir inte bättre om politiker på olika sidor lägger sig i
            debatten på olika sätt. Då försvårar man arbetet ytterligare.
          </note>
          <note>
            Fram till nu har moderaterna alltså hållit en ansvarsfull ton.
            Men här i talarstolen säger Per Westerberg mitt under pågående,
            såvitt jag kan begripa, rätt svåra förhandlingar - under det att
            han tidigare fram tills nu varit väldigt lugn - att det är en
            fars, en tumult; Telia körs sönder steg för steg; skattebetalarna
            förlorar miljarder; Telia borde ha privatiserats. Då har man inte
            orkat att vara ansvarsfull hela vägen ut.
          </note>
          <note>
            Åtminstone borde man tänkas vänta tills man får ett definitivt
            besked om hur situationen är och vad som egentligen kommer att
            hända.
          </note>
          <note>
            Riksdagen har beslutat om och gett regeringen ett bemyndigande
            att genomföra fusionen. Det tycker jag att riksdagen ska stå bakom
            tills det kommer andra tydliga signaler från den som fått bemyndigandet.
          </note>
          <note>
            Jag anser alltså att det är helt fel när olika partier nu på
            olika sätt försöker att ytterligare försvåra och prata sönder
            den viktiga fusionen mellan Telia och
          </note>
          <note>
            Telenor.
          </note>
          <note type="speaker">
            Anf. 132 PER WESTERBERG (m) replik:
          </note>
          <note>
            Fru talman! Självfallet ska man inte prata sönder fusioner. Det
            vi har sagt har vi sagt med varsamheten i orden och ansvaret för
            bolaget. Vi kan dock inte heller bara vid sidan om stå och se
            på när det inte går bra och när det hela rasar sönder. Det är
            därför vi har varit väldigt tydliga och sagt att den här offentliga
            farsen, med allas krav på allas avgång, måste få ett slut. Den
            är förödande för allt och alla.
          </note>
          <note>
            Det är därför jag ställer kravet på att man måste återupprätta,
            för att kunna klara att fullfölja fusionen, den kommersiella trovärdigheten
            för bolaget. Jag har gjort den enkla påminnelsen om vårt ståndpunktstagande
            tidigare, nämligen att jag inte tror att det går med mindre än
            att staterna lämnar majoritetsägandet i bolaget.
          </note>
          <note>
            Det räcker inte. Det är ett avtal där det finns inbyggda motsättningar
            om man börjar avskeda människor till höger och vänster. Den signalen
            skickar jag.
          </note>
          <note>
            Det är inte så att alla är galna bara därför att de jobbar i
            Telia eller Telenor. Tvärtom är det både kunniga och kompetenta
            människor som har uttalat sig. Det är i stället fråga om inbyggda
            brister i avtalet som man måste lösa för att klara fusionen och
            klara något som industriellt kan vara riktigt för Skandinavien.
          </note>
          <note type="speaker">
            Anf. 133 LENNART BEIJER (v) replik:
          </note>
          <note>
            Fru talman! Om vi hade haft ett par dagar till innan juluppehållet,
            kan jag tänka mig att Per Westerberg hade väntat tills ett definitivt
            besked hade kommit. Fortfarande är det faktiskt så att vi har
            ett riksdagsbeslut som ligger till grund för regeringens arbete.
            Det arbetet måste vi avvakta innan vi agerar fullt ut. Nu tycker
            jag faktiskt att moderaterna och Per
          </note>
          <note>
            Westerberg inte har klarat av att hålla ut hela sträckan.
          </note>
          <note type="speaker">
            Anf. 134 PER WESTERBERG (m) replik:
          </note>
          <note>
            Fru talman! I så fall känner jag mig trygg när
          </note>
          <note>
            Vänsterpartiet säger detta. Jag kände mig betydligt mindre okomfortabel
            tidigare. Vi tar ansvaret för bolaget, vi ser till bolagets bästa
            och därmed till Sveriges bästa. Vi skickar en signal även till
            förhandlingen i sig, att det inte räcker bara med att låta några
            huvuden rulla. Det tror jag egentligen är samma slutsats som alla
            till slut har kommit fram till.
          </note>
          <note>
            Vi har inte gått in i förhandlingarna. Vi har inte försökt bryta
            upp dem men däremot klart markerat när man överskrider anständighetens
            gräns. Det är vårt ansvar.
          </note>
          <note>
            Jag har här i dag försökt klart markera de misstag som har begåtts
            i processen. Den här privatiseringen borde naturligtvis ha kommit
            till stånd för många år sedan. Man borde ha fått det kommersiella
            beslutsfattandet att ge ett bättre resultat. Man hade kunnat undvika
            att hamna i den här situationen och även kunnat visa hur det kan
            finnas utgångar.
          </note>
          <note type="speaker">
            Anf. 135 LENNART BEIJER (v) replik:
          </note>
          <note>
            Fru talman! Det är ändå så, Per Westerberg, att det finns ett
            riksdagsbeslut. Jag vet att Moderaterna vid det tillfället hade
            de här synpunkterna. Men borde man inte efter det riksdagsbeslutet
            avvakta regeringens handläggning fullt ut? Även om vi ser skrivningar
            i press och medier måste väl vi som politiker följa de regler
            vi själva har ställt upp.
          </note>
          <note type="speaker">
            Anf. 136 GÖRAN HÄGGLUND (kd):
          </note>
          <note>
            Fru talman! Den skrivelse vi diskuterar just nu handlar om statligt
            ägda företag. Bakom betänkandet står ett enigt utskott. Vi har
            konstaterat att redovisningen till riksdagen har blivit bättre
            än vad den har varit tidigare, vilket regeringen förstås ska ha
            en eloge för.
          </note>
          <note>
            Till betänkandet är fogat ett särskilt yttrande som tar upp frågan
            om den principiella synen på statligt företagande när det gäller
            konkurrensutsatt verksamhet.
          </note>
          <note>
            Vissa företag ska, anser vi Kristdemokrater, drivas av staten
            och ägas av staten, om det finns t.ex.
          </note>
          <note>
            hälsomässiga sociala skäl som fordrar det. Men staten bör inte
            driva företag med verksamhet som lika gärna kan skötas av affärsdrivna
            företag. Statens roll är att stifta lagar och se till att de lagarna
            upprätthålls på marknaden. Staten ska inte fungera både som domare
            och spelare.
          </note>
          <note>
            Den ägarspridning av de här företagen som vi förordar tror vi
            är bra för företagen själva. Det ger företagen möjlighet att få
            del av riskvilligt kapital när man står inför expansioner, företagsköp
            eller annat, och det gör företaget bättre rustat för framtiden.
            Det är bättre för de anställda när det är bra för företaget.
          </note>
          <note>
            Ett företag som har tillgång till kapital för att kunna expandera
            eller investera står bättre rustat än ett företag som inte har
            motsvarande möjligheter. Få av oss tror väl att staten över budgeten
            skulle tillföra pengar till företag som behöver en expansion,
            när de medlen ska ställas mot vård, skola, omsorg och allt det
            som vi gemensamt tycker är angeläget.
          </note>
          <note>
            Vi tror att det är bra med en ägarspridning för konkurrensen
            och för priserna på marknaden. Vi tror också att det är bra eftersom
            det leder till ett ökat sparande och en bättre tillgång till riskkapital.
          </note>
          <note>
            Det är svårt att en dag som denna avstå från att säga något om
            Telia-Telenor-affären.
          </note>
          <note>
            För min del anser jag att det är en oerhört pinsam historia för
            alla oss som sysslar med politik. Många människor måste ju fråga
            sig vad vi sysslar med egentligen, som ägare av de här, med nordiska
            mått mätt, oerhört stora företagen. Den här fusionsvägen har varit
            kantad av missgrepp. Vi kan minnas historien sedan förhandlingarna
            skedde och gick i stöpet under den dåvarande näringsministern
            Sundströms ledning fram till de senaste dagarnas scener.
          </note>
          <note>
            Vi anser att Telia borde ha sålts för flera år sedan.
          </note>
          <note>
            Man borde få möjligheter att finna partner på affärsmässiga grunder,
            inte föras samman med ett annat statligt företag på ideologiska
            grunder, vilket torde vara det som har styrt regeringen i det
            här sammanhanget.
          </note>
          <note>
            Jag anser att regeringen uppträder ungefär som föräldrar som
            för sina barns skull ingår ett resonemangsäktenskap, någonting
            som är möjligt praktiskt men som kanske inte grundar sig på känslor
            eller tycken som skulle kunna göra förhållandet verkligt långvarigt.
          </note>
          <note>
            Fru talman! Vi lär med all säkerhet få återkomma till den här
            frågan senare här i kammaren. Jag vill yrka bifall till hemställan
            i betänkandet.
          </note>
          <note type="speaker">
            Anf. 137 EVA FLYBORG (fp):
          </note>
          <note>
            Fru talman! Den skrivelse om statligt ägda företag som vi diskuterar
            här i dag har även vi något att säga om.
          </note>
          <note>
            Vi anser att regeringen har blivit bättre, precis som anförts
            här tidigare, men en hel del återstår fortfarande att göra.
          </note>
          <note>
            Vi har i ett gemensamt särskilt yttrande framfört kritik mot
            staten som ägare av företag. Jag menar för min del att Telia-Telenor
            är ett utsökt och lysande exempel på det här misslyckandet.
          </note>
          <note>
            Fru talman! Jag skulle vilja upprepa en del av vad jag anförde
            i Telia-debatten redan i juni, ganska exakt för ett halvår sedan.
            Då sade jag ungefär så här. Folkpartiets kritik kunde redan då
            sammanfattas i fyra huvudpunkter.
          </note>
          <note>
            1. Det är ett för dåligt underlag. Riksdagen fick inte alls de
            alternativ som man hade behövt för ett bra avgörande. Det var
            ungefär som bilhandlare Ford:
          </note>
          <note>
            Ta vad ni vill, bara ni tar en svart. Det var inte mycket att
            välja på.
          </note>
          <note>
            2. Det var ett för dåligt förhandlingsresultat från den svenska
            sidan. 60-40 är inte oomtvistat alls. Det kunde ha varit ett helt
            annat resultat.
          </note>
          <note>
            3. Ett fortsatt statligt ägande ger stora politiska rabatter.
            Ett statligt ägande i 16 år är ingen bra lösning, särskilt inte
            i den här branschen som är en snabbföränderlig telekombransch.
            Det ser vi nu.
          </note>
          <note>
            4. En oviss framtid för jobben på grund av den politiska inblandningen
            bl.a. för Internet och mobiltelefoni.
          </note>
          <note>
            Det, fru talman, sade Folkpartiet från den här talarstolen för
            sex månader sedan. Den kritiken håller i sig än i dag.
          </note>
          <note>
            Det är svenska folket som i slutänden får betala för den socialdemokratiska
            regeringens inställning till statlig inblandning i ett företags
            ägande och företags politik.
          </note>
          <note>
            Så här går det när politiker ska driva företag. Med ett politiskt
            ägande går det inte att krypa bakom en styrelse. Alla viktiga
            beslut som borde fattas på affärsmässiga grunder blir i slutändan
            politik. Man skulle, enligt vår mening, först ha börsnoterat och
            privatiserat Telia. Det hade kunnat bli en stark folkaktie inom
            ett mycket expansivt och intressant område. Sedan hade en ny styrelse
            och en ny företagsledning fått ta ställning till eventuellt samarbete
            och samgående på affärsmässiga grunder. Det kan ju t.o.m. tänkas
            att det hade lett till ett samgående med ett likaledes privatiserat
            Telenor. Vem vet?
          </note>
          <note>
            Folkpartiets ställning genom hela affären har varit: Börsnotering
            och privatisering av Telia. Nya ägare utser en ny styrelse och
            en ny ledning. Den nya styrelsen och ledningen tar ställning till
            strategiska frågor om Telias framtid. Och till sist: Ett program
            för fortsatt privatisering av de statligt ägda företagen.
          </note>
          <note>
            Det enda som går att göra i den nu uppkomna situationen är ju
            att snabbt välja den här linjen. Den är bra för företaget, dess
            anställda, för svensk ekonomi och för statskassan.
          </note>
          <note>
            Fru talman! Jag vill avsluta med att säga att vad vi måste göra
            nu är att avsluta den här pinsamma historien med gemensam och
            varsam hand. Det viktiga för framtiden är nu Telias framtid. Att
            utkräva ansvar får vi återkomma med vid ett senare tillfälle.
            Tack!
          </note>
          <note type="speaker">
            Anf. 138 LENNART BEIJER (v) replik:
          </note>
          <note>
            Fru talman! Nu får vi åter en debatt där Eva Flyborg tar upp
            Folkpartiets ståndpunkter när beslutet om fusionen togs här i
            riksdagen. Eva Flyborg har inte varit den som lagt något finger
            emellan de senaste dagarna. Eva Flyborg har varit väldigt aktiv
            i den här diskussionen.
          </note>
          <note>
            Jag vill fråga Eva Flyborg om hon anser att det beslut som riksdagen
            tagit att bemyndiga regeringen att genomföra en fusion mellan
            Telia och Telenor fortfarande gäller.
          </note>
          <note type="speaker">
            Anf. 139 EVA FLYBORG (fp) replik:
          </note>
          <note>
            Fru talman! Ja, det beslutet gäller fortfarande, men fortfarande
            gäller också vårt ansvar att utkräva ansvar av regeringen att
            handla på ett ansvarsfullt sätt. Ser vi att en affär går helt
            åt skogen, vilket den här nu håller på att göra, är det faktiskt
            vårt ansvar som opposition att granska den och säga att nu får
            det vara nog. Nu är det faktiskt dags att sätta stopp för den
            här affären och gå tillbaka till utgångsläget.
          </note>
          <note>
            Att anta Folkpartiets riktlinjer och gå framåt för
          </note>
          <note>
            Sveriges och Telias bästa är en helt annan väg.
          </note>
          <note type="speaker">
            Anf. 140 LENNART BEIJER (v) replik:
          </note>
          <note>
            Fru talman! Eva Flyborg går med på att det fortfarande är riksdagsbeslutet
            som ligger till grund, men nu tycker Eva Flyborg att det har gått
            så långt att
          </note>
          <note>
            Folkpartiets förslag måste användas i stället.
          </note>
          <note>
            Vi får information i näringsutskottet. Vi inhämtar information
            från andra ställen än medierna. Vi vet att förhandlingarna pågår
            i ett väldigt svårt läge. Är det inte då vår skyldighet att försöka
            ställa upp på de premisser som beslutet gäller, tills vidare?
          </note>
          <note>
            Det kan komma en dag när Eva Flyborg har chans att lägga sina
            förslag igen. Men förhoppningsvis kommer riksdagens beslut att
            genomföras.
          </note>
          <note type="speaker">
            Anf. 141 EVA FLYBORG (fp) replik:
          </note>
          <note>
            Fru talman! Enligt Björn Rosengrens egna ord pågår det inga förhandlingar.
            Vi kan aldrig i denna kammare avhända oss ansvaret att kritiskt
            granska det som händer och vad regeringen gör. Det är faktiskt
            därför vi finns.
          </note>
          <note>
            Riksdagen är en kontrollmakt, och det ansvaret anser jag att
            vi i oppositionen har en stor skyldighet att utöva för Sveriges
            bästa.
          </note>
          <note type="speaker">
            Anf. 142 PER WESTERBERG (m) replik:
          </note>
          <note>
            Fru talman! Jag vill bara säga till Eva Flyborg att nu när vi
            har den officiella bekräftelsen på att avtalet har brakat samman
            visar detta med stor kraft att den enade borgerliga oppositionens
            kritik av avtalet i juni var helt riktig och att man borde ha
            tagit mer fasta på den. Detta var ett dåligt avtal som har givit
            dåliga resultat för alla inblandade parter. Jag tycker också att
            det är en utomordentligt tråkig och pinsam historia för både Sverige
            och Sveriges riksdag.
          </note>
          <note>
            Jag tror därför inte att någon av oss egentligen är särskilt
            glad i dag även om vi får rätt i sak i vår kritik mot det som
            regeringen bemyndigades att underteckna - så var beslutspunkten
            i våras.
          </note>
          <note type="speaker">
            Anf. 143 EVA FLYBORG (fp) replik:
          </note>
          <note>
            Fru talman! Normalt brukar det vara så att man kan känna sig
            ganska glad och nöjd om man får rätt i sina antaganden, speciellt
            om man är ute långt i förväg. Men så är inte fallet i den här
            frågan. Det är faktiskt väldigt tråkigt att vi har fått rätt.
            Det hade varit mycket bättre om det hade gått bra i den här delen.
            Då hade vi inte riskerat så mycket av skattebetalarnas pengar.
          </note>
          <note>
            Något annat har jag egentligen inte att säga till Per
          </note>
          <note>
            Westerberg. Jag tycker för min del att vi måste avsluta den här
            farsen nu med gemensam och varsam hand. Det är ett meddelande
            som jag vill sända till alla inblandade både på den svenska och
            den norska sidan. Jag tror inte att vi har någonting att vinna
            på att förgöra varandra i den här processen. En god och snabb
            skilsmässa tror jag ligger i allas intresse.
          </note>
          <note type="speaker">
            Anf. 144 PER WESTERBERG (m) replik:
          </note>
          <note>
            Fru talman! Jag tror att det är allas vår vilja, det är åtminstone
            min och mitt partis åsikt, att det här gäller att åstadkomma bästa
            möjliga resultat och få så civiliserade åtgärder vidtagna som
            möjligt. Inga nya processer - inga nya farsartade situationer
            igen! Det måste vara en värdig, bra, förtroendebyggande upplösning.
          </note>
          <note type="speaker">
            Anf. 145 ROLF KENNERYD (c):
          </note>
          <note>
            Fru talman! I anslutning till den här skrivelsen har det nu blivit
            en debatt om ett speciellt ärende. Det har sagts en del om ansvar
            för bolaget, dess verksamhet och därmed också dess framtida värde.
            Jag uppskattar att det i allt väsentligt har varit en diskussion
            som ändå har förts med en viss varsamhet, om man ska uttrycka
            sig diplomatiskt. Det är väl ganska naturligt när det står så
            stora värden på spel.
          </note>
          <note>
            Det har använts uttryck som "avbryta farsen". Jag instämmer gärna
            i det. Men jag vill samtidigt påpeka att det sannerligen inte
            finns någon anledning att förstärka farsen. Det som nu krävs är
            en utvärdering av det som har skett och det som pågår. Därefter
            krävs det mogna överväganden för att ge underlag för konstruktiva
            förslag. Det är så vi har resonerat i mitt parti, och så har vi
            också agerat.
          </note>
          <note>
            Vi som tycker att företagsverksamhet inte ska politiseras har
            ju allra minst anledning att politisera just det här ärendet.
            Allra helst bör vi undvika att partipolitisera ärendet. Det är
            nu, i känsliga lägen, som vi ska undvika polariseringen och inte
            förstärka den.
          </note>
          <note>
            Ska vi klara oss ur det här äventyret med hedern och värdena
            i behåll är det mer av gemensamma tag som erfordras och inte att
            vi försöker hämta partipolitiskt kortsiktiga poänger.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 13 §.)
          </note>
          <note>
            10 § Inkomstskattelagen
          </note>
          <note>
            Föredrogs skatteutskottets betänkande 1999/2000:SkU2
          </note>
          <note>
            Inkomstskattelagen (prop. 1999/2000:2, 1998/99:124
          </note>
          <note>
            delvis, 1998/99:130 delvis, 1999/2000:6 delvis,
          </note>
          <note>
            1999/2000:9 delvis och 1999/2000:15 delvis).
          </note>
          <note type="speaker">
            Anf. 146 MARGARETA CEDERFELT (m):
          </note>
          <note>
            Fru talman! Regeringen föreslår en ny inkomstskattelag, vilken
            kommer att ersätta den tidigare, gamla lagen. Syftet med den nya
            lagen är att samla all lagstiftning i en och samma lag och att
            modernisera lagtexten. Endast mindre förändringar av skattelagens
            innehåll förelås.
          </note>
          <note>
            Detta tycker vi från moderat sida är synd, för här hade det funnits
            möjligheter att modernisera inkomstskattelagen, att göra den bättre
            och mer anpassad till de situationer som råder i dag, och att
            ge individen mer inflytande över sin ekonomi och sina livsmöjligheter.
          </note>
          <note>
            Moderata samlingspartiets skattepolitik har som utgångspunkt
            att beakta den enskilda människans livssituation. Vi vill också
            sänka skatten och därmed möjliggöra för fler individer att ta
            ansvar för sitt liv och sin framtid. Det svenska skattetrycket
            innebär att majoriteten av löntagarna i Sverige ej kan ta ansvar
            för sin framtid och sina liv. Människornas trygghet minskar. Beroendet
            av de politiska besluten är stort.
          </note>
          <note>
            Det höga svenska skattetrycket gör att det ej är möjligt att
            bygga upp en egen ekonomisk reserv.
          </note>
          <note>
            Människor bli otrygga och beroende av de politska besluten. Det
            höga skattetrycket har också inneburit att tillväxten i svensk
            ekonomi hämmas. Det är viktigt att se till att få en bättre tillväxt,
            något som också gynnar människorna och gör det möjligt att sänka
            skattetrycket på sikt.
          </note>
          <note>
            Vad vill vi moderater med inkomstskattelagen?
          </note>
          <note>
            Jo, vi vill framför allt öka människornas inflytande över sina
            liv och stimulera välståndsutvecklingen. Vi har genom olika motioner
            under den allmänna motionsperioden lagt fram förslag, som vi hade
            hoppats skulle beaktas, om hur människor skulle kunna få mer inflytande
            över sin ekonomi.
          </note>
          <note>
            Bl.a. gäller det att grundavdragen ska höjas så att den gräns
            som finns för när skatten ska börja betalas ökar. Vi vill också
            slopa värnskatten, eftersom den i dag innebär en extra straffskatt
            för de individer som tjänar mest. På sikt bör även den statliga
            inkomstskatten avvecklas. Vi anser även att skatten ska utgå efter
            försörjningsbörda.
          </note>
          <note>
            Vi har lagt fram motioner som skulle innebära ett extra grundavdrag
            för familjer med många barn. Vi har även lagt fram andra förslag.
            Bl.a. handlar det om att gynna privat pensionssparande. Det är
            speciellt aktuellt i dag, när människor har fått sina pensionsbesked
            - för många en tämligen obehaglig överraskning. Här skulle inkomstskattelagen
            kunna hjälpa till att möjliggöra pensionssparande.
          </note>
          <note>
            En annan viktig fråga som också skulle kunna beaktas i inkomstskattelagen
            är möjligheten att kunna göra avdrag för resor till och från arbetet.
            I dag är det många människor som har långa avstånd till sina arbeten,
            långa kostsamma resor, speciellt i glesbygden.
          </note>
          <note>
            Vad som är bra med inkomstskattelagen är att det faktiskt görs
            förenklingar i lagtexten så att den blir mer tillgänglig för den
            vanliga människan. Här är det också viktigt att följa upp de konsekvenser
            som uppstår när inkomstskattelagen ändras eftersom det är två
            lagar som slås samman till en. Där hoppas vi att regeringen konsekvent
            kommer att följa upp vad det är som händer och vad det blir för
            konsekvenser av den ändrade lagen.
          </note>
          <note>
            Med anledning av det ovan anförda hemställer jag att riksdagen
            bifaller reservationerna 1 och 2. I övrigt yrkar jag bifall till
            hemställan i betänkandet.
          </note>
          <note type="speaker">
            Anf. 147 ULLA WESTER (s):
          </note>
          <note>
            Fru talman! För att i någon mån illustrera vilket enormt arbete
            som ligger bakom förslaget om en ny inkomstskattelag visar jag
            här inför kammaren upp regeringens proposition. Den består av
            exakt 1 807
          </note>
          <note>
            tätskrivna sidor, fördelade i tre volymer som var och en skulle
            kunna sorteras in under avdelningen
          </note>
          <note>
            "tegelstenar". Dessutom är inte heller skatteutskottets betänkande
            något litet häfte. Kansliet har verkligen gjort ett stort och
            mycket bra arbete.
          </note>
          <note>
            Men så är det också 35 skattelagar som ska ersättas. Många av
            dessa lagar antogs redan 1928, och med åren har naturligtvis systematiken
            helt fallit bort.
          </note>
          <note>
            Oräkneliga hänvisningar och ett föråldrat språkbruk har krävt
            i det närmaste specialistkunskaper i skattejuridik för läsförståelse.
            Att situationen varit otillfredsställande är milt uttryckt i sammanhanget.
          </note>
          <note>
            Därför är det glädjande att nu som representant för majoriteten
            i riksdagens skatteutskott få lägga fram förslag om bifall till
            en ny ordning. Syftet med omarbetningen är att vi - alla och envar
            - ska kunna läsa och förstå utan att först behöva skriva in oss
            som studenter vid juridisk fakultet.
          </note>
          <note>
            I den nya inkomstskattelagen samlas nu i stort sett alla regler
            om hur man beräknar underlaget för statlig och kommunal inkomstskatt
            och om skatteberäkningen. Lagen har delats in i 66 kapitel, som
            i sin tur bildar underavdelningar.
          </note>
          <note>
            Genom denna konstruktion blir det möjligt att behålla tydlighet
            och systematik även vid tillkomst av nya lagar eller vid materiella
            förändringar av de redan rådande. Detta är viktigt, eftersom det
            pågår ett stort arbete med förenklingar och förbättringar.
          </note>
          <note>
            Syftet med omarbetningen har varit att systematisera, att förenkla
            meningsbyggnaden och att modernisera uttryckssätten. Syftet har
            inte varit att göra materiella ändringar. Lagen ska ses som en
            hållfast stomme, från vilken förenklingar och ändringar blir möjliga
            att utforma, nu när vi får överskådlighet och systematik.
          </note>
          <note>
            I ett sådant här gigantiskt arbete är det självklart en omöjlighet
            att förutsäga alla konsekvenser. Gör man en omarbetning av den
            här omfattningen finns det risker för oavsiktliga materiella förändringar.
          </note>
          <note>
            Regeringen och utskottsmajoriteten är väl medvetna om denna risk.
            I propositionen och i betänkandet betonas att regeringen noga
            och kontinuerligt kommer att följa utvecklingen. Uppkommer det
            oförutsedda och oönskade effekter kommer den då berörda delen
            av lagen att ändras. Tydligare kan det inte uttryckas.
          </note>
          <note>
            Moderaterna, Centern och Folkpartiet har likväl motionerat, och
            de har samlat sig till en gemensam reservation. Jag måste säga
            att de enligt min uppfattning har gjort detta helt i onödan. I
            själva verket förstår jag inte varför de gör det. Alla dessa partier
            uppger nämligen att de, precis som utskottsmajoriteten, är positiva
            till den nya lagen. Alla vet vi att oönskade konsekvenser kan
            uppkomma. Skattehanteringen är liksom själva livet omöjlig att
            förutsäga. Dessa tre partier har alltså reserverat sig mot regeringens
            och utskottsmajoritetens förslag fastän de själva har intagit
            samma ståndpunkter.
          </note>
          <note>
            Det som möjligen skiljer oss åt är att reservanterna vill ha
            en översyn efter det första beskattningsåret.
          </note>
          <note>
            Vi socialdemokrater vill ha en kontinuerlig uppföljning och vill
            inte vänta ut något fastställt datum. Vi tycker att det är en
            säkrare och bättre ordning.
          </note>
          <note>
            Reservanterna yrkar också på materiella förändringar och förenklingar,
            vilket, om jag har tolkat deras texter rätt - och det tror jag
            att jag har gjort - är lika med skattesänkningar. Dessa yrkanden
            passar bättre i ett annat betänkande, eftersom betänkandet
          </note>
          <note>
            SkU2 handlar om utbyte av föråldrat språkbruk och om förändrad
            disposition, ingenting annat. Som jag tidigare påminde om pågår
            det ett arbete i syfte att förenkla och förbättra, och de resulterande
            förslagen kommer naturligtvis att redovisas i andra propositioner.
          </note>
          <note>
            Särskilt moderaterna redogör som vanligt i sin motion för hela
            sin syn på skatter i största allmänhet.
          </note>
          <note>
            Allting finns med: sänkta skatter, att vi alla ska ha en årslön
            på banken, att bidrag är av ondo och ska tas bort osv.
          </note>
          <note>
            Men det är tydligen stor skillnad på bidrag och skatteavdrag.
            Det framkommer när man tar del av reservation 2, som moderaterna
            står ensamma om.
          </note>
          <note>
            Kallar man en utbetalning av skattemedel för skatteavdrag är
            det helt i sin ordning, och då bör det t.o.m.
          </note>
          <note>
            öka.
          </note>
          <note>
            I denna reservation engagerar sig moderaterna också hårt i frågan
            om avdrag för arbetsrum i bostaden. Det kan man väl göra, och
            kanske har man t.o.m.
          </note>
          <note>
            rätt i att det är ett behov som kommer att öka - det vet jag
            inte - men det är bara den haken att den här reservationen är
            fogad till fel betänkande. I den nya inkomstskattelagen har förvisso
            exempel på olika avdrag tagits ut ur lagtexten. Kvar är bara de
            som det finns särskilda regler kring. Syftet med den här omarbetningen
            var ju, som sagt, att förenkla lagtexten.
          </note>
          <note>
            Återigen: Att lagtexten och dispositionen har ändrats innebär
            inte någon förändring i sak. Det är självklart inte rimligt att
            en eller några avdragsmöjligheter anges medan andra inte nämns.
            Ett sådant förhållande förvirrar i stället för klargör. Margareta
            Cederfelts arbetsrum har t.ex. inget företräde framför murarens
            slev eller skomakarens läst, för att uttrycka det riktigt tydligt.
          </note>
          <note>
            Arbetet med den nya inkomstskattelagen inleddes redan 1991 av
            en utredning som tillsattes av den dåvarande borgerliga regeringen,
            vilken också skrev direktiven. Syftet var att göra en teknisk
            översyn, och nu är alltså denna tekniska översyn klar för verkställighet.
            I grunden hoppas jag verkligen att samtliga partier är överens.
            För vem skulle ha något emot att skattelagstiftningen kan läsas
            och förstås av alla och envar? Det är ju det som betänkandet handlar
            om.
          </note>
          <note>
            Trots detta, fru talman, måste jag yrka avslag på två reservationer
            i ärendet. Med stor respekt för det utförda lagstiftningsarbetet
            yrkar jag därutöver bifall till utskottets hemställan i skatteutskottets
            betänkande.
          </note>
          <note type="speaker">
            Anf. 148 MARGARETA CEDERFELT (m):
          </note>
          <note>
            Fru talman! Ulla Wester nämnde flera saker i sitt anförande angående
            skattelagstiftningsförslaget, bl.a.
          </note>
          <note>
            att majoriteten förespråkar en kontinuerlig utvärdering. Vad
            innebär det? När kommer utvärderingen att ske?
          </note>
          <note>
            Från moderat sida har vi lagt fast ett datum då vi anser att
            det är viktigt att utvärdera den nya lagstiftningen. All erfarenhet
            visar att om man bara säger i största allmänhet att kontinuerliga
            utvärderingar ska ske så har de lätt att flyta ut i sanden. Det
            är betydligt bättre att fastställa datum som finns inplanerade
            från start för när utvärdering ska ske.
          </note>
          <note>
            Sedan vill jag också påminna om att i utskottet har vi från moderat
            sida lagt fram flera förslag till modernisering av innehållet
            i skattelagstiftningen. Dessa förslag vägrades väckning.
          </note>
          <note>
            Det jag framför allt vill betona här är att likaväl som att språket
            i lagstiftningen har moderniserats är det också viktigt att modernisera
            innehållet för att anpassa lagstiftningen efter de förhållanden
            som råder på arbetsmarknaden i dag. Ett exempel är att många människor
            distansarbetar från sina bostäder. Hur kommer ni från majoritetens
            sida att tillgodose att dessa människor får drägliga möjligheter
            att göra avdrag för de kostnader som uppstår i samband med distansarbete?
          </note>
          <note type="speaker">
            Anf. 149 ULLA WESTER (s):
          </note>
          <note>
            Fru talman! Jag måste säga att det inte är alldeles enkelt att
            veta vilken tråd jag ska ta tag i efter detta moderata inlägg.
            Det är inte så att retoriken har överväldigat mig, men jag tycker
            att argumentationen är inkonsekvent och lite tvetydig.
          </note>
          <note>
            Å ena sidan säger Margareta Cederfelt att den nya inkomstskattelagen
            är bra. Å andra sidan säger hon att det är lite farligt för att
            det kan uppstå oönskade effekter. Sedan, mitt i det här, ställer
            hon krav på materiella lagändringar.
          </note>
          <note>
            Det är där jag menar att argumentationen inte hänger ihop. Gör
            vi materiella lagförändringar i det här skedet så ökar ju osäkerheten,
            och risken för oönskade konsekvenser ökar. Lagen blir alltså sämre
            och mindre tillförlitlig.
          </note>
          <note>
            Läser man propositionen, eller åtminstone gör sig mödan att läsa
            betänkandet, så framkommer syftet med den här nya lagen alldeles
            klart. Man behöver inte ens lusläsa för att hitta regeringens
            löfte om en noggrann uppföljning. Det kommer självklart att hållas.
            Diskussionerna kring de materiella förändringarna hör hemma i
            ett kommande betänkande, inte i detta.
          </note>
          <note type="speaker">
            Anf. 150 MARGARETA CEDERFELT (m):
          </note>
          <note>
            Fru talman! Jag konstaterar att Ulla Wester ej har svarat på
            de frågor jag ställde. När ska utvärdering ske? Varför inte tala
            om detta i samband med att en så stor och omfattande förändring
            föreslås i lagstiftningen?
          </note>
          <note>
            Jag har sagt att jag tycker att det är bra att det görs en modernisering
            av lagen, men det innebär också att en utvärdering måste göras,
            och redan vid start bör datum för utvärdering fastställas.
          </note>
          <note type="speaker">
            Anf. 151 ULLA WESTER (s):
          </note>
          <note>
            Fru talman! Jag tycker nog att jag har svarat på
          </note>
          <note>
            Margareta Cederfelts frågor. Kontinuerlig utvärdering är kontinuerlig
            utvärdering. Det ligger i sakens natur att det inte finns någon
            fast och fix tidpunkt. Vi tycker att det är en bra ordning att
            följa utvecklingen och så att säga gripa in när det behövs. Det
            måste vara mycket bättre än att hålla fast vid en fix tidpunkt.
          </note>
          <note>
            Jag upprepar igen det här: Betänkandet handlar om en stor lagförändring
            och omskrivning, men inga materiella förändringar. Det är inte
            det vi ska diskutera.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 13 §.)
          </note>
          <note>
            11 § Vissa lagtekniska frågor
          </note>
          <note>
            Föredrogs socialförsäkringsutskottets betänkande
          </note>
          <note>
            1999/2000:SfU7
          </note>
          <note>
            Vissa lagtekniska frågor (prop. 1998/99:119).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades under 13 §.)
          </note>
          <note>
            12 § Beslut om utskottsbetänkanden som slutdebatterats den 15
            december
          </note>
          <note>
            FiU5 Utgiftsområde 27 Avgiften till Europeiska gemenskapen
          </note>
          <note>
            Kammaren biföll utskottets hemställan.
          </note>
          <note>
            SkU11 Vissa punktskatte- och tullfrågor, m.m.
          </note>
          <note>
            (förnyad behandling)
          </note>
          <note>
            Mom. 1 (privatinförsellagen)
          </note>
          <note>
            1. utskottet
          </note>
          <note>
            2. res. 1 i motsvarande del (m)
          </note>
          <note>
            Votering:
          </note>
          <note>
            225 för utskottet
          </note>
          <note>
            77 för res. 1
          </note>
          <note>
            1 avstod
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 36 v, 34 kd, 10 c, 12 fp, 15 mp
          </note>
          <note>
            För res. 1: 72 m, 1 kd, 4 c
          </note>
          <note>
            Avstod: 1 kd
          </note>
          <note>
            Frånvarande: 13 s, 10 m, 7 v, 6 kd, 4 c, 5 fp, 1 mp
          </note>
          <note>
            Mom. 2 (inblandning av etanol i bensin)
          </note>
          <note>
            1. utskottet
          </note>
          <note>
            2. res. 2 i motsvarande del (v, mp)
          </note>
          <note>
            Votering:
          </note>
          <note>
            257 för utskottet
          </note>
          <note>
            53 för res. 2
          </note>
          <note>
            39 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 74 m, 36 kd, 15 c, 13 fp
          </note>
          <note>
            För res. 2: 1 m, 36 v, 1 kd, 15 mp
          </note>
          <note>
            Frånvarande: 12 s, 7 m, 7 v, 5 kd, 3 c, 4 fp, 1 mp
          </note>
          <note>
            Mom. 3 (skattejusteringar för miljöklasserna på bensin)
          </note>
          <note>
            1. utskottet
          </note>
          <note>
            2. res. 3 i motsvarande del (v, mp)
          </note>
          <note>
            3. res. 4 i motsvarande del (kd)
          </note>
          <note>
            Förberedande votering:
          </note>
          <note>
            52 för res. 3
          </note>
          <note>
            36 för res. 4
          </note>
          <note>
            222 avstod
          </note>
          <note>
            39 frånvarande
          </note>
          <note>
            Kammaren biträdde res. 3.
          </note>
          <note>
            Huvudvotering:
          </note>
          <note>
            147 för utskottet
          </note>
          <note>
            51 för res. 3
          </note>
          <note>
            112 avstod
          </note>
          <note>
            39 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 15 c, 13 fp
          </note>
          <note>
            För res. 3: 36 v, 15 mp
          </note>
          <note>
            Avstod: 75 m, 37 kd
          </note>
          <note>
            Frånvarande: 12 s, 7 m, 7 v, 5 kd, 3 c, 4 fp, 1 mp
          </note>
          <note>
            Mom. 4-8
          </note>
          <note>
            Kammaren biföll utskottets hemställan.
          </note>
          <note>
            13 § Beslut om utskottsbetänkanden som slutdebatterats vid dagens
            sammanträde
          </note>
          <note>
            NU1 Utgiftsområde 24 Näringsliv
          </note>
          <note>
            Mom. 1 (mål)
          </note>
          <note>
            1. utskottet
          </note>
          <note>
            2. res. 1 (m, kd, fp)
          </note>
          <note>
            3. res. 2 (c)
          </note>
          <note>
            Förberedande votering:
          </note>
          <note>
            125 för res. 1
          </note>
          <note>
            15 för res. 2
          </note>
          <note>
            169 avstod
          </note>
          <note>
            40 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            169 för utskottet
          </note>
          <note>
            125 för res. 2
          </note>
          <note>
            14 avstod
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 36 v, 15 mp
          </note>
          <note>
            För res. 2: 75 m, 36 kd, 1 c, 13 fp
          </note>
          <note>
            Avstod: 14 c
          </note>
          <note>
            Frånvarande: 13 s, 7 m, 7 v, 6 kd, 3 c, 4 fp, 1 mp
          </note>
          <note>
            Mom. 5 (turism)
          </note>
          <note>
            1. utskottet
          </note>
          <note>
            2. res. 4 (m, kd, c, fp)
          </note>
          <note>
            Votering:
          </note>
          <note>
            172 för utskottet
          </note>
          <note>
            137 för res. 4
          </note>
          <note>
            40 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 36 v, 2 c, 15 mp
          </note>
          <note>
            För res. 4: 75 m, 36 kd, 13 c, 13 fp
          </note>
          <note>
            Frånvarande: 12 s, 7 m, 7 v, 6 kd, 3 c, 4 fp, 1 mp
          </note>
          <note>
            Mom. 7 (Patent- och registreringsverkets handläggningstider)
          </note>
          <note>
            1. utskottet
          </note>
          <note>
            2. res. 5 (m, kd, c, fp)
          </note>
          <note>
            Votering:
          </note>
          <note>
            168 för utskottet
          </note>
          <note>
            139 för res. 5
          </note>
          <note>
            42 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 36 v, 14 mp
          </note>
          <note>
            För res. 5: 75 m, 36 kd, 15 c, 13 fp
          </note>
          <note>
            Frånvarande: 13 s, 7 m, 7 v, 6 kd, 3 c, 4 fp, 2 mp
          </note>
          <note>
            Mom. 8 (Sveaskog AB)
          </note>
          <note>
            1. utskottet
          </note>
          <note>
            2. res. 6 (m, kd, c, fp)
          </note>
          <note>
            Votering:
          </note>
          <note>
            170 för utskottet
          </note>
          <note>
            139 för res. 6
          </note>
          <note>
            40 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 36 v, 15 mp
          </note>
          <note>
            För res. 6: 75 m, 36 kd, 15 c, 13 fp
          </note>
          <note>
            Frånvarande: 12 s, 7 m, 7 v, 6 kd, 3 c, 4 fp, 1 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            NU2 Utgiftsområde 19 Regional utjämning och utveckling
          </note>
          <note>
            Mom. 1 (bedömning av regeringens resultatredovisning)
          </note>
          <note>
            Godkännande av
          </note>
          <note>
            1. utskottets motivering
          </note>
          <note>
            2. motiveringen i res. 1 (m, kd, fp)
          </note>
          <note>
            Votering:
          </note>
          <note>
            185 för utskottet
          </note>
          <note>
            124 för res. 1
          </note>
          <note>
            40 frånvarande
          </note>
          <note>
            Kammaren godkände utskottets motivering.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 36 v, 15 c, 15 mp
          </note>
          <note>
            För res. 1: 75 m, 36 kd, 13 fp
          </note>
          <note>
            Frånvarande: 12 s, 7 m, 7 v, 6 kd, 3 c, 4 fp, 1 mp
          </note>
          <note>
            Mom. 2 (myndighetsorganisationen på det regionalpolitiska området)
          </note>
          <note>
            1. utskottet
          </note>
          <note>
            2. res. 2 (fp)
          </note>
          <note>
            Votering:
          </note>
          <note>
            296 för utskottet
          </note>
          <note>
            13 för res. 2
          </note>
          <note>
            40 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 75 m, 36 v, 36 kd, 15 c, 15 mp
          </note>
          <note>
            För res. 2: 13 fp
          </note>
          <note>
            Frånvarande: 12 s, 7 m, 7 v, 6 kd, 3 c, 4 fp, 1 mp
          </note>
          <note>
            Mom. 4 (utökat stöd till jord- och skogsbruk m.m.)
          </note>
          <note>
            1. utskottet
          </note>
          <note>
            2. res. 3 (kd, c)
          </note>
          <note>
            Votering:
          </note>
          <note>
            258 för utskottet
          </note>
          <note>
            51 för res. 3
          </note>
          <note>
            40 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 75 m, 36 v, 13 fp, 15 mp
          </note>
          <note>
            För res. 3: 36 kd, 15 c
          </note>
          <note>
            Frånvarande: 12 s, 7 m, 7 v, 6 kd, 3 c, 4 fp, 1 mp
          </note>
          <note>
            Mom. 7 (beslutanderätten och principerna för nationella stödområden)
          </note>
          <note>
            1. utskottet
          </note>
          <note>
            2. res. 5 (m, kd, c, fp)
          </note>
          <note>
            Votering:
          </note>
          <note>
            170 för utskottet
          </note>
          <note>
            139 för res. 5
          </note>
          <note>
            40 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 36 v, 15 mp
          </note>
          <note>
            För res. 5: 75 m, 36 kd, 15 c, 13 fp
          </note>
          <note>
            Frånvarande: 12 s, 7 m, 7 v, 6 kd, 3 c, 4 fp, 1 mp
          </note>
          <note>
            Mom. 8 (ändrad stödområdesindelning)
          </note>
          <note>
            1. utskottet
          </note>
          <note>
            2. res. 6 (c)
          </note>
          <note>
            Votering:
          </note>
          <note>
            290 för utskottet
          </note>
          <note>
            15 för res. 6
          </note>
          <note>
            3 avstod
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 74 m, 36 v, 36 kd, 13 fp, 15 mp
          </note>
          <note>
            För res. 6: 15 c
          </note>
          <note>
            Avstod: 3 s
          </note>
          <note>
            Frånvarande: 12 s, 8 m, 7 v, 6 kd, 3 c, 4 fp, 1 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            NU3 Utgiftsområde 21 Energi
          </note>
          <note>
            Mom. 2 (avveckling av Barsebäck 1)
          </note>
          <note>
            1. utskottet
          </note>
          <note>
            2. res. 1 (m, kd, fp)
          </note>
          <note>
            Votering:
          </note>
          <note>
            185 för utskottet
          </note>
          <note>
            123 för res. 1
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 35 v, 1 kd, 15 c, 15 mp
          </note>
          <note>
            För res. 1: 75 m, 35 kd, 13 fp
          </note>
          <note>
            Frånvarande: 12 s, 7 m, 8 v, 6 kd, 3 c, 4 fp, 1 mp
          </note>
          <note>
            Mom. 3 (ersättning för avveckling av Barsebäck 1)
          </note>
          <note>
            1. utskottet
          </note>
          <note>
            2. res. 2 (m, kd, fp)
          </note>
          <note>
            Votering:
          </note>
          <note>
            184 för utskottet
          </note>
          <note>
            124 för res. 2
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 35 v, 15 c, 15 mp
          </note>
          <note>
            För res. 2: 75 m, 36 kd, 13 fp
          </note>
          <note>
            Frånvarande: 12 s, 7 m, 8 v, 6 kd, 3 c, 4 fp, 1 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            NU7 Redogörelse för företag med statligt ägande
          </note>
          <note>
            Kammaren biföll utskottets hemställan.
          </note>
          <note>
            SkU2 Inkomstskattelagen
          </note>
          <note>
            Mom. 1 (en ny inkomstskattelag)
          </note>
          <note>
            1. utskottet
          </note>
          <note>
            2. res. 1 (m, c, fp)
          </note>
          <note>
            Votering:
          </note>
          <note>
            205 för utskottet
          </note>
          <note>
            103 för res. 1
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 36 v, 35 kd, 15 mp
          </note>
          <note>
            För res. 1: 75 m, 15 c, 13 fp
          </note>
          <note>
            Frånvarande: 12 s, 7 m, 7 v, 7 kd, 3 c, 4 fp, 1 mp
          </note>
          <note>
            Mom. 2 (avdrag för arbetsrum i bostaden)
          </note>
          <note>
            1. utskottet
          </note>
          <note>
            2. res. 2 (m)
          </note>
          <note>
            Votering:
          </note>
          <note>
            227 för utskottet
          </note>
          <note>
            79 för res. 2
          </note>
          <note>
            3 avstod
          </note>
          <note>
            40 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 36 v, 36 kd, 13 c, 11 fp, 14 mp
          </note>
          <note>
            För res. 2: 2 s, 75 m, 1 c, 1 mp
          </note>
          <note>
            Avstod: 1 c, 2 fp
          </note>
          <note>
            Frånvarande: 12 s, 7 m, 7 v, 6 kd, 3 c, 4 fp, 1 mp
          </note>
          <note>
            Mom. 3-5
          </note>
          <note>
            Kammaren biföll utskottets hemställan.
          </note>
          <note>
            SfU7 Vissa lagtekniska frågor
          </note>
          <note>
            Kammaren biföll utskottets hemställan.
          </note>
          <note>
            Ajournering
          </note>
          <note>
            Kammaren beslutade kl. 16.59 på förslag av tredje vice talmannen
            att ajournera förhandlingarna till kl. 17.30 för att finansutskottet
            skulle beredas möjlighet att sammanträda.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 17.30.
          </note>
          <note>
            Ajournering
          </note>
          <note type="speaker">
            Anf. 152 TALMANNEN:
          </note>
          <note>
            Jag får meddela att då finansutskottet ännu inte har hunnit avsluta
            sitt arbete måste vi ha ytterligare ajournering till kl. 17.50,
            då vi återsamlas.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 17.50.
          </note>
          <note>
            14 § Bordläggning
          </note>
          <note>
            Anmäldes och bordlades
          </note>
          <note>
            1999/2000:FiU10 Statsbudget för budgetåret 2000
          </note>
          <note>
            15 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 16 december
          </note>
          <note>
            1999/2000:151 av Helena Bargholtz (fp) till jordbruksminister
            Margareta Winberg
          </note>
          <note>
            Karolinska institutets utnämning av professorer
          </note>
          <note>
            1999/2000:152 av Agne Hansson (c) till justitieminister Laila
            Freivalds
          </note>
          <note>
            Förstärkning av polisen
          </note>
          <note>
            1999/2000:153 av Harald Nordlund (fp) till näringsminister Björn
            Rosengren
          </note>
          <note>
            Sociala skyddsnät för småföretagare
          </note>
          <note>
            1999/2000:154 av Harald Nordlund (fp) till näringsminister Björn
            Rosengren
          </note>
          <note>
            Fastighetsverkets skogsinnehav
          </note>
          <note>
            1999/2000:155 av Lars Elinderson (m) till socialminister Lars
            Engqvist
          </note>
          <note>
            Narkotikaklassning av drogen GHB
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 18 januari
          </note>
          <note>
            2000.
          </note>
          <note>
            16 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 16 december
          </note>
          <note>
            1999/2000:388 av Helena Bargholtz (fp) till näringsminister Björn
            Rosengren
          </note>
          <note>
            Körkortsutbildningen
          </note>
          <note>
            1999/2000:389 av Kenth Skårvik (fp) till näringsminister Björn
            Rosengren
          </note>
          <note>
            SJ:s årskort
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 18 januari 2000.
          </note>
          <note>
            17 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 16 december
          </note>
          <note>
            1999/2000:332 av Sonja Fransson (s) till utbildningsminister
            Thomas Östros
          </note>
          <note>
            Utbildningen av tandsköterskor och tandhygienister
          </note>
          <note>
            1999/2000:340 av Tuve Skånberg (kd) till utbildningsminister
            Thomas Östros
          </note>
          <note>
            Hebreiskans ställning
          </note>
          <note>
            1999/2000:356 av Carl Fredrik Graf (m) till utbildningsminister
            Thomas Östros
          </note>
          <note>
            Samordningen mellan utbildningsmyndigheterna
          </note>
          <note>
            1999/2000:357 av Yvonne Andersson (kd) till utbildningsminister
            Thomas Östros
          </note>
          <note>
            Sjöbefälsutbildning
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 18 januari 2000.
          </note>
          <note>
            18 § Kammaren åtskildes kl. 17.51.
          </note>
          <note>
            Förhandlingarna leddes av talmannen från sammanträdets början
            t.o.m. 6 §
          </note>
          <note>
            anf. 31 (delvis), av förste vice talmannen därefter t.o.m. 8
            § anf. 70
          </note>
          <note>
            (delvis), av andre vice talmannen därefter t.o.m. anf. 109 (delvis),
            av tredje vice talmannen därefter till ajourneringen kl. 16.58
            och av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
