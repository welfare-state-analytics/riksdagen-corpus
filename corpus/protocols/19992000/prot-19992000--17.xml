<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--17</head>
          <docDate when="1999-10-21">1999-10-21</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Frågestund
          </note>
          <note type="speaker">
            Anf. 1 TALMANNEN:
          </note>
          <note>
            Vid dagens frågestund besvaras frågor av statsminister Göran
            Persson, statsrådet Ingela Thalén, jordbruksminister Margareta
            Winberg, statsrådet Leif
          </note>
          <note>
            Pagrotsky och utbildningsminister Thomas Östros.
          </note>
          <note>
            Statsministern besvarar allmänpolitiska frågor.
          </note>
          <note>
            Övriga statsråd förutsätts svara på frågor som berör deras respektive
            ansvarsområde.
          </note>
          <note>
            Tillsättning av TV-chef
          </note>
          <note type="speaker">
            Anf. 2 LENNART DALÉUS (c):
          </note>
          <note>
            Fru talman! Det verkar som att Sveriges Televisions styrelse
            i morgon kommer att diskutera tillsättningen av en TV-chef som
            blivit hårt kritiserad för olika ekonomiska aktiviteter. Man kan
            förmoda att detta kan komma att skada Sveriges Television.
          </note>
          <note>
            Jag undrar vad statsministern tänker göra åt det.
          </note>
          <note>
            Anf. 3 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Först är det viktigt att säga att vi har en styrelse
            för Sveriges Television som har till uppgift att rekrytera en
            chef för verksamheten. Styrelsen har regeringens förtroende, och
            det vore helt fel av mig att gå in och ha specifika synpunkter
            på den situation som nu råder.
          </note>
          <note>
            Allmänt kan sägas att en chef för ett public service-företag
            naturligtvis ska uppträda så att anseendet för företaget och förtroendet
            för det vidmakthålls.
          </note>
          <note type="speaker">
            Anf. 4 TALMANNEN:
          </note>
          <note>
            Jag vill erinra om att vi bör diskutera denna fråga principiellt,
            och inte lägga oss i hanteringen av enskilda ärenden.
          </note>
          <note type="speaker">
            Anf. 5 LENNART DALÉUS (c):
          </note>
          <note>
            Fru talman! Jag kunde naturligtvis ha gjort om frågan till en
            principiellt hållen sådan. Men jag menar att denna fråga har en
            mycket stor betydelse för vad som sker på detta område.
          </note>
          <note>
            Jag är inte den enda, fru talman, som har uttalat mig i frågan.
            Så sade t.ex. kulturministern i ett uttalande att Sveriges Televisions
            styrelse har ansett att
          </note>
          <note>
            Lars Weiss är den bäste för detta uppdrag. De senaste dagarnas
            debatt har inte satt sig emot den uppfattningen.
          </note>
          <note>
            Å andra sidan, fru talman, har Lars Stjernkvist, som är partisekreterare
            i Socialdemokraterna, sagt att han tror att människor upplever
            det som stötande med oförblommerad girighet, där någon trots mycket
            höga inkomster gör väldigt halsbrytande övningar för att komma
            undan en blygsam skatt.
          </note>
          <note>
            Jag delar Lars Stjernkvists uppfattning, och jag tycker att det
            vore intressant att höra om regeringen delar Marita Ulvskogs uppfattning.
            Eller finns det någon allmän hållning i detta?
          </note>
          <note>
            Anf. 6 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Lars Stjernkvist uttalar sig om en enskild person
            och hans agerande. Den personen är föremål för en allmän diskussion
            nu - han är tillträdande chef i vårt public service-företag Sveriges
            TV.
          </note>
          <note>
            Styrelsen har att hantera den diskussionen. Styrelsen har regeringens
            fulla förtroende. Jag har ingen som helst anledning att lägga
            mig i den debatten.
          </note>
          <note>
            Neddragningar inom försvaret
          </note>
          <note type="speaker">
            Anf. 7 INGVAR ERIKSSON (m):
          </note>
          <note>
            Fru talman! Jag vill ställa en fråga till statsministern.
          </note>
          <note>
            Under gårdagen informerades personalen på de svenska försvarsförbanden
            om den uppgörelse som gjorts mellan regeringen och Centerpartiet
            om försvarets framtid. Det är fråga om drastiska nedläggningsförslag,
            i flera fall i direkt kontrast till det beslut som fattades 1996,
            uppbackat av samma partier.
          </note>
          <note>
            Jag finner det djupt anmärkningsvärt att flera förband som man
            då satsade på nu överges. De ekonomiska kostnaderna blir höga,
            och försvarspolitiskt viktiga framtidssatsningar överges eller
            riskeras. Vad gäller flygvapnet leder förslaget till stora ekonomiska
            förluster och nya höga kostnader. Priset blir högt.
          </note>
          <note>
            Kommer regeringen att inför propositionsskrivandet ytterligare
            analysera de ekonomiska kalkyler som ligger bakom detta förslag?
          </note>
          <note>
            Anf. 8 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det pågår en ständig analys av ekonomin omkring försvaret.
            Dessbättre är vi nu i en säkerhetspolitisk situation som är av
            sådant slag att vi kan göra reduktioner i vår försvarsmakt. Det
            är bra -
          </note>
          <note>
            vi vill använda de pengarna till någonting annat. Som
          </note>
          <note>
            Ingvar Eriksson vet har vi tillsammans med Centerpartiet bestämt
            oss för att satsa dem i vården och omsorgen. Det är en bra utveckling.
          </note>
          <note>
            Jag misstänker att vi kan gå in och hitta nyligen gjorda investeringar
            på nästan varje förband. Försvaret är ju en levande verksamhet.
            Dessa nyligen gjorda investeringar kan anses vara bortkastade
            när förbanden läggs ned. Glöm dock inte bort att moderna hangarer
            och modern utrustning i övrigt också är oerhört attraktiva för
            civil verksamhet! De kan visa sig vara en väldig tillgång på de
            orter där nu försvaret lämnar sin aktiva aktivitet.
          </note>
          <note type="speaker">
            Anf. 9 INGVAR ERIKSSON (m):
          </note>
          <note>
            Fru talman! Jag är rädd att man har räknat mycket fel just när
            det gäller flygvapnet. Enorma satsningar har gjorts efter 1996.
            I min egen hemkommun rör det sig om sammanlagt över 400 miljoner
            kronor. Om man nu ska flytta till annan plats för det med sig
            ytterligare kostnader - kanske på minst samma belopp.
          </note>
          <note>
            Jag kan inte förstå att det mot den bakgrunden ska kunna bli
            några pengar över till andra satsningar.
          </note>
          <note>
            Därför hemställer jag än en gång att regeringen inför propositionsskrivandet
            ytterligare fördjupar sig i de ekonomiska kalkyler som ligger
            bakom det förslag som nu lagts fram.
          </note>
          <note>
            Anf. 10 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Vi fördjupar oss gärna i kalkylernas värld, men man
            får inte glömma bort att vi nu gör en reduktion av försvaret.
            Där förbanden nu går ut blir det anläggningar som är övergivna
            av försvaret, men som kommer att kunna användas till annat. Det
            vet vi från tidigare försvarsomställningar. De som ser de möjligheterna,
            utnyttjar dem och i en växande ekonomi - som vi nu har i Sverige
            - tar till sig denna chans ser ofta en mycket snabb och positiv
            utveckling.
          </note>
          <note>
            Gärna ett studium av kalkyler alltså, men i valet mellan Kallinge
            och Ängelholm är det långsiktigt rätt att satsa på Kallinge.
          </note>
          <note>
            Privat sjukvård
          </note>
          <note type="speaker">
            Anf. 11 BO KÖNBERG (fp):
          </note>
          <note>
            Fru talman! Jag vill ställa en fråga till statsministern.
          </note>
          <note>
            Min utgångspunkt är en artikel i en morgontidning som kommer
            ut här på orten. Artikeln handlar om en
          </note>
          <note>
            "sjuk idé". Den är skriven av en avgången socialdemokratisk finansminister
            - Kjell-Olof Feldt. Det visar sig att denna "sjuka idé" är en
            av statsministerns favoritidéer, nämligen den om att vara emot
            privata sjukhus och privata skolor. Kjell-Olof Feldt argumenterar
            väl, tycker jag, för varför man inte ska ha en sådan trångsynt
            inställning. Han påminner om misslyckade socialdemokratiska slag
            tidigare på denna punkt.
          </note>
          <note>
            Min fråga till statsministern är:
          </note>
          <note>
            Är han mer beredd att ta intryck av de här argumenten nu än när
            de framförts från liberalt håll?
          </note>
          <note>
            Anf. 12 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Givetvis är Feldt en tyngre auktoritet än Könberg.
            Men det betyder inte att ni inte båda kan ha fel, och i det här
            fallet är jag nog rädd att Feldt missar målet något.
          </note>
          <note>
            Vad vi vänder oss emot är inte privata skolor eller privata vårdhem.
            Vi ser gärna att ideella, och även kooperativa, organisationer
            driver vårdhem utan vinstintresse.
          </note>
          <note>
            Vad vi vänder oss emot, Könberg, är när vården blir föremål för
            börsens krav - när sjukhusen säljs till bolag som finns på börsen
            och när vi ser en utveckling framför oss där lönsamhetskravet
            kommer att lyftas in. Det borde bekymra åtminstone en socialtliberalt
            tänkande människa.
          </note>
          <note type="speaker">
            Anf. 13 BO KÖNBERG (fp):
          </note>
          <note>
            Fru talman! Jag åberopade Kjell-Olof Feldt eftersom jag hade
            en förhoppning om att det möjligen skulle kunna göra ett något
            större intryck på statsministern så att han skulle komma lite
            längre i sina resonemang än detta mantra där han talar om börsen.
          </note>
          <note>
            Feldt går ju några steg längre än så. Jag ville försöka locka
            in statsministern på den vägen. Men det ville han tydligen inte.
            Han vill hålla fast vid att det är ordet börs som gäller.
          </note>
          <note>
            På den här punkten, liksom på de tidigare, tror jag att socialdemokratin
            kommer att få all anledning att ångra att man har varit så trångsynt
            och att det har lett till att man inte får den vård man kan få
            genom att alla de som vill, kan vara med och ge en god vård och
            göra det inom ramen för den solidariska finansieringen. Det borde
            både goda socialliberaler och goda socialdemokrater kunna vara
            överens om.
          </note>
          <note>
            Anf. 14 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Vi beträder den smala vägen, Könberg, inte den breda.
            Det är viktigt att komma ihåg.
          </note>
          <note>
            Jag tror att alla förstår att om man utöver vård också ska ge
            en vinst på den vård som bedrivs tar man bort resurser som annars
            skulle ha kunnat användas för att bedriva vård. Om vinsten dessutom
            ska mäta sig med andra aktiviteter som bedrivs på börsen för att
            det ska attrahera kapital, det är ju tanken i
          </note>
          <note>
            Könbergs värld, då får man plötsligt in ett lönsamhetstänkande
            i en verksamhet som ska styras av människors behov.
          </note>
          <note>
            Vi byggde upp den gemensamma sektor, vården, skolan och omsorgen,
            utifrån människors behov.
          </note>
          <note>
            Marknaden klarade inte att lösa dessa grundläggande gemensamma
            krav. Vi tänker inte föra tillbaka vård, skola och omsorg till
            marknaden. Det ska också i fortsättningen vara en rättighet tillkommande
            alla utifrån människors behov, inte utifrån plånbokens tjocklek
            och börsens avkastningskrav.
          </note>
          <note type="speaker">
            Anf. 15 BO KÖNBERG (fp):
          </note>
          <note>
            Fru talman! Statsministern och jag är överens om att vården ska
            ges efter behov och inte efter plånbokens tjocklek. Men det är
            inte det som diskussionen gäller. Diskussionen gäller ju om det
            ska vara möjligt i Sveriges land för landsting och kommuner att
            göra den avvägningen att man kan använda olika aktörer för att
            uppnå detta. Statsministern vet detta. Det framgår tydligt av
            Feldts artikel och det framgår av all debatt att det inte är så,
            för att ta det aktuella fallet, att de som ska ge vård på S:t
            Görans sjukhus ska ge det till folk olika beroende på plånbokens
            tjocklek.
          </note>
          <note>
            Statsministern väljer att föra debatten på det område där den
            inte existerar i stället för där den existerar.
          </note>
          <note>
            Anf. 16 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Tvärtom, jag väljer att föra debatten i tid. Jag
            är inte rädd för S:t Görans sjukhus som en isolerad företeelse.
            Men det är ett systemskifte som
          </note>
          <note>
            Könbergs liberaler spänner sig för vagnen i Stockholm för. Det
            systemskiftet ska väl rimligen följas av fler utsålda sjukhus,
            fler sjukhus som har börsens avkastningskrav.
          </note>
          <note>
            Det första klarar vi säkert, men hur blir det när det femte och
            tionde kommer? När behoven inte mäts med det som är lönsamhetens
            krav i börsvärlden, vilket Sverige har vi då? Har marknadsekonomin
            då inte övergått i ett totalt marknadssamhälle där penningvärdet
            är viktigare än människovärdet? Också en liberal borde känna att
            det någonstans finns ett socialt innehåll i politiken som tar
            över penningen.
          </note>
          <note>
            Neddragningar inom försvaret
          </note>
          <note type="speaker">
            Anf. 17 GÖRAN HÄGGLUND (kd):
          </note>
          <note>
            Fru talman! Också den här frågan riktar sig till statsministern.
          </note>
          <note>
            Som tidigare har nämnts här presenterades i går den s.k. dödslistan,
            dvs. listan över de militära enheter som kommer att läggas ned
            så småningom till följd av de beslut som har fattats och som kommer
            att fattas.
          </note>
          <note>
            Detta innebär påtagliga konsekvenser för många små orter där
            kanske en av de största arbetsgivarna kommer att försvinna. Det
            får naturligtvis stora effekter när det gäller skatteintäkter,
            arbetstillfällen och människors möjligheter att bo kvar på orten.
          </note>
          <note>
            Regeringen presenterade också i går en lista med ett antal åtgärder
            som man vill vidta för att kompensera utfallet av detta. Man säger
            bl.a. att det totalt handlar om 1 275 statliga jobb, som man alltså
            åstadkommer genom de här åtgärderna, samt över 1 000
          </note>
          <note>
            privata jobb.
          </note>
          <note>
            Min fråga är: Vilka privata företag har gett vilka löften till
            regeringen i den delen?
          </note>
          <note>
            Anf. 18 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Låt mig först säga något om skatteförlusterna. Där
            har vi lyckligtvis, Göran Hägglund, beslutat om ett utjämningssystem
            kommunerna emellan som faktiskt fångar upp en del av problemen
            i samband med en sådan här situation. Det är jag glad för.
          </note>
          <note>
            När det gäller de tal som redovisades i gårdagens presskonferenser
            har vi i vissa fall långt framskridna samtal med privata företag.
            I andra fall är det en aktivitet som pågår där vi har som målsättning
            att nå till vissa nivåer i vissa kommuner.
          </note>
          <note>
            Vi kan ha självförtroende här eftersom vi har gjort precis den
            här operationen tidigare i Söderhamn och delvis också i Arboga.
            Nu talar vi om Sollefteå, Kiruna, Boden, Karlskoga, Kristinehamn,
            Falun, Visby och Hässleholm. Jag är ganska säker på att i det
            konjunkturläge vi nu har, med de resurser som blir friställda
            personalmässigt och lokalmässigt och med den ordning vi nu har
            i landets ekonomi har vi goda förutsättningar att vara med och
            ställa om det ekonomiska livet på dessa orter till en ny framtid.
          </note>
          <note type="speaker">
            Anf. 19 GÖRAN HÄGGLUND (kd):
          </note>
          <note>
            Fru talman! Egentligen var jag ute efter att få ett besked om
            det finns konkreta åtgärder som är på väg att fattas beslut om.
            Det står ju 1 000 arbetstillfällen.
          </note>
          <note>
            Det står inte 999 eller 1 001, utan just 1 000. Ska vi betrakta
            det som en gissning, som en förhoppning, som en bedömning, som
            ett löfte eller som en garanti att detta kommer att gälla? Har
            regeringen framskridna planer? De här orterna har naturligtvis
            väldigt stora förhoppningar på regeringen och riksdagen att de
            här åtgärderna kan åstadkommas. Det handlar rimligen om 1 000
            jobb utöver de som annars hade framkommit på de här orterna inom
            den privata sektorn.
          </note>
          <note>
            Anf. 20 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag tror inte att någon på de här orterna tror att
            det kommer att bli exakt 1 000 arbetstillfällen. Jag tror att
            de förstår att det vi nu tänker göra på dessa orter är detsamma
            som vi har gjort i Söderhamn och Arboga, nämligen att tillsammans
            med lokala och regionala företrädare och med den kunskap vi har
            i Regeringskansliet med statliga insatser och andra insatser rekrytera
            nya arbetstillfällen, stimulera den utveckling som finns på orten
            och på så sätt få en ny start.
          </note>
          <note>
            Jag vet ju, och det vet också Göran Hägglund, att det dummaste
            man kan göra i politiken är att ställa ut garantier. Vi har inte
            mötts av några sådan krav från någon av de här orterna. De förstår
            också att man inte kan hålla i gång en försvarsverksamhet som
            inte motiveras av säkerhetspolitiska skäl. Jag tror att det är
            ohyggligt farligt om vi lockas att behålla en för stor försvarsorganisation.
            I det långa loppet kommer det att ta bort det professionella inslaget
            i försvaret. Försvaret är säkerhetspolitiskt motiverat, inte regionalpolitiskt.
            Det är viktigt att komma ihåg.
          </note>
          <note>
            Högskolorna i Stockholmsregionen
          </note>
          <note>
            Anf. 21 CATHARINA ELMSÄTER-
          </note>
          <note type="speaker">
            SVÄRD (m):
          </note>
          <note>
            Fru talman! Precis när antagningarna i stort sett var klara till
            högskolan i höstas hörde jag utbildningsminister Östros, bl.a.
            i A-ekonomi, prata om, lite kort sammanfattat, att vi måste se
            över vilka högskolor som kan rekrytera bra, och där det är ett
            hårt tryck får vi se till att bygga till.
          </note>
          <note>
            Detta kändes väldigt hoppfullt, åtminstone för oss här i Stockholmsregionen
            som har ett enormt sökandetryck. På KTH har vi tre förstahandssökande
            på varje plats.
          </note>
          <note>
            Jag vill inte vara så konspiratorisk och tro att det finns många
            andra skäl än just utbildningspolitiska som styr hur man vill
            ha högskoleplatserna i landet. I
          </note>
          <note>
            propositionen stod det egentligen tvärtom.
          </note>
          <note>
            Jag skulle vilja fråga ministern om han anser att studenterna
            ska ges ett inflytande i högskolepolitiken och om val av högskoleplats
            också är ett sätt att ha inflytande. Om så är fallet, tycker utbildningsministern
            att principen bör vara att förstahandsvalet ska styra placeringen?
          </note>
          <note>
            Anf. 22 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Utbyggnaden av högskolan är en mycket stor sak som
            vi är mitt inne i. Närmare 90 000
          </note>
          <note>
            platser byggs ut över hela landet. Det är helt nödvändigt för
            att modernisera hela landet. Den här utbyggnaden sker så att vi
            får en stark högskola i varje län i
          </note>
          <note>
            Sverige.
          </note>
          <note>
            Om Catharina Elmsäter-Svärd lyssnar på folk ute i landet kommer
            hon snart att förstå vilken enorm folklig förankring som finns
            för den politiken. Det gäller naturligtvis också Stockholmsområdet.
            Vi gör rejäla satsningar, inte minst i den senaste budgetpropositionen,
            på Stockholmsområdet. Titta på Kungl.
          </note>
          <note>
            Tekniska högkolan, som Elmsäter-Svärd själv tar fram!
          </note>
          <note>
            Under de kommande tre åren får man en rejäl satsning på nya platser
            för att bygga upp ett nytt IT-
          </note>
          <note>
            universitet i Kistaområdet, ett av de mest dynamiska områdena
            i världen när det gäller informationsteknik.
          </note>
          <note>
            Mitt i den företagsby som finns där, ett toppföretag internationellt,
            byggs också en topphögskola med IT-
          </note>
          <note>
            inriktning upp. Den kommer inte bara att ge utbildning i världsklass
            utan kommer också att ha ett socialt engagemang i området för
            att rekrytera nya grupper, inte minst i närområdet. Det är ett
            bra exempel på hur regeringen värnar också Stockholmsområdet.
          </note>
          <note>
            Anf. 23 CATHARINA ELMSÄTER-
          </note>
          <note type="speaker">
            SVÄRD (m):
          </note>
          <note>
            Fru talman! Jag är väldigt tacksam för att utbildningsministern
            har ambitionen att högskoleutbildningen är viktig för landet som
            helhet. Jag kan ändå konstatera att det samtidigt som vi har ett
            hårt tryck i vissa regioner, inte minst i Stockholmsregionen,
            proportionellt sett är väldigt få platser i Stockholmsregionen.
            Om studenterna ska välja att vara fyra fem år på en ort, anser
            då ministern att det är viktigt att också valet av plats får styra
            fördelningen av platserna, eller är det regionalpolitiska eller
            arbetsmarknadspolitiska hänsyn som ligger bakom?
          </note>
          <note>
            Jag blev lite förvånad när jag såg listan över orter som skulle
            kompenseras efter det beklagliga försvarsbetänkande som är på
            gång. Även Stockholm drabbas av nedläggningar på försvarssidan,
            men det blev ingen kompensation till Stockholmsregionen.
          </note>
          <note>
            Anf. 24 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Stockholmsområdet får under den här utbyggnadsperioden
            över 10 000 högskoleplatser.
          </note>
          <note>
            KTH har jag nämnt. Där görs en stark framtidssatsning. Södertörns
            högskola är en helt ny högskola, som växer upp och som även rekryterar
            på ett helt nytt sätt. En tredjedel av studenterna där har invandrarbakgrund.
            Det skiljer sig från de flesta andra högskolor.
          </note>
          <note>
            Till detta kommer Stockholms universitet och Lärarhögskolan.
            Det finns en mycket dynamisk högskolesektor i Stockholm.
          </note>
          <note>
            Moderaterna är ett parti som tyvärr har stannat kvar i en mycket
            gammaldags syn på högskolepolitiken, med en stark inriktning på
            bara några få orter.
          </note>
          <note>
            Man ser inte alls moderniseringskraften i högskolan.
          </note>
          <note>
            Man har en mycket gammaldags syn på vilka vi ska rekrytera till
            högskolan. Det tyder helt enkelt på att det skulle behövas en
            rejäl förnyelse i Moderata samlingspartiets syn på högre utbildning.
          </note>
          <note>
            Vi har haft ett samarbete med andra borgerliga krafter, som åtminstone
            tidigare har förstått kraften i högskoleutbyggnaden. Det har moderaterna
            inte klarat.
          </note>
          <note>
            Våldet mot kvinnor
          </note>
          <note type="speaker">
            Anf. 25 SOFIA JONSSON (c):
          </note>
          <note>
            Fru talman! Jag vill rikta min fråga till jämställdhetsministern.
          </note>
          <note>
            En kvinna varannan vecka misshandlas till döds i
          </note>
          <note>
            Sverige. Det är ett svart tal. Vi har över 20 000 registrerade
            misshandelsbrott per år. Jag vill fråga Margareta Winberg vad
            hon tänker göra åt den saken.
          </note>
          <note>
            Anf. 26 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Jag beklagar, precis som Sofia Jonsson gör, det som
            här sker i Sverige. Regeringen lade förra året fram en kvinnofridsproposition
            för riksdagen. Den börjar nu så smått att träda i kraft, men den
            har många olika delar, och alla delar får inte effekt genast.
            Det är klart att det tar ett tag.
          </note>
          <note>
            Propositionen innebar en mängd olika saker. Bl.a.
          </note>
          <note>
            skärpte vi straffen. Vi tog också upp det mycket kontroversiella
            förslag som handlar om förbud mot köp av sexuella tjänster. Men
            det räcker ju inte. Vad vi nu gör är att vi försöker fokusera
            jämställdhetsarbetet på ett lite annat sätt och även involvera
            männen i det arbetet. Jag tror att det är oerhört viktigt att
            männen deltar, så att vi kan få en förändrad mansroll. Bara så
            kan vi nå det mål som jag förutsätter att vi båda är överens om,
            nämligen ett jämställt samhälle.
          </note>
          <note type="speaker">
            Anf. 27 SOFIA JONSSON (c):
          </note>
          <note>
            Fru talman! Det låter bra, Margareta Winberg, att det finns en
            kraft och en vilja att vara med och förändra, men problemen kvarstår.
            Kvinnor känner sig rädda, och familjer känner sig hotade. Vi måste
            göra någonting i dag.
          </note>
          <note>
            Vi kan t.ex. se hur Rikskvinnocentrum i Uppsala inte får de pengar
            från regeringen som man ansökte om för att kunna stärka kvinnornas
            möjligheter efter misshandel. Centerpartiet vill stärka kvinnohusens
            roll och få till stånd en samverkan mellan kvinnohusen, åklagarväsendet
            och polisen.
          </note>
          <note>
            Ser Margareta Winberg någon sådan lösning?
          </note>
          <note>
            Finns det en tanke hos jämställdhetsministern om att regeringen
            skulle kunna utreda en sådan här samverkan för att stärka kvinnornas
            och barnens rättigheter?
          </note>
          <note>
            Anf. 28 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Frågan om Rikskvinnocentrum i
          </note>
          <note>
            Uppsala besvarade Laila Freivalds här för någon eller några veckor
            sedan. Hon ställde då, som framgår av protokollet, ut vissa löften.
            Jag är övertygad om att hon tänker hålla dem.
          </note>
          <note>
            Också länsstyrelserna kan spela en roll i detta sammanhang. Jag
            tycker att Ulf Adelsohn här i
          </note>
          <note>
            Stockholm har gjort en mycket förtjänstfull insats i sitt kvinnofridsarbete
            i Stockholms län. Vi har nu avsatt medel så att varje län som
            vill göra liknande aktioner kan få ekonomiskt bidrag till detta.
          </note>
          <note>
            Vi har också givit Rikspolisstyrelsen i uppdrag att se över sitt
            samarbete med de myndigheter och institutioner som möter de misshandlade,
            våldtagna eller slagna kvinnorna. Det har visat sig att myndigheterna
            ofta inte är så bra på detta. Det gäller kanske inte minst polisen.
            Det pågår dock nu ett utbildningsarbete inom de här olika sektorerna.
          </note>
          <note>
            Det konkreta förslag som Sofia Jonsson förde fram får jag studera
            lite grann, eftersom det var första gången som jag hörde det.
          </note>
          <note>
            Säkerheten inför millennieskiftet
          </note>
          <note type="speaker">
            Anf. 29 MARIE ENGSTRÖM (v):
          </note>
          <note>
            Fru talman! Jag vill vända mig till statsministern.
          </note>
          <note>
            Statskontoret har nyligen lämnat en rapport angående säkerheten
            inför millennieskiftet. Det visar sig att cirka en tredjedel av
            våra myndigheter och samhällsfunktioner ligger efter i det här
            arbetet. Man har inte hittat de rätta medlen för att säkra sig
            inför millennieskiftet.
          </note>
          <note>
            Nu är det drygt två månader kvar innan vi går in i år 2000. Från
            Statskontoret säger man att man inte tror att någon ska frysa
            ihjäl och att man tror att eloch vattenförsörjningen kommer att
            fungera. Jag vill ändå fråga om regeringen har tagit del av rapporten
            och vad man i så fall planerar att göra.
          </note>
          <note>
            Anf. 30 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Självfallet har regeringen tagit del av den rapporten.
            Den är ju i linje med tidigare varningar, dock icke lika allvarlig
            som de som har kommit dessförinnan. Våra system i Sverige 2000-säkras
            ju successivt.
          </note>
          <note>
            Vi har givit en särskild delegation ett speciellt ansvar för
            att följa och påverka detta. Den leds av Jan
          </note>
          <note>
            Freese och ligger under Näringsdepartementet. Den har vårt uppdrag
            och även vårt förtroende. Jag ska dock säga precis som Marie Engström,
            nämligen att man definitivt inte ska underskatta denna risk. Det
            är bra att den tas upp och diskuteras här i kammaren, så att vi
            kan peka på att många har det här ansvaret, inte bara regeringen.
          </note>
          <note type="speaker">
            Anf. 31 MARIE ENGSTRÖM (v):
          </note>
          <note>
            Fru talman! Jag får tacka för det svaret. Jag vill bara fråga
            om statsministern under tiden fram till år
          </note>
          <note>
            2000 kommer att ta upp den här frågan i något sammanhang här
            i kammaren och göra en avstämning med den delegation som statsministern
            hänvisar till.
          </note>
          <note>
            Anf. 32 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag har inte planerat att ta upp frågan.
          </note>
          <note>
            Arbetet är ju så fördelat att näringsministern har det här ansvaret,
            och han har till sig knutit denna delegation. Vi har tänkt följa
            den ordningen, men jag ska inte utesluta att också statsministern,
            när vi närmar oss årsskiftet och ser att en och annan släpar efter,
            sänder en signal som understryker vikten och allvaret av den här
            frågan.
          </note>
          <note>
            Det har tyvärr för länge funnits en rätt utpräglad låt-gå-attityd
            innebärande att det ordnar sig - det där ska man inte bråka om.
            Det kan tvärtom ha gjorts försummelser med utomordentligt stor
            påverkan på grundläggande samhällsfunktioner. Vi tar alltså frågan
            på stort allvar.
          </note>
          <note>
            IT-investeringar på försäkringskassorna
          </note>
          <note type="speaker">
            Anf. 33 GUSTAF VON ESSEN (m):
          </note>
          <note>
            Fru talman! Jag ska rikta mig till den nya socialförsäkringsministern.
            Jag vill fråga om hon kan lämna lite grann besked om hur man avser
            att på lite sikt arrangera för den finansiering av teknik som
            Riksförsäkringsverket ska tillhandahålla försäkringskassorna.
          </note>
          <note>
            Arbetssituationen på försäkringskassorna är ju inte så där helt
            lätt, och det finns problem lite här och var. Bl.a. måste man
            nu få ett förtroende för att man får en tekniklösning som håller.
            Det kan man bara få om man ser en tydlig och klar finansiering
            och en uppläggning av arbetet som just inger detta förtroende.
            Det vore intressant att höra om socialförsäkringsministern har
            någon synpunkt på detta.
          </note>
          <note type="speaker">
            Anf. 34 Statsrådet INGELA THALÉN (s):
          </note>
          <note>
            Fru talman! När det gäller IT-investeringarna inom försäkringskassorna
            finns det ju en arbetsplan för hur det ska gå till. Det är uppenbart
            att effekterna av själva utvecklingen ger utrymme för rationaliseringar.
            Det här arbetet är upplagt så att också
          </note>
          <note>
            Statskontoret har fått i uppdrag att följa upp själva hanteringen
            och se till att den genomförs på ett sådant sätt och i sådana
            etapper att man får en överblick över de olika steg man tar i
            respektive regioner.
          </note>
          <note>
            När det gäller själva finansieringen handlar det dels om det
            utrymme man får genom rationaliseringar
          </note>
          <note>
            - det får man bedöma steg för steg - dels om att det finns ett
            visst låneutrymme för att finansiera stora investeringar när de
            kommer att behöva genomföras.
          </note>
          <note>
            Men som sagt: Statskontoret och Riksförsäkringsverket har båda
            i uppdrag att följa upp detta och återkomma stegvis när det gäller
            finansieringen, främst inför den budget som ska behandlas inför
            2001.
          </note>
          <note type="speaker">
            Anf. 35 GUSTAF VON ESSEN (m):
          </note>
          <note>
            Fru talman! Något ytterligare besked förstår jag att man inte
            kan få i det här skedet, utan jag får nöja mig med detta. Jag
            vill bara göra den kommentaren att just rationaliseringen ju är
            knutpunkten i detta att kunna finansiera de nya investeringarna,
            att kunna betala för dem, och rationaliseringen av personal måste
            också kunna ske på ett genomtänkt och humant sätt. Då är det också
            där fråga om man kan få något slags hjälp av statsmakten att kunna
            hitta former för detta. Försäkringskassorna har kanske inte utrymme
            själva för att genomföra de här rationaliseringarna, i och med
            att det är rätt stora kostnader i varje enskilt fall.
          </note>
          <note type="speaker">
            Anf. 36 Statsrådet INGELA THALÉN (s):
          </note>
          <note>
            Fru talman! Nu är det så att resursutnyttjande och rationaliseringar
            ju delvis handlar om investeringar, men det är också fråga om
            ett kunskapsuppbyggande.
          </note>
          <note>
            Till insatserna hör alltså också att bygga upp ny kunskap och
            ny kompetens. När man säger rationaliseringar på det sätt som
            Gustaf von Essen säger det, drar man nog gärna slutsatsen att
            det handlar om att enbart minska och dra ned på personal, men
            det handlar främst om att utveckla arbetet.
          </note>
          <note>
            Som jag sade finns det ett utrymme i rationalisering och i utveckling.
            Det finns också möjligheter till viss lånefinansiering. Man får
            ta det här stegvis.
          </note>
          <note>
            Statskontoret och Riksförsäkringsverket har i uppdrag att följa
            detta planenligt steg för steg.
          </note>
          <note>
            Telia-Telenor-affären
          </note>
          <note type="speaker">
            Anf. 37 LENA EK (c):
          </note>
          <note>
            Fru talman! Min fråga riktar sig till statsministern.
          </note>
          <note>
            Under de senaste dagarna har affärstidningar och andra medier
            utförligt redovisat turerna i Telia-Telenor-affären och hur olika
            parter har diskuterat under den natt som föregick det slutliga
            kontraktskrivandet.
          </note>
          <note>
            Kritiken har varit stark.
          </note>
          <note>
            Anser statsministern att den kritik som säger att sättet att
            handlägga frågan och sättet att sköta förhandlingarna har bidragit
            till och kommer att bidra till att sänka marknadsvärdet på det
            nya bolaget?
          </note>
          <note>
            Anf. 38 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det är mig fullständigt främmande att diskutera ett
            marknadsvärde på ett bolag som så småningom ska till börsen. Det
            görs naturligtvis mot bakgrund av viss erfarenhet.
          </note>
          <note>
            Det är väldigt många politiker som har försökt uppskatta värdet
            på Telia. Lena Eks parti tillhörde ju en gång en regeringskonstellation
            som ville gå till börsen med Telia därför att det var så mycket
            värt vid det tillfället. Då handlade det om 40 miljarder kronor.
          </note>
          <note>
            Vi motsatte oss detta - kanske också Lena Eks parti, vad vet
            jag - och det blev ingenting av vid det tillfället. I dag tror
            man att Telia är värt 200 miljarder kronor. Det finns 160 000
            miljoner goda skäl att inte försöka värdera ett företag i en offentlig
            debatt.
          </note>
          <note type="speaker">
            Anf. 39 LENA EK (c):
          </note>
          <note>
            Fru talman! Med det resonemanget ska vi ju vänta med sammanslagning
            och utförsäljning över huvud taget.
          </note>
          <note>
            Låt oss anta att det nu blir ett visst värde över till slut i
            alla fall. Är det inte lämpligt att använda en del av detta, som
            då i alla fall kommer in till staten så småningom, till en fiberoptisk
            satsning på bredband till varje hushåll och varje företag? Det
            skulle kunna vara en mycket lämplig åtgärd och t.ex. ingå i de
            omfattande kompensationspaket som nu regeringen och Centerpartiet
            riktar till de orter som tappar arbetstillfällen på grund av försvarsomläggningen.
          </note>
          <note>
            Anf. 40 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag tror att det som Lena Ek föreslår i sak är klokt,
            alltså att bygga ut fibernäten, men jag värjer mig lite mot att
            koppla en sådan investering till en utförsäljning av en statlig
            tillgång. Vi klarar fibernätsinvesteringarna ändå.
          </note>
          <note>
            Intäkten från vår utförsäljning, när den sker, ska vi naturligtvis
            använda för att beta av på den jättelika skuld som finns uppbyggd
            och på så sätt kvitta tillgång och skuld. Lyckligtvis är vi i
            det läget att vi inte behöver sälja av statliga tillgångar för
            att finansiera investeringar. Vi har ordning i ekonomin igen.
            När vi avyttrar på det här sättet är det ett uttryck för att vi
            vill sprida ägandet. Vi strukturerar om företaget för att det
            ska utvecklas och växa och för att tillsammans med norrmännen
            skapa en slagkraftig nordisk aktör på en internationell telemarknad.
          </note>
          <note>
            För övrigt vill jag säga att de förhandlingar som har bedrivits
            kring fusionen har skett offentligt. Det här är den största fusionen
            någonsin i Norden på affärsområdet. Vad som sker när privata företag
            går ihop, det vet vi aldrig. De förhandlingarna följer vi inte.
            Men när offentliga företag gör det så sker det i öppna samtal.
            Jag tror att det här blir ett bra företag.
          </note>
          <note>
            Situationen i Kosovo
          </note>
          <note type="speaker">
            Anf. 41 KARIN WEGESTÅL (s):
          </note>
          <note>
            Fru talman! Jag skulle vilja ställa två frågor till statsministern
            om situationen i Kosovo.
          </note>
          <note>
            Den första är följande: Jag tycker att det är oerhört positivt
            att statsministern har tagit initiativ till att tillsätta den
            s.k. Kosovokommissionen. Den ska ju inte vara färdig förrän om
            ett år, och det kanske är lite sent, men det skulle vara väldigt
            intressant att veta vad som händer under tiden. Kommer det t.ex.
            delbetänkanden, eftersom kommissionen ska analysera tiden före,
            under och efter kriget?
          </note>
          <note>
            Anf. 42 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag är inte närmare informerad just nu om hur man
            tänker redovisa sitt arbete. Jag vet att när man är färdig så
            kommer rapporten att tas emot av
          </note>
          <note>
            FN:s generalsekreterare, och det är naturligtvis ett uttryck
            för den vikt som världssamfundet fäster vid den kommission som
            Karin Wegestål talar om. Det är inte så underligt. Kommissionens
            arbetsuppgift är ju att studera de krafter och mekanismer som
            ligger bakom etnisk krigföring och etnisk rensning som vi har
            sett i Kosovo för att det inte ska hända igen. Jag förutsätter
            att kommissionen arbetar på ett sådant sätt att man också under
            sitt arbete för ett offentligt samtal. Med tanke på de ledamöter
            som ingår hyser jag på den punkten inget tvivel om att man kommer
            att nå ut i det samtalet.
          </note>
          <note type="speaker">
            Anf. 43 KARIN WEGESTÅL (s):
          </note>
          <note>
            Fru talman! Jag tackar för det svaret; det är alldeles utomordentligt.
          </note>
          <note>
            Men jag vill också påpeka att det i höst har förekommit väldigt
            mycket svåra övergrepp i Kosovo, att det är många som har flytt
            därifrån och att Serbien, det fattiga, utslagna och bombade Serbien,
            har fått ta emot 200 000 nya flyktingar.
          </note>
          <note>
            Därför skulle jag vilja veta: Har Sverige någon beredskap för
            att t.ex. låta någon av dem komma till
          </note>
          <note>
            Sverige, eller vad finns det annars för åtgärder som man tänker
            vidta för de här flyktingarna?
          </note>
          <note>
            Anf. 44 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Vi har inte fört några resonemang om att ta emot
            de serber som nu flyr från Kosovo. Däremot finns det all anledning
            att på plats se till så att alla som bor i Kosovo kan känna sig
            säkra, inklusive de serber som där har hemortsrätt, och på plats
            också naturligtvis lindra nöden bland flyktingar. Sverige är ett
            av de länder som har gjort de absolut största insatserna på Balkan,
            inte minst genom att ta emot människor som har flytt till vårt
            land, men också genom att på plats göra insatser för att göra
            livet någotsånär drägligt för de människor som befinner sig på
            flykt.
          </note>
          <note>
            Jag förutsätter att den humanistiska inställningen också gäller
            de människor som flyr från Kosovo.
          </note>
          <note>
            Högskolors kvalitet
          </note>
          <note type="speaker">
            Anf. 45 ULLA-BRITT HAGSTRÖM (kd):
          </note>
          <note>
            Fru talman! Jag skulle vilja ställa en fråga till utbildningsminister
            Thomas Östros.
          </note>
          <note>
            I går var det en intressant forskningsdebatt här i kammaren.
            Utbildningsministern sade då att han tänkte tillsätta en utredare
            som ska se över tilldelning av resurser till högskolor och universitet.
            Jag undrar när detta kommer att ske och vilka direktiv som ges
            till den utredningen.
          </note>
          <note>
            Anf. 46 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Utredningen och utredaren är tillsatt och har börjat
            arbeta. Utredningsuppdraget handlar om att se över det resursfördelningssystem
            vi nu har till våra högskolor och universitet. Utgångspunkten
            är att vi ska ha en stark lokal makt att på den enskilda högskolan
            själv söka bra lösningar i både utbildningen och forskningen.
            Det är en självklarhet.
          </note>
          <note>
            Vi vill se över resursfördelningssystemet för att stimulera t.ex.
            profilering, att man verkligen söker de områden där man är stark
            och kan utvecklas vidare.
          </note>
          <note>
            Vi vill också ha ett resursfördelningssystem som fungerar så
            att allmänintresset tas till vara, inte minst i utbildningsfrågorna,
            så att man inte lokalt lägger ned en utbildning som behövs i hela
            riket där kanske regionen inte har samma intresse.
          </note>
          <note>
            Det är den typen av frågeställningar det gäller. Vi har sedan
            reformen i början på 90-talet ett i huvudsak väl fungerande system.
            Men det behöver ses över ur ett antal sådana aspekter.
          </note>
          <note type="speaker">
            Anf. 47 ULLA-BRITT HAGSTRÖM (kd):
          </note>
          <note>
            Fru talman! Om man tittar på kvalitetsaspekten är givetvis verksamheten,
            den kompetens som finns och den utbildning som ges oerhört viktig.
            Men det finns en fråga som jag tycker har kommit bort i sammanhanget.
          </note>
          <note>
            Det gäller antalet disputerade lärare. Göteborgs universitet
            har t.ex. 57 % och Högskolan i Skövde
          </note>
          <note>
            55 % medan de nya universiteten som blev vinnare i
          </note>
          <note>
            1999 års vårproposition redovisar för Karlstad 35 %,
          </note>
          <note>
            Örebro 25 % och för Växjö 30 %.
          </note>
          <note>
            Kommer en diskussion om antalet disputerade lärare att föras
            i kvalitetssammanhang i utredningen?
          </note>
          <note>
            Anf. 48 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Ulla-Britt Hagströms exempel på behovet av disputerade
            lärare visar vilken stor uppgift vi har framför oss inte minst
            i forskningspolitiken. Det gäller att se till att vi framöver
            ökar antalet doktorer på alla områden.
          </note>
          <note>
            Det kommer att behövas eftersom vi har höga ambitioner i högskolepolitiken
            för att fler ungdomar ska kunna studera på en högskola. Men det
            behövs också för att efterfrågan i näringslivet och i offentlig
            sektor efter människor med forskarutbildning ökar.
          </note>
          <note>
            Intresset har ökat för den typen av erfarenhet och kunskap man
            får via forskarutbildningen.
          </note>
          <note>
            Därför är det så viktigt att regeringen också satsar ganska stora
            resurser de kommande åren just på att stärka forskarutbildningen
            och grundforskningen. Det är i sig en viktig kvalitetsfråga. Våra
            högskolor har i dag alla forskningsresurser. Det genomfördes under
            den förra mandatperioden med Socialdemokraterna.
          </note>
          <note>
            Vi kommer att kunna stärka det framöver.
          </note>
          <note>
            Vi behöver framöver fler disputerade som kan ta många av de viktiga
            lärarstjänster och forskartjänster som kommer att efterfrågas.
          </note>
          <note>
            Rapport från Konjunkturinstitutet
          </note>
          <note type="speaker">
            Anf. 49 SVEN-ERIK ÖSTERBERG (s):
          </note>
          <note>
            Fru talman! Vi har åter kunnat konstatera att riksbanksdirektionen
            är oenig i fråga om dels inflationsrapporter, dels när det är
            dags att tillgripa räntevapnet för att stävja en inflationstakt
            som en del tycker finns och är påtaglig. Därom rådet oenighet.
          </note>
          <note>
            I dag kan man av Konjunkturinstitutets rapport utläsa att den
            svenska konjunkturen fortfarande är stark och går bra framåt.
            Men man kan också läsa, vilket är mycket intressant, att Konjunkturinstitutet
            inte kan se att det finns något ökat inflationstryck.
          </note>
          <note>
            Jag skulle gärna vilja ha statsministerns syn på det senare men
            också på den rådande oenigheten i riksbanksdirektionen om det
            rådande inflationstrycket.
          </note>
          <note>
            Anf. 50 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Först till Konjunkturinstitutets rapport som kom
            i dag. Det talas om fortsatt god utveckling i svensk ekonomi,
            fortsatt stark utveckling vad gäller sysselsättning och låg inflation,
            egentligen inget inflationstryck alls att oroa sig för. Det är
            långt kvar till de marginaler som finns uppsatta som mål för inflationen.
            Det är alltså en väldigt positiv rapport från
          </note>
          <note>
            Konjunkturinstitutet.
          </note>
          <note>
            Det stämmer väl med den bedömning vi själva gör från regeringens
            sida. Vi är oerhört noga med att hela tiden följa tendenser till
            inflation och inflationssignaler, men vi ser inga sådana. Det
            ska naturligtvis inte underskattas, men vi ser inga sådana.
          </note>
          <note>
            Riksbanken för en diskussion som nu redovisas offentligt. Det
            tycker jag är bra. Jag har också noterat som Sven-Erik Österberg
            att riksbanksdirektionen inte är helt överens. Det är också naturligt
            när sex tänkande människor kommer tillsammans att de av och till
            har olika uppfattningar.
          </note>
          <note>
            Det jag tycker är skönt är att vi här i kammaren kan diskutera
            penningpolitik utan att det för den skull på något sätt känns
            konstigt. Jag tror också att det är väldigt bra att riksdagens
            ledamöter - för Riksbanken är ju riksdagens bank - diskuterar
            det penningpolitiska beteendet och kritiserar eller berömmer beroende
            på vilken inställning man nu har. Det tycker jag känns rätt.
          </note>
          <note type="speaker">
            Anf. 51 SVEN-ERIK ÖSTERBERG (s):
          </note>
          <note>
            Fru talman! Jag tackar statsministern för det svaret. Jag vill
            bara mycket kort konstatera oenigheten.
          </note>
          <note>
            Det är klart att det kan vara så när det är olika personer. Men
            det som slår mig är att det ständigt är samma personer som är
            oeniga i direktionen och ungefär på samma sätt. Man kan fundera
            hur länge det kan hålla på och vad det kan få för konsekvenser.
          </note>
          <note>
            Anf. 52 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag tror att Sven-Erik Österberg, andra och kanske
            också folk i Riksbankens direktion bör reflektera lite över det
            faktum att vi just nu upplever en väldigt kraftig tillväxt och
            ingen inflation. Vad är det som har hänt i ekonomin? Ser vi någonting
            i form av ett skifte? Är det en ny ekonomi som växer fram, en
            ekonomi som har väldigt starka återhållande prismekanismer till
            följd av en allt friare världshandel och en informationsteknik?
          </note>
          <note>
            Vi har nu i Sverige dubbelt så hög tillväxt som inom EMU-området,
            och vi har inga inflationsimpulser. Det är intressant. Det är
            värt att reflektera över.
          </note>
          <note>
            Jag är den förste att uttrycka förtroende för vår riksbank men
            också en av de alla första att med väldig lättnad hälsa att vi
            kan diskutera vad den gör och vilka bedömningar den företar sig.
            Det är nyttigt. Jag önskar riksdagen med Sven-Erik Österberg i
            spetsen all framgång i detta offentliga samtal.
          </note>
          <note>
            Kampanj mot rasism och nazism
          </note>
          <note type="speaker">
            Anf. 53 LARS BÄCKSTRÖM (v):
          </note>
          <note>
            Fru talman! Statsministern har personligen tagit initiativet
            till en upplysningskampanj som rasism och nazism i det förflutna,
            Om detta må ni berätta. Vi är säkert överens alla här i kammaren
            att det är en väldigt viktig uppgift. Men vi har också nuet.
          </note>
          <note>
            Vi vet att det finns hot om våld, direkt våld. Det är isolerade
            grupper och enstaka personer. Men det är desto allvarligare, eftersom
            det drabbar andra individer. Det är egendomsbrott, bankrån, hot
            om våld, polistjänstemän som mister livet och fackliga aktivister
            som mister livet. Man kan med skäl misstänka att de som utövar
            detta har sin bakgrund i rasistiska och nazistiska organisationer.
          </note>
          <note>
            Därför vill jag fråga statsministern: Inom ramen för den lagstiftning
            vi har, vad tänker regeringen göra för att komma åt dessa grupper?
          </note>
          <note>
            Anf. 54 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det finns flera angreppssätt. Först gäller det inom
            ramen för den lagstiftning vi har. Jag tar inte ramen för given.
            Lagstiftningen kan mycket väl också skärpas framöver. Sådant utredningsarbete
            pågår, som Bäckström känner till. Sedan finns naturligtvis det
            arbete som vår säkerhetspolis bedriver. Det inriktas mot det hot
            mot vår säkerhet som dessa demokratiska övergrepp representerar.
            Det är en utomordentligt viktig och prioriterad uppgift för säkerhetspolisen.
            Det gäller också stödet till polisen i dess arbete.
          </note>
          <note>
            Men det är också, vilket är viktigt, en uppmaning till alla enskilda
            - Bäckström, jag själv och andra -
          </note>
          <note>
            att var helst detta dyker upp stå upp, hålla emot och säga ifrån.
            Det handlar också om civilkurage, att aldrig ta lätt på slappt
            tal om människor från andra länder, att aldrig någonsin underskatta
            antisemitismens kraft och att aldrig någonsin falla undan för
            rasismen. Den finns där, ofta dold, men sedan sticker den fram
            sitt fula tryne. Sätt emot och var tydlig!
          </note>
          <note>
            Vi ska naturligtvis också bedriva utbildning och upplysningsverksamhet.
            Bäckström pekar själv på framgångarna med Levande historia, som
            nästa år också följs upp internationellt. Det behövs en lång rad
            insatser. Alla vi som står bakom demokrati och öppenhet: Nu håller
            vi ihop och tar striden mot nazismen!
          </note>
          <note type="speaker">
            Anf. 55 LARS BÄCKSTRÖM (v):
          </note>
          <note>
            Fru talman! Jag är överens med statsministern om den allmänna
            inriktningen och också om att vi ska överväga lagstiftning, men
            finns det inte skäl att mer precist ge i uppdrag till Rikspolisstyrelsen
            och det vi kallar SÄPO att mer hårdhänt gå in mot dessa grupper?
            Jag såg på TV-nyheterna en morgon en representant för en myndighet
            som sade att de inte utgör något hot mot samhället. De kan inte
            göra revolution.
          </note>
          <note>
            De är för få. Det kanske var så att tungan slant på denna myndighetsperson.
            Det finns nog skäl för regeringen att ge ett mer precist uppdrag
            till Rikspolisstyrelsen och Säkerhetspolisen.
          </note>
          <note>
            Jag vet att det finns konstitutionella hinder och svårigheter,
            men jag tror att vi måste vara väldigt precisa med uppdrag till
            myndigheterna när det gäller att mer aktivt beivra dessa grupper.
            Det är det jag vill.
          </note>
          <note>
            Vi kan väl alla enas om att vi som har möjlighet bör delta i
            de manifestationer som kommer att ske på lördag. Men finns det
            inte skäl att mer precist uppdra åt Rikspolisstyrelsen och dess
            säkerhetsavdelning att hårdhänt gå in mot dessa grupper? Det finns
            lagstiftning som kan utnyttjas. Visst kan vi överväga ny lagstiftning,
            men jag tycker att vi ska utnyttja befintlig lagstiftning mer
            aktivt.
          </note>
          <note>
            Anf. 56 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Så långt konstitutionens regler medger förs också
            dessa samtal med polisen och säkerhetspolisen. Det är självklart.
            Min uppfattning är att ledningarna i dessa organisationer fullt
            ut förstår allvaret i situationen och vidtar lämpliga åtgärder.
          </note>
          <note>
            Även om man inte kan se framför sig en situation där statsskicket
            kastas över ända är det på det viset att varje ingrepp mot varje
            enskild människa, där du eller jag känner fruktan för att uttrycka
            vår åsikt, också är en attack på demokratin självt och ska tas
            lika allvarligt och bekämpas lika fast som om det handlade om
            ett hot mot riket som sådant. Det är viktigt att komma ihåg. Där
            får vi aldrig svikta.
          </note>
          <note>
            Kanske har vi ibland trott att demokratin är för alltid vunnen
            och att det var någonting som klarades av av generationer före
            oss. Det är farligt. Demokratin ska alltid erövras och måste alltid
            försvaras. Det sker bäst genom diskussion, debatt, utbildning
            och opinionsbildning - det talade ordet. I den kampen utgår jag
            ifrån, och vet jag, att vi står enade.
          </note>
          <note>
            Läkarutbildningen
          </note>
          <note type="speaker">
            Anf. 57 MARGARETA ANDERSSON (c):
          </note>
          <note>
            Fru talman! Jag har en fråga som jag vill ställa till utbildningsminister
            Thomas Östros. Det är ungefär
          </note>
          <note>
            300 000 människor som känner sig förgiftade av tungmetaller,
            främst av kvicksilver. I läkarutbildningen i dag finns det bara
            ett par dubbeltimmar som rör detta, enligt de uppgifter jag har
            fått, och de är dessutom inte obligatoriska.
          </note>
          <note>
            Vad tänker utbildningsministern göra för att läkarna ska få en
            bättre och tillräcklig utbildning, så att människorna kan känna
            sig säkra på att de kan få en riktig och säker diagnos vid befarad
            tungmetallförgiftning?
          </note>
          <note>
            Anf. 58 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Vi gör inte så i riksdagen eller från regeringens
            sida att vi i detalj går in och styr läkarutbildningen. Den ska
            läggas upp av de professionella -
          </note>
          <note>
            av forskarna och lärarna - på de institutioner och de universitet
            som bedriver läkarutbildning. Men Margareta Andersson pekar på
            ett problem, och det är klart att det är viktigt att lyfta fram
            olika typer av problem och åkommor som människor kan råka ut för
            och att föra en diskussion med dem som ansvarar för utbildningen
            - i detta fall de universitet som har ansvar för läkarutbildningen.
            Från regeringens sida kan vi inte gå in och föreskriva vilka kurser
            som och i hur stor omfattning vissa typer av ämnen ska läsas på
            läkarutbildningen.
          </note>
          <note type="speaker">
            Anf. 59 MARGARETA ANDERSSON (c):
          </note>
          <note>
            Fru talman! Jag tackar för det svaret. Samtidigt anser jag att
            det är ett så allvarligt problem för dessa över en kvarts miljon
            människor att jag tycker att regeringen skulle behöva vara mer
            aktiv. Jag är också mycket väl medveten om att vi inte kan gå
            in och säga att det ska vara x timmar eller si eller så stora
            kurser på detta området. Vi kan ändå på olika sätt i den examensordning
            som finns för dessa utbildningar påpeka att det är en väldigt
            viktig del. Den delen kan regering och riksdag påverka - det är
            ett helt annat sammanhang - men man kan inte tala om att vissa
            kurser ska genomföras. Så kan vi inte göra. Då blir det ministerstyre,
            och det är jag inte ute efter.
          </note>
          <note>
            Jag är väldigt angelägen om att dessa människor ska känna en
            större trygghet och att man uppmärksammar frågan om förgiftning
            av tungmetaller mycket tydligare. Det gäller inte bara kvicksilver,
            även om det kanske är den fråga som är mest aktuell just nu med
            tanke på de amalgamförgiftningar och annat som vi i olika sammanhang
            hör talas om.
          </note>
          <note>
            Anf. 60 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag är lika angelägen som Margareta
          </note>
          <note>
            Andersson om att läkarutbildningen ska innehålla kurser och moment
            som gör att de färdigutbildade läkarna kan möta den konkreta verklighet
            som finns och de problem och åkommor som människor kan råka ut
            för. Utbildningen ska bedrivas på vetenskaplig grund och med god
            kontakt med den kliniska verksamheten. Det är ansvaret för universiteten,
            som har hand om läkarutbildningen.
          </note>
          <note>
            Det ska naturligtvis ske en kvalitetsutvärdering av alla utbildningar
            som vi har. Vi ska se till att de hela tiden moderniseras och
            följer med i den nya kunskapen. Jag har i dag ingen anledning
            att betvivla att man på vår läkarutbildning, på de institutioner
            som bedriver den, gör just detta, dvs. moderniserar, tar in ny
            kunskap och på vetenskaplig grund förnyar utbildningens innehåll.
          </note>
          <note>
            Sjukfrånvaron
          </note>
          <note type="speaker">
            Anf. 61 CHATRINE PÅLSSON (kd):
          </note>
          <note>
            Fru talman! Jag har en fråga till statsrådet Ingela
          </note>
          <note>
            Thalén, som jag samtidigt vill hälsa välkommen till
          </note>
          <note>
            Socialdepartementet igen. Det gäller den ökning av sjukskrivningarna
            som vi har fått rapporter om i veckan från ett forskningsprojekt
            vid Institutionen för hälsa och miljö på Hälsouniversitetet i
            Linköping.
          </note>
          <note>
            Där har man kommit fram till att de långa sjukskrivningarna,
            dvs. sjukskrivningar över 30 dagar, enligt
          </note>
          <note>
            Riksförsäkringsverkets statistik ökar med mer än
          </note>
          <note>
            50 % för 50-åringar och äldre och med 30 % för 50-
          </note>
          <note>
            och 60-talisterna, vilket är ett stort problem både humanitärt
            och kostnadsmässigt. Jag vill fråga Ingela
          </note>
          <note>
            Thalén om regeringen har för avsikt att vidta några åtgärder
            för att minska denna ökning.
          </note>
          <note type="speaker">
            Anf. 62 Statsrådet INGELA THALÉN (s):
          </note>
          <note>
            Fru talman! Regeringen tillsätter nu en utredningsman som ska
            titta över sjukförsäkringen och sjukfrånvaron över huvud taget,
            bl.a. mot den bakgrund som Chatrine Pålsson beskriver. Sedan finns
            det naturligtvis anledning att gå in med insatser från olika håll
            för att minska sjukfrånvaron. Det hjälper inte enbart att se över
            själva sjukförsäkringen. Det handlar också om vilka insatser den
            rehabiliteringsutredning som pågår kan komma fram till, och det
            handlar om insatser som kan göras när det gäller arbetslivets
            villkor - arbetsmiljöinsatser och annat.
          </note>
          <note>
            Också på det området pågår både diskussioner och resonemang mellan
            parter och mellan regeringens företrädare.
          </note>
          <note>
            På Socialdepartementet kommer alltså en utredningsman att titta
            över just sjukförsäkringen och se vad man kan göra vad gäller
            denna och rehabliteringsinsatserna för att förebygga och minska
            både långa och korta sjukskrivningar.
          </note>
          <note type="speaker">
            Anf. 63 CHATRINE PÅLSSON (kd):
          </note>
          <note>
            Fru talman! Man har också kommit fram till att hela 22 % av de
            yngre människor som har varit sjukskrivna mer än fyra veckor inte
            jobbar efter tolv år.
          </note>
          <note>
            Det innebär också mycket förödande konsekvenser.
          </note>
          <note>
            Det finns all anledning att man nu tittar på detta, och jag är
            glad för det.
          </note>
          <note>
            Samtidigt vill jag ställa en följdfråga när det gäller väntetiderna
            till undersökningar på våra sjukhus och för behandlingar. Enligt
            Lisbeth Fagerkvist, som är utvecklingschef på Försäkringskassan
            i Östergötland, är väntetiderna en del av orsaken till de långa
            sjukskrivningarna, vilket också gör att människor har svårare
            att rehabilitera sig.
          </note>
          <note>
            Min fråga är om också detta kommer att vägas in i den utredningen,
            så att man tar seriöst även på frågan om väntetiderna.
          </note>
          <note type="speaker">
            Anf. 64 Statsrådet INGELA THALÉN (s):
          </note>
          <note>
            Fru talman! När det gäller den delen av området vill jag nämna
            ett par saker. Dels byggs det upp försäkringsmedicinska centrum
            som ska titta på utredningar kring bl.a. vilka insatser som ska
            göras, dels handlar det om samarbetet mellan försäkringskassan
            och landstingen. I den överenskommelse som är på väg fram - den
            s.k. Dagmaröverenskommelsen -
          </note>
          <note>
            finns också frågan om väntetider inom olika områden med. Man
            använder de resurserna för att korta bl.a.
          </note>
          <note>
            väntetider.
          </note>
          <note>
            Jag är övertygad om att man inom Rehabliteringsutredningen också
            kommer att beröra frågor om vilka bra insatser som kan göras för
            att individen ska kunna gå in i en tidig rehabilitering, för att
            han eller hon inte ska hamna i den situation som Chatrine Pålsson
            beskriver.
          </note>
          <note>
            Kommunismens förbrytelser
          </note>
          <note type="speaker">
            Anf. 65 ELVER JONSSON (fp):
          </note>
          <note>
            Fru talman! Tillsammans med några nordiska parlamentariker har
            jag för första gången varit i ett tidigare koncentrationsläger,
            Buchenwald i Weimar.
          </note>
          <note>
            Det var en skakande upplevelse där man tydligt såg det nazistiska
            förtrycket, mördandet och den mänskliga förnedringen satt i system.
            En kvarts miljon människor tågade in - väldigt få kom ut därifrån.
          </note>
          <note>
            Regeringen har, med stort stöd av riksdagen, gett ut boken Levande
            historia, och det var hedrande att höra detta om Sverige. Men
            det är ju inte lika känt att efter fredsslutet, under en femårsperiod,
            fanns det kommunistiska koncentrationsläger där tiotusentals fick
            vara med om samma behandling. Min fråga blir:
          </note>
          <note>
            Hur känt är detta? Är det tillfredsställande känt? Ser regeringen
            behov av att aktualisera en upplysningskampanj liknande den om
            det nazistiska förtrycket?
          </note>
          <note>
            Anf. 66 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det är inte lika känt. Det kommunistiska barbariet
            är tyvärr ofta dolt. Jag tillhör dem som tycker att också över
            detta ska spridas ljus. Det ligger trots allt i närtid, och många
            människor lever som undkom kommunismens förintelseläger. Det var
            också en totalitär regim som på många sätt ska stå för sina handlingar,
            och vi måste upplysa människor så att inte detta återigen inträffar.
          </note>
          <note>
            Vi gjorde ett försök förra året - inte minst folkpartisterna
            var aktiva - att ta ett motsvarande initiativ till upplysning
            omkring kommunismen. Där var inte kammaren enig. Man tyckte inte
            att det var en bra idé att samlas över partigränser på samma sätt
            som vi gjorde mot nazismen. Därmed föll möjligheterna att göra
            någonting inom riksdagens och Regeringskansliets ram. Det bildades
            dock en fristående stiftelse, där folkpartisterna var den drivande
            kraften. Jag önskar den all framgång och är beredd att själv vara
            med och hjälpa till. Jag hoppas precis som Elver Jonsson att den
            tar fart, för detta är det angeläget att sprida ljus över, precis
            på samma sätt som Förintelsen.
          </note>
          <note type="speaker">
            Anf. 67 ELVER JONSSON (fp):
          </note>
          <note>
            Fru talman! Låt mig bara säga tack för denna beredvillighet från
            statsministerns sida.
          </note>
          <note>
            Våra värdar gav oss ett besked som kan vara sedelärande: En diktatur
            banade här väg för en annan diktatur, och slutsatsen blir att
            en avslutad diktatur inte garanterar ett mänskligt och demokratiskt
            samhälle. Där har vi en hel del att lära. Jag uppskattar att statsministern
            tar frågan på så stort allvar.
          </note>
          <note>
            Anf. 68 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Ja, det gör jag. Till yttermera visso finns inte
            bara den arbetsgrupp som tillkom på liberalt initiativ, utan vi
            har också en inom den socialdemokratiska rörelsen. Men det finns
            anledning att inte låta detta sjunka undan utan att anstränga
            sig hårdare.
          </note>
          <note>
            Jag gläds över den litteratur som nu börjar publiceras, inte
            minst t.ex. den bok som Staffan Skott nyligen har skrivit och
            som redovisar dessa förbrytelser. Det finns fler - internationellt
            god litteratur, vetenskapligt belagd. Det ska studeras, det ska
            informeras och vi ska faktiskt också bedriva ett opinionsbildningsarbete
            mot dessa totalitära krafter. Det ska inte hända igen.
          </note>
          <note type="speaker">
            Anf. 69 TALMANNEN:
          </note>
          <note>
            Detta blev det sista inlägget i denna frågestund, som därmed
            är avslutad. Jag tackar regeringens och kammarens företrädare
            för era bidrag till denna frågestund.
          </note>
          <note>
            2 § Information från regeringen om EU-
          </note>
          <note>
            toppmötet i Tammerfors den 15-16 oktober 1999
          </note>
          <note type="speaker">
            Anf. 70 Utrikesminister ANNA LINDH (s):
          </note>
          <note>
            Fru talman! Europeiska rådet höll den 15-16 oktober ett särskilt
            inkallat möte i Tammerfors för att behandla ett europeiskt område
            för frihet, säkerhet och rättvisa. Under denna samlingsrubrik
            diskuterade vi en gemensam politik för asyl och migration, ett
            gemensamt område för rättvisa och en gemensam kamp mot brottsligheten.
            Alla dessa frågor står högt på listan över vad medborgarna vill
            att EU ska syssla med. Jag ska ägna huvuddelen av min redogörelse
            åt dessa delar av toppmötet och återkommer mot slutet kort till
            de övriga frågor som behandlades.
          </note>
          <note>
            Fru talman! På det asyl- och migrationspolitiska området slås
            fast att unionen fullt ut ska leva upp till
          </note>
          <note>
            Genèvekonventionen och andra relevanta konventioner för mänskliga
            rättigheter. Vi ska solidariskt möta humanitära behov. Mötet i
            Tammerfors utgör en stark politisk viljeyttring att Europa ska
            utveckla sin gemensamma flykting- och invandringspolitik på humanitetens
            och asylrättens grund. Farhågorna om en
          </note>
          <note>
            "Fästning Europa" har kommit på skam.
          </note>
          <note>
            I linje med svenska prioriteringar lyftes behovet av ett helhetsperspektiv
            på migrationspolitiken fram.
          </note>
          <note>
            Detta är nytt i förhållande till Amsterdamfördraget.
          </note>
          <note>
            Att arbeta tillsammans med ursprungs- och transitländer gällande
            frågor som utrikespolitiken, mänskliga rättigheter och bistånd
            är av avgörande vikt för att undvika ofrivillig migration och
            garantera bra mottagande av flyktingar, oavsett vart de kommer.
          </note>
          <note>
            Vi kom vidare överens om att ett gemensamt europeiskt asylsystem
            ska komma till stånd, grundat på en fullständig och omfattande
            tolkning av Genèvekonventionen. Ett sådant framtida system ska
            omfatta ett praktiskt genomförbart sätt att fastställa vilken
            stat som är ansvarig för prövningen av en asylansökan, normer
            för asylförfarande, villkoren för mottagande av asylsökande och
            minimiregler för erkännande av flyktingstatus. I ett försök att
            komma framåt i frågan om tillfälligt skydd enades vi om att be
            kommissionen undersöka förutsättningarna för någon typ av finansiell
            mekanism för att bistå medlemsstater som drabbas hårt vid massflyktssituationer.
            Den asylform som tidigare diskuterats fick däremot inte tillräckligt
            stöd.
          </note>
          <note>
            Det är också glädjande att frågan om den rättsliga ställningen
            för människor från länder utanför EU, s.k.
          </note>
          <note>
            tredjelandsmedborgare, lyftes fram så klart vid detta möte. Vi
            har kommit överens om att unionen måste säkerställa en rättvis
            behandling av de tredjelandsmedborgare som lagligt vistas i medlemsstaterna.
          </note>
          <note>
            Invandrare ska åtnjuta rättigheter och skyldigheter som är jämförbara
            med EU-medborgarnas. Kampen mot rasism och främlingsfientlighet
            ska intensifieras.
          </note>
          <note>
            Behovet av mer jämförbara villkor för tredjelandsmedborgares
            inresa och vistelse bekräftades. Europeiska rådet uttalade också
            sitt stöd för målet att de som under en längre tid lagligt vistats
            i EU ska erbjudas möjligheten att få medborgarskap.
          </note>
          <note>
            Utöver problemen med den illegala invandringen lyftes människohandel
            fram, på svenskt initiativ, med särskild betoning på kvinnor.
            Offrens rättigheter ska säkerställas, särskilt när det gäller
            kvinnor och barn.
          </note>
          <note>
            Ett närmare gränskontrollarbete mellan medlemsstaterna efterlystes.
            Återvändande ska främjas, och ursprungs- och transitländerna ska
            bistås för att främja frivilligt återvändande. Dessa länder ska
            hjälpas till ökad förmåga att effektivt bekämpa människohandel
            och klara sina återtagandeskyldigheter. Men som texten nu är skriven
            finns det samtidigt, genom ett svenskt förslag, ett skydd för
            att inte någon ska återsändas till förföljelse.
          </note>
          <note>
            Fru talman! Slutsatserna från mötet på det rättsliga området
            får betraktas som en framgång för de frågor som Sverige har drivit.
            Brottsförebyggande samarbete, åtgärder mot s.k. safe havens där
            brottslingarna kan gömma undan sina tillgångar samt ett samlat
            grepp på EU:s yttre förbindelser på det rättsliga området och
            inrikesområdet ges stort utrymme.
          </note>
          <note>
            Det slås fast att det ska bli lättare för medborgarna att hantera
            gränsöverskridande tvister. Information om andra medlemsstaters
            rättssystem ska finnas lätt tillgänglig. Miniminivåer för rättslig
            hjälp ska skapas, liksom gemensamma procedurregler för förenklad
            tvistlösning över gränserna. Särskild uppmärksamhet ska ägnas
            brottsoffers situation i det rättsliga förfarandet.
          </note>
          <note>
            Åtgärderna är välkomna. De innebär konkreta förbättringar för
            medborgarna.
          </note>
          <note>
            Principen om ömsesidigt erkännande ska vara en hörnsten i det
            straff- och civilrättsliga samarbetet i unionen. Domar och beslut
            från andra medlemsstater ska erkännas och verkställas direkt.
            Detta ska kombineras med fastställande av gemensamma miniminivåer
            för vissa delar av civilprocessrätten. Vidare ska ny procedurlagstiftning
            skapas för att underlätta lösning av gränsöverskridande tvister.
            Även dessa åtgärder innebär förbättringar för medborgarna.
          </note>
          <note>
            En framgång för Sverige är det viktiga steg mot en modernisering
            av EU:s kriminalpolitik som tas genom att brottsförebyggande aspekter
            ska läggas på unionens brottsbekämpande verksamhet, både internt
            inom unionen och externt. Erfarenheter av brottsförebyggande åtgärder
            ska utbytas. Nätverk av nationella brottsförebyggande organ ska
            upprättas, och samarbetet mellan olika organisationer förbättras.
            Dessa brottsförebyggande steg bygger på ett gemensamt initiativ
            av Sverige, Storbritannien och Danmark.
          </note>
          <note>
            Det rättsliga samarbetet mot brott ska förbättras, bl.a. ska
            ett Eurojust skapas där åklagare och förundersökningsdomare från
            de olika medlemsstaterna samordnar gränsöverskridande brottsundersökningar.
          </note>
          <note>
            Straffrätten ska tillnärmas i vissa avseenden, bl.a.
          </note>
          <note>
            penningtvätt och handel med kvinnor pekas ut som prioriterade
            områden. Samarbetet med länder utanför
          </note>
          <note>
            EU betonades, med Östersjösamarbetet som ett gott exempel.
          </note>
          <note>
            Penningtvätt lyfts också fram som en central företeelse inom
            den organiserade brottsligheten. De brottsbekämpande myndigheternas
            insyn i finansiella transaktioner och ägande av företag ska öka,
            bl.a.
          </note>
          <note>
            genom upphävande av banksekretess i dessa sammanhang.
          </note>
          <note>
            Påtryckningar ska utövas på safe havens utanför unionen för att
            få dem att samarbeta i brottsutredningar. Regler på bl.a. de bolagsrättsliga
            och finansiella områdena som försvårar internationellt samarbete
            ska intensifieras och ses över. Sverige har varit ett av de drivande
            länderna på detta område.
          </note>
          <note>
            Fru talman! Under stats- och regeringschefernas middag fanns
            en stor uppslutning kring det förslag som kommissionen lämnat
            om att i Helsingfors i december besluta om en gemensam förhandlingsstart
            för de återstående kandidatländerna. Detta skulle innebära en
            klar framgång för svenskt vidkommande, eftersom det är den förhandlingsmodell
            vi förordat sedan 1997. Ett beslut enligt denna modell, som också
            innebär att förhandlingstakten anpassas till varje kandidatlands
            individuella framsteg, kommer att stimulera reformansträngningarna
            i samtliga kandidatländer.
          </note>
          <note>
            Utvidgningen kommer att stå i centrum för det svenska ordförandeskapet.
            Att föra denna fråga framåt förblir en av våra allra viktigaste
            uppgifter.
          </note>
          <note>
            För att klara tidtabellen kommer det att bli av största betydelse
            att, som vi fastlade i Köln i juni, slutföra regeringskonferensen
            om institutionerna redan under det franska ordförandeskapet. Det
            kräver i sin tur att omfattningen av konferensen begränsas, vilket
            Sverige verkar för.
          </note>
          <note>
            Kommissionens förslag om Turkiet behandlades också. Ett antal
            länder uttalade sig explicit för att de nu önskar se ytterligare
            förbättringar när det gäller de mänskliga rättigheterna i Turkiet.
            Jag klargjorde att vi för vår del vill se nya åtaganden på MR-området.
            Det rådde samsyn om att beslutet i Helsingfors får fattas i ljuset
            av utvecklingen i Turkiet under hösten.
          </note>
          <note>
            Det gjordes också ett kritiskt uttalande med anledning av att
            den amerikanska senaten inte godkänt avtalet om ett allmänt provstopp
            och en skarpt formulerad uppmaning till regimen i Pakistan att
            snarast redovisa en tidtabell för återgång till en demokratisk
            ordning eller att ställas inför ett fryst utvecklingsbistånd.
          </note>
          <note>
            Fru talman! Det sammantagna resultatet av toppmötet får för svenskt
            vidkommande betraktas som mycket gott, både på det rättsliga och
            på det asyl- och migrationspolitiska området. Dessutom lyckades
            vi, det är jag rätt övertygad om, lägga grunden för enighet vid
            det kommande Helsingforstoppmötet om att ytterligare sex kandidatländer
            ska få inleda förhandlingar.
          </note>
          <note type="speaker">
            Anf. 71 BO KÖNBERG (fp):
          </note>
          <note>
            Fru talman! Den redogörelse vi nu har fått från utrikesministern
            är på flera punkter glädjande. Det gäller både frågan om asylpolitiken
            inom EU-
          </note>
          <note>
            området, där det fanns farhågor innan, och förstås breddningen
            till alla kandidatländerna. Men jag har ett par frågor som rör
            asylpolitiken och en fråga om
          </note>
          <note>
            Turkiet.
          </note>
          <note>
            Vad gäller asylpolitiken skulle jag vilja höra utrikesministerns
            bedömning av om man nått fram till något i fråga om möjligheterna
            för medborgare från andra länder, utanför unionen, att röra sig
            inom EU.
          </note>
          <note>
            Den andra frågan gäller hur man i Tyskland ser på frågan om s.k.
            tredjepartsförföljelse, dvs. människor som har flytt från förföljelse
            som bedrivs av någon annan än statsmakten. Jag har fått intryck
            av att
          </note>
          <note>
            Tyskland har en annan syn på detta än vi har i Sverige och i
            flera andra länder.
          </note>
          <note>
            Den tredje frågan gäller Turkiet. Det är en mycket viktig fråga
            för Europas framtid, dvs. de relationer vi ska ha mellan Europeiska
            unionen och Turkiet. Det är klart att det finns brister i den
            turkiska demokratin, brister i den turkiska rättsstaten och brister
            vad gäller minoritetsskydd och en del annat.
          </note>
          <note>
            Men egentligen handlar det väl om att ge två mycket klara besked.
            Det ena är att Turkiet är välkommet att bli medlem i Europeiska
            unionen. Det andra är att enbart demokratier och rättsstater som
            har minoritetsskydd m.m. är välkomna. Jag undrar vilken ståndpunkt
            som utrikesministern just nu ser framför sig att Sverige kommer
            att inta i den frågan i Helsingfors i december.
          </note>
          <note type="speaker">
            Anf. 72 Utrikesminister ANNA LINDH (s):
          </note>
          <note>
            Fru talman! När det gäller flyktingfrågorna kan man konstatera
            att vi gemensamt kan vara glada över att farhågorna om restriktiv
            flyktingpolitik kom på skam.
          </note>
          <note>
            När det sedan gäller möjligheten för tredjelandsmedborgare att
            fritt röra sig inom EU kan man säga att det egentligen inte togs
            några uttryckliga beslut i någon riktning vid Tammerforsmötet.
            Men indirekt var Tammerforsmötet ett steg framåt, eftersom man
            sade att tredjelandsmedborgare ska ha ungefär samma rättigheter
            som EU-medborgarna själva. Dit hör ju också rätten att fritt röra
            sig inom unionen, även om det inte fattades några uttryckliga
            beslut vid mötet.
          </note>
          <note>
            Tyskland har inte i praxis godkänt förföljelse från tredje part
            såsom grund för konventionsflyktingstatus.
          </note>
          <note>
            Det här är en diskussion som pågår i flera medlemsländer. Men
            mot den bakgrunden var det särskilt glädjande att vi på ett svenskt
            förslag fick in en skrivning i slutsatserna om den grundläggande
            principen i
          </note>
          <note>
            Genèvekonventionen, den s.k. non refoulementprincipen. Det betyder
            att man inte får återsända någon till ett land varifrån personen
            riskerar att sändas vidare till ett annat land där han riskerar
            förföljelse. Det kan vara förföljelse av myndighet eller, som
            i vissa fall, förföljelse från någon som i och för sig inte är
            egen myndighet eller regering men där den egna myndigheten eller
            regeringen inte förmår att skydda personen i fråga. Med tanke
            på att det finns olika praxis i olika medlemsländer tycker jag
            att det var mycket glädjande att vi från svensk sida fick in detta
            i slutsatserna.
          </note>
          <note>
            När det så småningom gäller Turkiet har vi från svensk sida sagt
            att vi gärna vill se Turkiet som kandidatland. Men det krävs också
            enligt Amsterdamfördraget att man för att vara kandidatland och
            så småningom få föra sina medlemskapsförhandlingar också ska vara
            en demokrati. Det vi från svensk sida har tagit som exempel och
            som mycket viktiga krav har varit kurdernas situation, yttrandefriheten
            och åtgärder mot tortyr i Turkiet. Här har fler länder betonat
            vikten av att det sker framsteg i Turkiet. Slutsatsen efter mötet
            var att beslutet i Helsingfors avgörs av den politiska utvecklingen
            i Turkiet under hösten.
          </note>
          <note type="speaker">
            Anf. 73 KALLE LARSSON (v):
          </note>
          <note>
            Fru talman! Även om vi som EU-kritiker och EU-
          </note>
          <note>
            motståndare kan se att en del av de saker som har diskuterats
            i Tammerfors är steg i rätt riktning, vill vi vidhålla att vi
            uppfattar byggandet av "Fästning Europa" som fortsatt pågående.
            Utrikesministern säger att farhågorna om en "Fästning Europa"
            har kommit på skam, och det är en uppfattning som jag inte delar.
          </note>
          <note>
            Vi kommer fortsatt att vara kritiska till att den rika västvärlden
            stänger sina gränser. Vi uppfattar att det fortfarande riskerar
            att bli så.
          </note>
          <note>
            Min fråga gäller det som framgår av ordförandelandets slutsatser
            från Tammerforsmötet. Det handlar om hanteringen av migrationsströmmar.
            Det står att läsa där att Europeiska rådet efterlyser informationskampanjer
            i transitländerna och i ursprungsländerna. Jag skulle vilja fråga
            utrikesministern om hon har någon information om hur informationskampanjerna
            ska bedrivas.
          </note>
          <note>
            Vi har haft en diskussion i Sverige om den typen av informationskampanjer.
            I budgetpropositionen -
          </note>
          <note>
            som våra partier gemensamt har diskuterat sig fram till - finns
            inga skrivningar om sådana kampanjer.
          </note>
          <note>
            Därför vill jag veta om utrikesministern kan ange för oss ungefär
            vad kampanjerna syftar till, hur de går till, men också hur det
            kommer sig att den svenska ståndpunkten inte redovisar någon kritik.
          </note>
          <note type="speaker">
            Anf. 74 Utrikesminister ANNA LINDH (s):
          </note>
          <note>
            Fru talman! Det är viktigt att vi klarar ut vad informationskampanjerna
            handlar om. Detta handlar framför allt om en kamp mot människosmugglare.
          </note>
          <note>
            Det är personer som cyniskt kan påstå att man t.ex.
          </note>
          <note>
            inte behöver uppfylla flyktingstatus för att fly till
          </note>
          <note>
            Europa. Människosmugglare tar alla tillfällen att beröva fattiga
            människor deras sista tillgångar för att ta dem till ett land
            där det inte alls är säkert att de kan få flyktingstatus.
          </note>
          <note>
            Informationskampanjerna handlar om att ge människor en riktig
            information om vilka regler som gäller i olika europeiska länder
            och därmed försvåra just för människosmugglarna. Informationskampanjen
            är mycket tydligt kopplad till det arbete som görs av människosmugglare.
          </note>
          <note>
            Det finns dessutom annan information som är viktig, nämligen
            att de personer som har rätt till flyktingstatus också ska känna
            till vilka regler som gäller så att de därmed kan använda sin
            rätt i europeiska länder.
          </note>
          <note>
            Fru talman! Det är allmänt viktigt att komma ihåg när vi talar
            om flyktingar och Europa, att vi i Europa måste hjälpas åt att
            solidariskt, gemensamt ta hand om dem som behöver fly från länder
            utanför Europa.
          </note>
          <note>
            Det kan ibland vara fråga om grannländer, det kan ibland vara
            länder som ligger långt borta. Vi ska se till att det är de som
            behöver hjälp av oss som också får hjälp av oss. Det är inte de
            som har mest att ge till eventuella flyktingsmugglare som ska
            få hjälpen.
          </note>
          <note type="speaker">
            Anf. 75 KALLE LARSSON (v):
          </note>
          <note>
            Fru talman! Jag är helt enig med utrikesministern om att grunden
            för en flyktingpolitik värd namnet måste vara att hjälpa de människor
            som flyr från sina länder och att de skulle kunna få en fristad
            någon annanstans i världen, t.ex. i vårt land. Det är också grunden
            för många av de partier som bedriver flyktingpolitik i Sverige
            och hur de försöker påverka den svenska regeringen i den riktningen.
          </note>
          <note>
            Ser utrikesministern ingen fara alls i att bedriva informationskampanjer?
            Finns det inte en risk - jag kanske är konspiratoriskt lagd, det
            kan jag i så fall medge - att man använder sådana informationskampanjer
            för att avskräcka människor som har rätt att söka asyl i andra
            länder från att faktiskt göra det? Vi befinner oss i en tid där
            det finns starka opinioner inom många av de västeuropeiska länderna
            mot ett ökat flyktingmottagande.
          </note>
          <note type="speaker">
            Anf. 76 Utrikesminister ANNA LINDH (s):
          </note>
          <note>
            Fru talman! Det är självklart att vi i det fortsatta arbetet
            kommer att få se över hur regler ändras, hur kampanjer bedrivs,
            för att hela tiden följa att vi verkligen säkerställer det vi
            har kommit överens om, nämligen en generös och rättvis flykting-
            och asylpolitik. Inte ens efter Tammerforsmötet kan vi en gång
            för alla ta det för givet. Vi måste fortsätta att följa detta.
          </note>
          <note>
            Vi ska inte heller avskräcka dem som måste, bör och har rätt
            att söka asyl i Europa. Men det gäller att ge en realistisk bild
            av Europa och ta bort de felaktiga bilder som ibland målas upp
            av dem som bara vill tjäna pengar på människors elände.
          </note>
          <note type="speaker">
            Anf. 77 MARIANNE ANDERSSON (c):
          </note>
          <note>
            Fru talman! Jag har två frågor.
          </note>
          <note>
            Vi fick positiva besked inom en lång rad områden, bl.a. att positionerna
            har flyttats fram i fråga om mänskliga rättigheter och angelägna
            frågor som massflykt och flykting- och asylpolitiken. Människohandeln
            är en sådan fråga.
          </note>
          <note>
            Jag vill anknyta till vad utrikesministern sade om kvinnohandel.
            Vi vet att det även har funnits kvinnor som har sålts till Sverige
            och hållits fångna i prostitution. Sedan har det framgått av medierna
            att de har skickats tillbaka. Det här var en kort version, jag
            kan inte fallet helt.
          </note>
          <note>
            Hur hanterar man sådant? Finns det förslag på hur man ska stödja
            och hjälpa kvinnor som har blivit utsatta för sådant? De kvinnorna
            är de mest värnlösa, om de blir tillbakaskickade utan stöd och
            hjälp.
          </note>
          <note>
            Sedan vill jag också komma till Turkietfrågan.
          </note>
          <note>
            Det är bra att Sverige har agerat starkt för att ställa krav
            på förbättring av de mänskliga rättigheterna i
          </note>
          <note>
            Turkiet. Det är viktigt att det sker förbättringar innan nästa
            möte.
          </note>
          <note>
            Det är bra att Sverige har drivit frågan om kurderna, yttrandefriheten
            och kampen mot tortyr. Finns det några krav på färdplan för Turkiet?
            Finns det någon utsatt nivå som Turkiet behöver nå innan det går
            att fatta beslut om att Turkiet ska få bli kandidatland?
          </note>
          <note>
            Jag tycker att Turkiet ska få bli kandidatland, men landet behöver
            genomgå en hel del förbättringar innan landet blir kandidatland.
          </note>
          <note type="speaker">
            Anf. 78 Utrikesminister ANNA LINDH (s):
          </note>
          <note>
            Fru talman! Vi har tyvärr sett att kvinnohandeln är ett problem
            som ökar i Europa. Tyvärr har vi ofta sett problemet i några av
            kandidatländerna. Det har varit en följd av ökad arbetslöshet
            och social utslagning.
          </note>
          <note>
            De insatser vi försöker att göra är att bl.a. diskutera tillsammans
            med de länder som har de främsta problemen. De länderna ska se
            att det inte bara handlar om att komma till rätta med själva kvinnohandeln
            utan också med de bakomliggande orsakerna, som t.ex. arbetslöshet,
            social utslagning och bristande jämställdhet för kvinnor. Sedan
            ska vi i de olika länderna ge så bra stöd som möjligt till kvinnorna
            när problemen upptäcks.
          </note>
          <note>
            Den svenska regeringen föreslog tidigare i höstas att vi skulle
            göra en färdplan för Turkiet före Helsingforsmötet. Det fick vi
            inte gehör för från andra länder.
          </note>
          <note>
            Man menade att man måste fortsätta att föra en politisk diskussion
            med Turkiet under hösten. Flertalet länder har efterlyst förbättringar
            och förändringar i den demokratiska situationen och med de mänskliga
            rättigheterna i Turkiet. Sedan kommer man att utarbeta en s.k.
            fullständig färdplan. Det utarbetas i samband med att landet får
            kandidatlandsstatus. Men eftersom landet redan innan det får kandidatlandsstatus
            ska uppfylla kraven i Amsterdamfördraget vill vi se åtgärder eller
            åtaganden som garanterar framsteg även före Helsingforsmötet.
          </note>
          <note type="speaker">
            Anf. 79 MARIANNE ANDERSSON (c):
          </note>
          <note>
            Fru talman! Jag hoppas att EU-länderna är överens om att det
            måste ske sådana framsteg innan man låter Turkiet bli ett kandidatland.
          </note>
          <note>
            Jag vet att Turkiet inte vill bli annorlunda behandlat än andra
            kandidatländer. Inte någon av oss tycker så. Men då gäller det
            att landet inte blir särbehandlat åt andra hållet heller utan
            att kraven förblir starka på Turkiet. Samtidigt ska det vara en
            positiv ton där det framgår att vi vill att Turkiet ska komma
            med i Europa. Det gäller att inte lägga ved på brasan så att Turkiet
            vänder sig österut. Vi vet att landet balanserar på den knivseggen,
            dvs. att landet kan vända sig åt bägge hållen. Men jag tror att
            de flesta vill att Turkiet ska vända sig mot Europa.
          </note>
          <note>
            Det är viktigt att hålla tonen att Turkiet ska åstadkomma några
            saker till, men att Turkiet verkligen välkomnas som kandidatland.
          </note>
          <note type="speaker">
            Anf. 80 Utrikesminister ANNA LINDH (s):
          </note>
          <note>
            Fru talman! Det tydliga budskapet från den svenska regeringen
            har just varit att vi vill se Turkiet som kandidatland. Vi vill
            absolut inte, till skillnad från vad som framkommit i debatten
            i en del länder, se något slags religiös diskriminering i EU.
            Tvärtom tycker vi att det skulle vara en tillgång för EU att få
            också ett land med en stor muslimsk befolkning som medlem i EU.
            Det ser vi som en stor fördel.
          </note>
          <note>
            Men vi vill också, som Marianne Andersson säger, se att Turkiet
            uppfyller samma krav som vi har ställt på andra kandidatländer.
            I enlighet med Amsterdamfördraget måste man då även uppfylla demokratiska
            krav innan man får kandidatlandsstatus. Det är därför vi har försökt
            precisera områden där vi tycker att Turkiet bör kunna vidta åtgärder
            eller göra åtaganden under hösten, så att vi kan fatta ett positivt
            beslut i Helsingfors i december.
          </note>
          <note type="speaker">
            Anf. 81 GÖRAN LENNMARKER (m):
          </note>
          <note>
            Fru talman! Det är väl ingen tvekan om att detta toppmöte innebär
            ett viktigt steg för EU:s utveckling just vad gäller asyl- och
            migrationspolitik och brottsbekämpning. Det kommer därmed att
            vara en väsentlig del i byggandet av unionen på de områden som
            är viktiga, nämligen de som har gränsöverskridande aspekter. Jag
            ska inte ställa någon fråga om det utan mera konstatera det.
          </note>
          <note>
            Däremot har jag tre frågor. Den första frågan gäller den höge
            representanten och rådets generalsekreterare. Man uttalar uttryckligen
            sitt stöd för Javier
          </note>
          <note>
            Solana i slutsatserna, och min fråga är då: Vad sker nu beträffande
            generalsekreteraren i Västeuropeiska unionen? Om jag har förstått
            det rätt, hade Sverige tidigare ett motstånd mot att Javier Solana
            skulle kunna bekläda också denna post parallellt med sin post
            inom EU. Har Sverige nu givit upp detta motstånd?
          </note>
          <note>
            Den andra frågan gäller det som har diskuterats många gånger,
            inte minst i riksdagen och i EU-
          </note>
          <note>
            nämnden, nämligen den europeiska stadgan om grundläggande rättigheter.
            Toppmötet tar ytterligare ett steg på vägen mot utarbetandet av
            en sådan stadga.
          </note>
          <note>
            Då är min fråga: Finns det fortfarande ingen klarhet om vad det
            här arbetet egentligen syftar till? Ska man försöka att på EU-nivå
            ersätta eller kanske skapa något annat än den stadga som vi har
            via Europarådet, som är väldigt väsentlig för hela Europas normer
            vad gäller grundläggande demokrati och mänskliga rättigheter?
            Vi har i nästan alla partier i riksdagen varit lite tveksamma
            till om det är klokt att EU ska ha en särskild standard på detta,
            och vi har menat att det kanske är riktigare att arbeta via det
            vi nu har gemensamt, både EU-länder och nästan alla andra europeiska
            länder. Har det kommit någon klarhet, när man nu tar detta ytterligare
            steg för att praktiskt arbeta vidare med detta?
          </note>
          <note>
            Den tredje frågan är mera en sidokommentar vad gäller Turkiet.
            Den centrala frågan, fru talman, är väl just om Turkiet ska särbehandlas
            eller ej. Jag tror att det är oerhört viktigt för Sverige att
            säga att Turkiet ska icke särbehandlas, utan det ska ställas samma
            krav på Turkiet som på andra europeiska länder vad avser mänskliga
            rättigheter, demokrati, minoritetsrättigheter, men även andra
            saker, som ekonomi, l'acquis communautaire osv. Det är här som
            det är viktigt att den svenska regeringen är tydlig.
          </note>
          <note type="speaker">
            Anf. 82 Utrikesminister ANNA LINDH (s):
          </note>
          <note>
            Fru talman! När det för det första gäller den höge representanten,
            Javier Solana, som ska vara sammanhållande också när det gäller
            EU:s utrikespolitik välkomnades han, helt naturligt, till sin
            nya funktion.
          </note>
          <note>
            När det gäller hans relationer med Västeuropeiska unionen har
            vi från svensk sida varit väldigt tydliga i fråga om att det inte
            får vara en dubbelfunktion, som gör att Javier Solana också har
            ansvaret för artikel V, de ömsesidiga försvarsgarantierna i VEU.
            Vi menar att det inte går att kombinera med att vara generalsekreterare
            i EU.
          </note>
          <note>
            Det har inte fattats några beslut, men de lösningar som nu diskuteras
            gäller om det går att kombinera
          </note>
          <note>
            Petersbergsuppgifterna i EU med att ansvara för Petersbergsuppgifterna
            också i VEU. En sådan lösning tror vi från svensk sida är möjlig
            att finna.
          </note>
          <note>
            När det för det andra gäller den europeiska stadgan vill jag
            gärna tala om att det finns olika uppfattningar om hur långt man
            vill att detta arbete ska gå.
          </note>
          <note>
            Sverige och en stor majoritet av EU:s medlemsländer menar att
            detta ska vara ett politiskt dokument, som markerar politiskt
            grundläggande rättigheter. Det får inte bli ett juridiskt dokument,
            som därmed kan nagga
          </note>
          <note>
            Europarådets arbete i kanten och leda till kompetenstvister mellan
            EU och Europarådet. Europarådets arbete kring mänskliga rättigheter
            är ju så fullständigt grundläggande och är det som ska vara viktigast
            för oss i arbetet när det gäller mänskliga rättigheter.
          </note>
          <note>
            Detta är en uppfattning som delas av en mycket bred majoritet
            av medlemsländerna. Den tidigare EU-
          </note>
          <note>
            ordföranden har drivit en annan uppfattning, och det är att detta
            ska göras till en juridisk stadga. Men man har ännu inte fått
            gehör för det.
          </note>
          <note>
            Jag vill också mycket kort, fru talman, säga något om Turkiet.
            Jag tycker att det har varit väldigt tydligt att den svenska regeringen
            har markerat att vi välkomnar Turkiet som kandidatland. Men vi
            ställer samma krav på Turkiet som på andra länder som vill bli
            kandidatländer i EU. Det innebär också att vi vill se speciella
            åtgärder i Turkiet, eftersom speciella förhållanden råder i Turkiet.
          </note>
          <note type="speaker">
            Anf. 83 GÖRAN LENNMARKER (m):
          </note>
          <note>
            Fru talman! Jag blev ändå inte riktigt klok i fråga om Solanas
            ställning. Jag har svårt att se att han skulle kunna vara generalsekreterare
            i VEU utan att fullt ut ansvara för VEU:s alla uppgifter, som
            om jag förstod det rätt kommer att fortsätta att vara artikel
            V.
          </note>
          <note>
            Vi vet det kanske inte förrän efter Helsingforstoppmötet, eller
            t.o.m. nästa år när de sakerna ska klaras ut. Såvitt jag förstår
            måste VEU utse en generalsekreterare när den nuvarande avgår,
            vilket är i slutet på denna månad. Därför är frågan: Har Sverige
            fortsatt ett bestämt motstånd mot att han kan bli generalsekreterare
            i VEU om inte de specifika svenska kraven uppfylls i det här sammanhanget?
          </note>
          <note>
            När det gäller Europastadgan är det lite konstigt om man nu sätter
            i gång ett stort arbete och inte har klart för sig var det ska
            sluta. Det vore kanske klokare att definiera det i förväg innan
            man sätter i gång det stora arbetet. Det allvarligaste är om vi
            får två skilda standarder i Europa. De starka länderna inom EU
            som har kommit långt vad gäller demokrati och mänskliga rättigheter
            har sin egen definition av de här frågorna, och de svaga länderna
            som står utanför EU kan då försvaga det arbetet. Det är väl det
            största bekymret.
          </note>
          <note>
            Jag är mycket tacksam för att utrikesministern ständigt upprepar
            just detta att Turkiet ska behandlas på exakt samma villkor som
            vilket annat europeiskt ansökarland som helst.
          </note>
          <note type="speaker">
            Anf. 84 Utrikesminister ANNA LINDH (s):
          </note>
          <note>
            Fru talman! När det först gäller Javier Solana är det inte bara
            specifika svenska krav att han inte kan vara både ansvarig som
            EU:s höge representant och ansvarig för det som är artikel V i
            VEU. Det är också en mycket bestämd uppfattning från både andra
            militärt alliansfria länder och flera Natoländer, som anser att
            det absolut inte får bli någon sådan sammanblandning när det gäller
            uppgifter i EU. Här är jag övertygad om att vi hittar en bra lösning
            inför Helsingforsmötet eller tidigare.
          </note>
          <note>
            När det gäller Europastadgan kan jag bara instämma med Göran
            Lennmarker. Jag har haft många diskussioner med den tyske utrikesministern
            om detta, och här har vi helt olika uppfattningar. Men vi har
            också än så länge en bred majoritet i EU när det gäller vart detta
            arbete syftar, nämligen till ett politiskt dokument, och inte
            till ett juridiskt dokument. Det är en diskussion som naturligtvis
            kommer att fortsätta, och vi får fortsätta att hävda den svenska
            ståndpunkten, som jag har uppfattat är likadan i alla partier.
          </note>
          <note>
            När det slutligen gäller Turkiet är det riktigt att vi ska ställa
            samma krav på Turkiet som på andra länder, men vi ska också komma
            ihåg att speciella förhållanden råder i Turkiet. Därför måste
            också Turkiet visa att man tar frågorna om mänskliga rättigheter
            och demokrati på större allvar.
          </note>
          <note type="speaker">
            Anf. 85 WILLY SÖDERDAHL (v):
          </note>
          <note>
            Fru talman! Jag vill också börja med Turkiet. Jag tycker att
            det är bra att regeringen har markerat och att utrikesministern
            har stått emot trycket när det gäller Turkiet. Det är en bra hållning.
          </note>
          <note>
            Jag lägger också märke till att utrikesministern gör en mycket
            positiv tolkning av överenskommelsen, och jag hoppas att det är
            riktigt. Ministern säger bl.a. att farhågorna om "Fästning Europa"
            kommer på skam. Men många gånger handlar EU-
          </note>
          <note>
            överenskommelser om vad man vill läsa in i dem.
          </note>
          <note>
            Andra företrädare för EU välkomnar överenskommelsen med motiveringen
            att Europeiska unionen håller på att bli så bra att när människor
            utanför ser hur bra det är vill de gärna komma hit. Deras tolkning
            av överenskommelsen är inte för att underlätta invandring till
            EU. Ser utrikesministern några tecken på att det finns andra tolkningar
            än den positiva tolkning som ministern gör?
          </note>
          <note>
            Jag skulle också vilja ställa en annan fråga. Utrikesministern
            använder uttrycket "illegal invandring".
          </note>
          <note>
            Vad lägger ministern i det begreppet?
          </note>
          <note type="speaker">
            Anf. 86 Utrikesminister ANNA LINDH (s):
          </note>
          <note>
            Fru talman! När det gäller den sista frågan handlar det om den
            verksamhet som vi kan se att människosmugglare bedriver med människor
            som får använda alla sina tillgångar för att ta sig till Europa,
            fastän de då inte har rätten att få flyktingstatus. Det verkligt
            allvarliga är att det bedrivs en illegal verksamhet kring dessa
            människor som vill komma till
          </note>
          <note>
            Europa.
          </note>
          <note>
            Vad gäller tolkningen - i vilken riktning man ska gå ifall vi
            i Sverige har gjort tolkningen att det ska vara generösare flyktingregler
            i Europa - har jag inte hört exempel på att man gjort en annan
            principiell tolkning i något annat land. Jag kunde se från diskussionen
            före och under toppmötet att alla regeringschefer var väldigt
            oroade över den debatt som utmålade mötet som ett repressivt möte.
            Där fanns en verklig vilja att försöka se till att man verkligen
            lät farhågorna om "Fästning Europa" komma på skam. Utifrån den
            diskussionen tror jag inte heller att det finns risk för att det
            är någon som återvänder hem och ger mötet en helt annan tolkning.
          </note>
          <note type="speaker">
            Anf. 87 WILLY SÖDERDAHL (v):
          </note>
          <note>
            Fru talman! Om illegal invandring säger ministern att det är
            människosmuggling. Det man i så fall ska ge sig på är de som smugglar,
            inte de som blir smugglade. Det är de som är invandrare. För att
            invandringen ska bli illegal, som jag ser det, måste dessa människor
            få lov att komma in i landet och få sin asylprövning gjord innan
            man kan säga att det är illegal invandring. Det är bra att man
            talar om tydligt att det man är ute efter är de människor som
            smugglar, inte de som blir smugglade.
          </note>
          <note type="speaker">
            Anf. 88 Utrikesminister ANNA LINDH (s):
          </note>
          <note>
            Fru talman! Det är särskilt viktigt att vi får ordentliga insatser
            i de länder där vi i dag kan se att en hel del av människosmugglingen
            eller transittrafiken faktiskt sker, så att man får ett bättre
            mottagande redan där, att de som verkligen behöver asyl får möjlighet
            att söka asyl och att man får regler som försvårar för människosmugglarna
            att göra de här affärerna och att vi dessutom får en sträng syn
            på hur vi ska hantera människosmugglarna, dvs. dem som bedriver
            den illegala verksamheten i samtliga länder. Det här är en viktig
            fråga att diskutera med kandidatländerna.
          </note>
          <note>
            Vi har sett en väldigt positiv utveckling i flera av kandidatländerna
            efter det att de började föra förhandlingarna och diskussionerna
            med EU.
          </note>
          <note type="speaker">
            Anf. 89 HILLEVI LARSSON (s):
          </note>
          <note>
            Fru talman! Jag skulle vilja ställa en fråga som berör Turkiet.
            Grekland verkar ha mjukat upp sina krav på Turkiet. Detta har
            påverkat Sverige; inte minst har vi hört Lars Tobisson från Moderaterna
            säga att det kanske skulle kunna leda till att vi också ändrar
            vårt ställningstagande, att vi inte ska stå ensamma i EU.
          </note>
          <note>
            Det är väldigt glädjande att regeringen står fast vid de berättigade
            kraven på mänskliga rättigheter. Det har ingenting med Grekland
            att göra.
          </note>
          <note>
            Jag skulle ändå vilja fråga hur inställningen är ute i EU från
            de andra regeringarna i EU-länderna. Har de påverkats av Grekland,
            och kommer det i så fall att kunna påverka ställningstagandet
            till att göra Turkiet till ett kandidatland?
          </note>
          <note type="speaker">
            Anf. 90 Utrikesminister ANNA LINDH (s):
          </note>
          <note>
            Fru talman! Det är väldigt glädjande för alla att se att vi i
            dag har en mycket bättre relation mellan
          </note>
          <note>
            Grekland och Turkiet än vi har haft tidigare. Samtidigt är det
            viktigt att komma ihåg, vilket en del på grund av tidningsuppgifter
            ibland glömmer, att
          </note>
          <note>
            Grekland naturligtvis fortfarande vill se de bilaterala problem
            som Grekland och Turkiet har lösta. Vi ska inte blunda för att
            det fortfarande är en realitet.
          </note>
          <note>
            Grekland vill lösa sina relationer med Turkiet innan vi kan gå
            vidare och utvidga EU till att även omfatta
          </note>
          <note>
            Turkiet. Grekland har också stött de svenska kraven på en utveckling
            när det gäller mänskliga rättigheter och demokrati i Turkiet.
          </note>
          <note>
            Jag tycker att det är viktigt att vi tar med Greklands önskemål
            och särskilda problem i beaktande.
          </note>
          <note>
            Samtidigt kan vi se att den förståelsen spritt sig också i andra
            EU-länder. Det finns dessutom i dag en utbredd uppfattning i många
            EU-länder om att vi vill se åtgärder/åtaganden i Turkiet under
            hösten som verkligen visar att Turkiet är berett att göra framsteg
            när det gäller mänskliga rättigheter. Här är det väldigt viktigt
            att vi får ett gemensamt budskap från samtliga
          </note>
          <note>
            EU-länder, från ordförandeland och kommission, så att alla som
            diskuterar med Turkiet ger samma budskap. Vi vill gärna se Turkiet
            som medlem, men vi vill se nya åtaganden som bevisar att de menar
            allvar när det gäller mänskliga rättigheter, såsom kurdernas situation,
            yttrandefriheten, tortyren.
          </note>
          <note type="speaker">
            Anf. 91 HILLEVI LARSSON (s):
          </note>
          <note>
            Fru talman! Jag tackar så mycket för svaret.
          </note>
          <note>
            Överläggningen var härmed avslutad.
          </note>
          <note>
            3 § Avsägelse
          </note>
          <note>
            Talmannen meddelade att Anders Ygeman (s) avsagt sig uppdraget
            som suppleant i lagutskottet.
          </note>
          <note>
            Kammaren biföll denna avsägelse.
          </note>
          <note>
            4 § Anmälan om kompletteringsval till finansutskottet och lagutskottet
          </note>
          <note>
            Talmannen meddelade att Socialdemokraternas riksdagsgrupp på
            grund av uppkomna vakanser anmält Hans Hoff som suppleant i finansutskottet
            efter
          </note>
          <note>
            Jörgen Andersson och Christina Pettersson som suppleant i lagutskottet
            efter Anders Ygeman.
          </note>
          <note>
            Talmannen förklarade valda till
          </note>
          <note>
            suppleant i finansutskottet
          </note>
          <note>
            Hans Hoff (s)
          </note>
          <note>
            suppleant i lagutskottet
          </note>
          <note>
            Christina Pettersson (s)
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1999/2000:17 Avtal mellan Sverige och Danmark om beskattning
            av anställda ombord på färjor och tåg m.m.
          </note>
          <note>
            6 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 20 oktober
          </note>
          <note>
            1999/2000:35 av Lars Elinderson (m) till socialminister Lars
            Engqvist
          </note>
          <note>
            Privata inslag i vården
          </note>
          <note>
            1999/2000:36 av Lars Elinderson (m) till socialminister Lars
            Engqvist
          </note>
          <note>
            Ungdomshem för kriminella
          </note>
          <note>
            1999/2000:37 av Yvonne Andersson (kd) till utbildningsminister
            Thomas Östros
          </note>
          <note>
            Betygsfrågan
          </note>
          <note>
            1999/2000:38 av Göran Magnusson (s) till utrikesminister Anna
            Lindh
          </note>
          <note>
            Mänskliga rättigheter i Vitryssland
          </note>
          <note>
            1999/2000:39 av Bengt Silfverstrand (s) till statsrådet
          </note>
          <note>
            Ingegerd Wärnersson
          </note>
          <note>
            Fristående skolor
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 26 oktober.
          </note>
          <note>
            7 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 20 oktober
          </note>
          <note>
            1999/2000:89 av Elizabeth Nyström (m) till socialminister Lars
            Engqvist
          </note>
          <note>
            Bilstöd till handikappade
          </note>
          <note>
            1999/2000:90 av Ulla-Britt Hagström (kd) till jordbruksminister
            Margareta Winberg
          </note>
          <note>
            EU:s budget och jämställdheten
          </note>
          <note>
            1999/2000:91 av Kjell Eldensjö (kd) till justitieminister Laila
            Freivalds
          </note>
          <note>
            Straff för värnpliktsvägran
          </note>
          <note>
            1999/2000:92 av Kjell Eldensjö (kd) till finansminister Bosse
            Ringholm
          </note>
          <note>
            Skatt på skadestånd för sextrakasseri
          </note>
          <note>
            den 21 oktober
          </note>
          <note>
            1999/2000:93 av Gudrun Lindvall (mp) till jordbruksminister Margareta
            Winberg
          </note>
          <note>
            Brännmärkning av häst
          </note>
          <note>
            1999/2000:94 av Ewa Larsson (mp) till justitieminister Laila
            Freivalds
          </note>
          <note>
            Hets mot samer
          </note>
          <note>
            1999/2000:95 av Margareta Viklund (kd) till statsrådet Maj-Inger
            Klingvall
          </note>
          <note>
            Humanitär hjälp till Kosovo
          </note>
          <note>
            1999/2000:96 av Maria Larsson (kd) till justitieminister Laila
            Freivalds
          </note>
          <note>
            Grundutbildning av poliser
          </note>
          <note>
            1999/2000:97 av Maria Larsson (kd) till statsrådet
          </note>
          <note>
            Mona Sahlin
          </note>
          <note>
            IUC:s medelstilldelning i budgetpropositionen
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 26 oktober.
          </note>
          <note>
            8 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 20 oktober
          </note>
          <note>
            1999/2000:44 av Birger Schlaug (mp) till statsrådet
          </note>
          <note>
            Leif Pagrotsky van Buitenen
          </note>
          <note>
            1999/2000:45 av Tasso Stafilidis (v) till utrikesminister Anna
            Lindh
          </note>
          <note>
            Mänskliga rättigheter
          </note>
          <note>
            1999/2000:52 av Birger Schlaug (mp) till miljöminister Kjell
            Larsson
          </note>
          <note>
            Flamskyddsmedel
          </note>
          <note>
            1999/2000:53 av Roy Hansson (m) till socialminister
          </note>
          <note>
            Lars Engqvist
          </note>
          <note>
            Tandvårdsreformen
          </note>
          <note>
            1999/2000:58 av Johan Pehrson (fp) till finansminister Bosse
            Ringholm
          </note>
          <note>
            Reklamskatten
          </note>
          <note>
            1999/2000:59 av Inga Berggren (m) till jordbruksminister Margareta
            Winberg
          </note>
          <note>
            Functional foods
          </note>
          <note>
            1999/2000:61 av Gun Hellsvik (m) till statsrådet
          </note>
          <note>
            Lars-Erik Lövdén
          </note>
          <note>
            Nordiska polis- och tullsambandstjänster
          </note>
          <note>
            1999/2000:64 av Inger René (m) till statsrådet Britta
          </note>
          <note>
            Lejon
          </note>
          <note>
            Personuppgiftslagen
          </note>
          <note>
            1999/2000:67 av Carina Adolfsson (s) till socialminister Lars
            Engqvist
          </note>
          <note>
            Betalningsansvaret för funktionshindrade
          </note>
          <note>
            1999/2000:68 av Helena Bargholtz (fp) till socialminister Lars
            Engqvist
          </note>
          <note>
            Mammografi
          </note>
          <note>
            1999/2000:71 av Tuve Skånberg (kd) till utbildningsminister Thomas
            Östros
          </note>
          <note>
            De fristående teologiska högskolorna
          </note>
          <note>
            1999/2000:72 av Tuve Skånberg (kd) till utbildningsminister Thomas
            Östros
          </note>
          <note>
            Örebro Missionsskola
          </note>
          <note>
            1999/2000:73 av Caroline Hagström (kd) till jordbruksminister
            Margareta Winberg
          </note>
          <note>
            Salmonellasmittat kött
          </note>
          <note>
            1999/2000:75 av Ester Lindstedt-Staaf (kd) till miljöminister
            Kjell Larsson
          </note>
          <note>
            Bromerade flamskyddsmedel
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 26 oktober.
          </note>
          <note>
            9 § Kammaren åtskildes kl. 15.46.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
