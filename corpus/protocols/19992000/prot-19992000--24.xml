<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--24</head>
          <docDate when="1999-11-03">1999-11-03</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 28 oktober.
          </note>
          <note>
            2 § Avsägelse
          </note>
          <note>
            Förste vice talmannen meddelade att Bo Lundgren
          </note>
          <note>
            (m) avsagt sig uppdraget som ledamot i valberedningen.
          </note>
          <note>
            Kammaren biföll denna avsägelse.
          </note>
          <note>
            3 § Ledighet, m.m.
          </note>
          <note>
            Förste vice talmannen meddelade att Karin Pilsäter (fp) ansökt
            om föräldraledighet under tiden den
          </note>
          <note>
            22 november-28 december 1999.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Bijan Fahimi (fp) skulle tjänstgöra som
            ersättare för Karin Pilsäter.
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1999/2000:18 till finansutskottet
          </note>
          <note>
            Redogörelse
          </note>
          <note>
            1999/2000:JO1 till konstitutionsutskottet
          </note>
          <note>
            5 § Beslut om utskottsbetänkanden som slutdebatterats den 27
            oktober
          </note>
          <note>
            UbU4 Elever med funktionshinder
          </note>
          <note>
            Mom. 3 (organisation för stöd i specialpedagogiska frågor, m.m.)
          </note>
          <note>
            1. utskottet
          </note>
          <note>
            2. res. 1 i motsvarande del (m)
          </note>
          <note>
            Votering:
          </note>
          <note>
            176 för utskottet
          </note>
          <note>
            65 för res. 1
          </note>
          <note>
            44 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 37 v, 7 kd, 15 c, 11 mp
          </note>
          <note>
            För res. 1: 64 m, 1 fp
          </note>
          <note>
            Avstod: 1 m, 29 kd, 12 fp, 2 mp
          </note>
          <note>
            Frånvarande: 25 s, 17 m, 6 v, 6 kd, 3 c, 4 fp, 3 mp
          </note>
          <note>
            Gunilla Tjernberg (kd) anmälde att hon avsett att avstå från
            att rösta men markerats ha röstat ja.
          </note>
          <note>
            Mom. 4 (förändring av specialskolans målgrupp, m.m.)
          </note>
          <note>
            1. utskottet
          </note>
          <note>
            2. res. 3 i motsvarande del (m, kd, c)
          </note>
          <note>
            3. res. 4 i motsvarande del (fp)
          </note>
          <note>
            Förberedande votering:
          </note>
          <note>
            116 för res. 3
          </note>
          <note>
            13 för res. 4
          </note>
          <note>
            156 avstod
          </note>
          <note>
            64 frånvarande
          </note>
          <note>
            Kammaren biträdde res. 3.
          </note>
          <note>
            Huvudvotering:
          </note>
          <note>
            145 för utskottet
          </note>
          <note>
            130 för res. 3
          </note>
          <note>
            9 avstod
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 31 v, 8 mp
          </note>
          <note>
            För res. 3: 63 m, 3 v, 36 kd, 15 c, 12 fp, 1 mp
          </note>
          <note>
            Avstod: 2 m, 3 v, 1 fp, 3 mp
          </note>
          <note>
            Frånvarande: 25 s, 17 m, 6 v, 6 kd, 3 c, 4 fp, 4 mp
          </note>
          <note>
            Mom. 5 (avveckling av de fasta skoldelarna vid
          </note>
          <note>
            Ekeskolan och Hällsboskolan)
          </note>
          <note>
            1. utskottet
          </note>
          <note>
            2. res. 3 i motsvarande del (m, kd, c)
          </note>
          <note>
            3. res. 4 i motsvarande del (fp)
          </note>
          <note>
            Förberedande votering:
          </note>
          <note>
            115 för res. 3
          </note>
          <note>
            13 för res. 4
          </note>
          <note>
            157 avstod
          </note>
          <note>
            64 frånvarande
          </note>
          <note>
            Kammaren biträdde res. 3.
          </note>
          <note>
            Huvudvotering:
          </note>
          <note>
            145 för utskottet
          </note>
          <note>
            131 för res. 3
          </note>
          <note>
            8 avstod
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 31 v, 8 mp
          </note>
          <note>
            För res. 3: 63 m, 3 v, 36 kd, 15 c, 13 fp, 1 mp
          </note>
          <note>
            Avstod: 2 m, 3 v, 3 mp
          </note>
          <note>
            Frånvarande: 25 s, 17 m, 6 v, 6 kd, 3 c, 4 fp, 4 mp
          </note>
          <note>
            Mom. 16 (individuella program inom den Rhanpassade gymnasieutbildningen)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. utskottets hemställan med den ändring däri som föranleddes
            av bifall till mot. 1998/99:Ub24 (s)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 19 (en värdegrund som utgår från kristen etik och västerländsk
            humanism)
          </note>
          <note>
            1. utskottet
          </note>
          <note>
            2. res. 5 i motsvarande del (kd)
          </note>
          <note>
            Votering:
          </note>
          <note>
            244 för utskottet
          </note>
          <note>
            38 för res. 5
          </note>
          <note>
            1 avstod
          </note>
          <note>
            66 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 61 m, 37 v, 15 c, 11 fp, 14 mp
          </note>
          <note>
            För res. 5: 2 m, 36 kd
          </note>
          <note>
            Avstod: 1 m
          </note>
          <note>
            Frånvarande: 25 s, 18 m, 6 v, 6 kd, 3 c, 6 fp, 2 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            UbU5 Vissa regeländringar på skolområdet
          </note>
          <note>
            Mom. 2 (fristående kvalitetsinstitut)
          </note>
          <note>
            1. utskottet
          </note>
          <note>
            2. res. 3 i motsvarande del (m)
          </note>
          <note>
            Votering:
          </note>
          <note>
            200 för utskottet
          </note>
          <note>
            64 för res. 3
          </note>
          <note>
            20 avstod
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 37 v, 20 kd, 15 c, 9 fp, 14 mp
          </note>
          <note>
            För res. 3: 63 m, 1 fp
          </note>
          <note>
            Avstod: 1 m, 16 kd, 3 fp
          </note>
          <note>
            Frånvarande: 26 s, 18 m, 6 v, 6 kd, 3 c, 4 fp, 2 mp
          </note>
          <note>
            Gunilla Tjernberg (kd) anmälde att hon avsett att rösta ja men
            markerats ha avstått från att rösta.
          </note>
          <note>
            Mom. 3 (individuella studieplaner)
          </note>
          <note>
            1. utskottet
          </note>
          <note>
            2. res. 4 (c)
          </note>
          <note>
            Votering:
          </note>
          <note>
            268 för utskottet
          </note>
          <note>
            15 för res. 4
          </note>
          <note>
            2 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 63 m, 37 v, 36 kd, 13 fp, 14 mp
          </note>
          <note>
            För res. 4: 15 c
          </note>
          <note>
            Avstod: 2 m
          </note>
          <note>
            Frånvarande: 26 s, 17 m, 6 v, 6 kd, 3 c, 4 fp, 2 mp
          </note>
          <note>
            Mom. 8 (möjlighet att räkna in Idrott och hälsa A
          </note>
          <note>
            samt Estetisk verksamhet i slutbetyg från gymnasial vuxenutbildning)
          </note>
          <note>
            1. utskottet
          </note>
          <note>
            2. res. 1 i motsvarande del (kd)
          </note>
          <note>
            Votering:
          </note>
          <note>
            248 för utskottet
          </note>
          <note>
            36 för res. 1
          </note>
          <note>
            1 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 64 m, 37 v, 15 c, 13 fp, 14 mp
          </note>
          <note>
            För res. 1: 36 kd
          </note>
          <note>
            Avstod: 1 m
          </note>
          <note>
            Frånvarande: 26 s, 17 m, 6 v, 6 kd, 3 c, 4 fp, 2 mp
          </note>
          <note>
            Mom. 11 (kravet på lärares kunskaper i svenska språket)
          </note>
          <note>
            1. utskottet
          </note>
          <note>
            2. res. 5 (m, kd, fp)
          </note>
          <note>
            Votering:
          </note>
          <note>
            158 för utskottet
          </note>
          <note>
            126 för res. 5
          </note>
          <note>
            1 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 37 v, 1 fp, 14 mp
          </note>
          <note>
            För res. 5: 64 m, 36 kd, 14 c, 12 fp
          </note>
          <note>
            Avstod: 1 m
          </note>
          <note>
            Frånvarande: 25 s, 17 m, 6 v, 6 kd, 4 c, 4 fp, 2 mp
          </note>
          <note>
            Mom. 14 (entreprenadförhållanden inom skolan)
          </note>
          <note>
            1. utskottet
          </note>
          <note>
            2. res. 6 (m, kd, c, fp)
          </note>
          <note>
            Votering:
          </note>
          <note>
            157 för utskottet
          </note>
          <note>
            127 för res. 6
          </note>
          <note>
            1 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 37 v, 14 mp
          </note>
          <note>
            För res. 6: 63 m, 36 kd, 15 c, 13 fp
          </note>
          <note>
            Avstod: 1 m
          </note>
          <note>
            Frånvarande: 25 s, 18 m, 6 v, 6 kd, 3 c, 4 fp, 2 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            UbU6 Utvecklingsplan för förskola, skola och vuxenutbildning
          </note>
          <note>
            Mom. 1 (utvecklingsplanen i huvudsak utom såvitt avser särskolan)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 2 i motsvarande del (v)
          </note>
          <note>
            4. res. 3 (kd)
          </note>
          <note>
            5. res. 4 (fp)
          </note>
          <note>
            Förberedande votering 1:
          </note>
          <note>
            35 för res. 3
          </note>
          <note>
            13 för res. 4
          </note>
          <note>
            237 avstod
          </note>
          <note>
            64 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 2:
          </note>
          <note>
            37 för res. 2
          </note>
          <note>
            35 för res. 3
          </note>
          <note>
            214 avstod
          </note>
          <note>
            63 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 3:
          </note>
          <note>
            66 för res.1
          </note>
          <note>
            37 för res. 2
          </note>
          <note>
            183 avstod
          </note>
          <note>
            63 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            135 för utskottet
          </note>
          <note>
            64 för res. 1
          </note>
          <note>
            87 avstod
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 15 c, 14 mp
          </note>
          <note>
            För res. 1: 64 m
          </note>
          <note>
            Avstod: 1 m, 37 v, 36 kd, 13 fp
          </note>
          <note>
            Frånvarande: 25 s, 17 m, 6 v, 6 kd, 3 c, 4 fp, 2 mp
          </note>
          <note>
            Mom. 3 (läs- och skrivfärdigheter m.m.)
          </note>
          <note>
            1. utskottet
          </note>
          <note>
            2. res. 5 i motsvarande del (c)
          </note>
          <note>
            Votering:
          </note>
          <note>
            270 för utskottet
          </note>
          <note>
            15 för res. 5
          </note>
          <note>
            1 avstod
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 64 m, 37 v, 36 kd, 13 fp, 14 mp
          </note>
          <note>
            För res. 5: 15 c
          </note>
          <note>
            Avstod: 1 m
          </note>
          <note>
            Frånvarande: 25 s, 17 m, 6 v, 6 kd, 3 c, 4 fp, 2 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            TU2 Förarbevis för moped klass I och för terrängskoter
          </note>
          <note>
            Kammaren biföll utskottets hemställan.
          </note>
          <note>
            TU3 Lägesrapport två om IT-omställningen i samhället inför år
            2000
          </note>
          <note>
            Mom. 3 (avställning av kärnkraftsreaktorer)
          </note>
          <note>
            1. utskottet
          </note>
          <note>
            2. res. (mp)
          </note>
          <note>
            Votering:
          </note>
          <note>
            271 för utskottet
          </note>
          <note>
            14 för res.
          </note>
          <note>
            1 avstod
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 64 m, 37 v, 36 kd, 15 c, 13 fp
          </note>
          <note>
            För res.: 14 mp
          </note>
          <note>
            Avstod: 1 m
          </note>
          <note>
            Frånvarande: 25 s, 17 m, 6 v, 6 kd, 3 c, 4 fp, 2 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Meddelande om samlad votering
          </note>
          <note>
            Förste vice talmannen meddelade att utrikesutskottets betänkanden
            UU5, UU3 och UU4, justitieutskottets betänkande JuU3, lagutskottets
            betänkande
          </note>
          <note>
            LU1, socialförsäkringsutskottets betänkande SfU4, socialutskottets
            betänkande SoU3, miljö- och jordbruksutskottets betänkanden MJU3,
            MJU4 och MJU5
          </note>
          <note>
            samt arbetsmarknadsutskottets betänkande AU3
          </note>
          <note>
            skulle avgöras i ett sammanhang efter avslutad debatt.
          </note>
          <note>
            6 § Nordiskt samarbete 1998
          </note>
          <note>
            Föredrogs utrikesutskottets betänkande 1999/2000:UU5
          </note>
          <note>
            Nordiskt samarbete 1998 (skr. 1997/98:67 och redog.
          </note>
          <note>
            1998/99:NR1)
          </note>
          <note type="speaker">
            Anf. 1 GÖRAN LENNMARKER (m):
          </note>
          <note>
            Herr talman! Vi ska nu debattera frågan om nordiskt samarbete.
            Det är ju en tradition att göra det i riksdagen. Det är ju särskilt
            viktigt eftersom vi ska ha en session med Nordiska rådet under
            den kommande veckan.
          </note>
          <note>
            Det nordiska samarbetet har en lång tradition, och det är därför
            viktigt att vi vidareför det arv som vi har fått från tidigare
            samarbete. Det ska då vidareföras i perspektiv av en allt vidare
            europeisk integration. Det är ju det nya Europa som växer fram
            med allt tätare samarbete mellan länderna, också inom Norden i
            det europeiska perspektivet och i Östersjöområdet i det europeiska
            perspektivet. Därför är det viktigt att vi får ett relevant nordiskt
            råd, ett nordiskt råd som betyder någonting och som fyller sin
            funktion också i det här perspektivet.
          </note>
          <note>
            Från moderat håll vill vi se Nordiska rådets parlamentariska
            församling utvecklas till vad vi kallar för Nordens politiska
            torg. Det ska vara den arena där det är naturligt för ledande
            politiker i Norden att träffas och att föra de relevanta debatterna
            - inte alltid insnävat exakt i det nordiska samarbetet utan också
            ibland i ett vidare perspektiv.
          </note>
          <note>
            Därför menar vi att bland dem som ska kunna delta i den parlamentariska
            församlingen ska också våra Europaparlamentariker kunna finnas.
            De ska kunna väljas in i Nordiska rådets parlamentariska församling.
            Vi menar alltså att inte bara riksdagen utan också Europaparlamentet
            ska vara den grund varpå partierna nominerar sina ledamöter. Sedan
            hänger det mer på partierna själva om man vill utnyttja den möjligheten
            eller ej. Mot den bakgrunden yrkar jag bifall till reservation
            1 som handlar om detta.
          </note>
          <note>
            Vi menar också att man ska vidareutveckla det nordiska samarbetet
            ytterligare. Vi vill bl.a. få riksdagarna, parlamenten, att spela
            en större roll, dvs. att den nordiska dimensionen ska spela en
            större roll i riksdagars normala arbete. Vi menar att man skulle
            försöka utveckla det så att riksdagarnas utskott fick en särskild
            samarbetsuppgift inom sina respektive fackområden och att ordförandelandets
            utskott tjänstgjorde som primus motor under ordförandeperioden.
          </note>
          <note>
            Det vore ett sätt att bredda det nordiska samarbetet in till
            hela riksdagen, till alla relevanta utskott - precis på samma
            sätt som vi försöker bredda EU-frågorna in till utskotten och
            inte ha en, kan man säga, exklusiv klubb av riksdagsledamöter
            som sysslar med de nordiska och de europeiska frågorna. I stället
            ska det här bli en naturlig del i det löpande arbetet i riksdagen.
          </note>
          <note>
            Här menar vi att man i Nordiska rådet skulle kunna ta initiativ,
            titta på det här och utveckla den samarbetsmodellen.
          </note>
          <note>
            Nästa punkt som vi vill poängtera är vårt samarbete med de baltiska
            länderna. Det har betytt mycket för Estland, Lettland och Litauen
            att Nordiska rådet har strävat efter att samarbeta med de här
            länderna och hjälpa dem i deras utveckling bort från diktatur,
            förtryck samt ekonomisk och social misär och fram till att bli
            moderna europeiska stater. Det här är bra och viktigt, och här
            har Nordiska rådet spelat en inte alldeles oväsentlig roll.
          </note>
          <note>
            Vi menar att detta ska man också vidareutveckla, t.ex. genom
            att inbjuda parlamentariker från Estland,
          </note>
          <note>
            Lettland och Litauen till Nordiska rådets alla möten, både plenarmöten
            och utskottsmöten. Det är ett naturligt sätt för parlamentarikerna
            från de här tre länderna att därmed komma in i arbetet - inte
            tillfälligtvis och på särskild inbjudan, utan som en löpande del
            i det normala arbetet.
          </note>
          <note>
            Personligen har jag synpunkten att vi i ett längre perspektiv
            måste överväga att utvidga Nordiska rådet till att också omfatta
            Estland, Lettland och Litauen.
          </note>
          <note>
            Övriga europeiska organ har ju fastslagit den öppna dörrens politik.
            Europarådet, EU och Nato har alla bestämt att man är beredd att
            bjuda in de nya demokratierna från Central- och Östeuropa. Det
            är en självklar förutsättning för samarbetet att man från de demokratierna
            vet att denna öppna dörr finns. Slutmålet är där; man blir en
            fullvärdig medlem.
          </note>
          <note>
            Jag menar att man nu i Nordiska rådet borde diskutera frågan
            om vi inte på samma sätt som EU och
          </note>
          <note>
            Europarådet skulle säga: Ja, det är möjligt för Estland, Lettland
            och Litauen att också bli medlemmar i
          </note>
          <note>
            Nordiska rådet. Jag tror att det är dags att göra det, inte minst
            för att ge en rimlig bakgrund till det samarbete som vi har med
            de baltiska länderna.
          </note>
          <note>
            Slutligen, herr talman, vill jag poängtera att betänkandet av
            ett mycket speciellt skäl är intressant.
          </note>
          <note>
            Jag tror att samefrågan aldrig tidigare här i riksdagen har belysts
            från ett så intressant historiskt perspektiv som här. Jag rekommenderar
            därför alla som är intresserade av samefrågan att läsa detta betänkande.
          </note>
          <note>
            Tack, herr talman!
          </note>
          <note type="speaker">
            Anf. 2 KARL-GÖRAN BIÖRSMARK (fp):
          </note>
          <note>
            Herr talman! Världen är full av konflikter. Även i vårt Europa
            har vi fått erfara mycket av konflikter under senare år. Jag kan
            nämna namn som Bosnien,
          </note>
          <note>
            Kosovo, Serbien osv.
          </note>
          <note>
            Orsakerna till de här konflikterna är ofta bristande samarbete,
            bristande kontakt, bristande förståelse och ett demokratiskt underskott.
          </note>
          <note>
            Vi som lever och verkar i Norden ska vara tacksamma och glada
            över det samarbete som har växt fram och fördjupats under 1900-talet
            mellan de nordiska länderna. Från historien vet vi att det inte
            alltid har varit så. Det fanns ju en tid av förödande krig som
            under långa perioder drog fram i våra länder.
          </note>
          <note>
            Det nordiska samarbetet betraktas ofta i andra delar av vår värld
            som ett gott exempel på dialogens seger över konfrontationen och
            på hur ett fördjupat samarbete leder till förståelse, trots kulturskillnader.
          </note>
          <note>
            Jag minns när jag gjorde min första utlandsresa.
          </note>
          <note>
            Det var en skolresa efter realexamen 1953. Resan gick till Norge.
            Alla elever fick skaffa sig pass för att kunna åka på denna resa.
            Men utvecklingen har gått vidare och mycket har hänt sedan dess
            som resulterat i ett nära och fördjupat samarbete mellan de nordiska
            länderna inom område efter område.
          </note>
          <note>
            I regeringens skrivelse om nordiskt samarbete under 1998, i Nordiska
            rådets svenska delegations berättelse för samma år och i dagens
            betänkande redogörs för vad som händer av samarbete inom områden
            som miljö, utbildning, forskning, kultur, medier, ekonomi, näring
            etc.
          </note>
          <note>
            Styrkan i det nordiska samarbetet ligger inte minst i att det
            vilar på omfattande nätverk inom alla dessa områden och på olika
            nivåer. Det politiska samarbetet mellan regeringarna och inom
            Nordiska rådet har sin motsvarighet på kommunal nivå genom vänortssamarbete
            och andra organisationer med lång tradition av gränsöverskridande
            verksamhet på folklig nivå, t.ex. i Föreningen Norden.
          </note>
          <note>
            Visst kan det ibland finnas en viss otålighet som kan driva oss
            till att önska mer av konkreta resultat och av ett förverkligande
            av ett ännu djupare samarbete inom vissa områden. Betänkandet
            ger en god överblick och en bra beskrivning av både det formella
            och det reella nordiska samarbetet.
          </note>
          <note>
            Medborgarna i de nordiska länderna betraktar nog ofta samarbetet
            som en naturlig del av ländernas politik. De flesta medborgare
            ägnar troligtvis inte det nordiska samarbetet någon större tankemöda;
            det tas för givet.
          </note>
          <note>
            Samtidigt måste allt samarbete värnas, förbättras, fördjupas
            och befästas. Historien visar nämligen att det är genom att nära
            grannar och enskilda människor samt regioner och länder samtalar
            med varandra, handlar med varandra, gör arbetsutbyten, har kulturutbyten
            och utövar ett folkligt förankrat vardagsumgänge som orsaker till
            att människor och folk råkar i konflikt med varandra undanröjs.
            Det är just detta som det nordiska samarbetet handlar om.
          </note>
          <note>
            Det nordiska samarbetet sker förvisso inte i en isolerad värld,
            tvärtom. Samarbetet äger rum i en snabbt föränderlig värld vad
            gäller ekonomi, politik, kultur, välfärd, arbete och handel -
            för att nämna några viktiga områden för olika samarbetsprogram.
          </note>
          <note>
            Sedan Berlinmurens fall för tio år sedan och kommunismens kollaps
            har det nordiska samarbetet fått en ny viktig dimension och uppgift,
            nämligen kontakten med våra grannfolk i de tre baltiska staterna
            Estland, Lettland och Litauen, som Göran Lennmarker tidigare här
            var inne på.
          </note>
          <note>
            De omvälvande förändringar som har skett, och som sker, i länderna
            på andra sidan Östersjön har naturligtvis implikationer vad gäller
            det nordiska samarbetet. Det har varit en av utgångspunkterna
            för reformeringen av det nordiska samarbetet. Inte bara de tre
            baltiska länderna står i centrum för Nordiska rådets intresse
            utan också nordvästra Ryssland, Barentsområdet och Arktis.
          </note>
          <note>
            Samerna har vid upprepade tillfällen sökt medlemskap i Nordiska
            rådet och varje gång fått avslag.
          </note>
          <note>
            Samtidigt kan vi konstatera att såväl Finland, Norge som Sverige
            har folkvalda sameting. Detta är dock inte tillräckligt enligt
            statuterna för att samerna ska kunna bli fullvärdiga medlemmar
            i Nordiska rådet. Så frågan om samernas möjlighet till medlemskap
            i Nordiska rådet kommer att leva vidare ända tills man når en
            lösning som alla inblandade kan acceptera och sluta upp bakom.
            Arbetet med detta fortsätter.
          </note>
          <note>
            I betänkandet finns en mycket intressant redogörelse över ursprungsbefolkningen
            i vår del av världen, och redogörelsen tar sats ända tillbaka
            till 8 000 år f.Kr. Det konstateras att spår efter mänskliga boplatser
            i inlandet vid Byske älv finns från år 6000 f.Kr.
          </note>
          <note>
            Det är klart att detta ger en alldeles särskild dimension vad
            gäller frågan om ursprungsbefolkningen och därmed samernas förhållande
            till dagens situation.
          </note>
          <note>
            Det är viktigt att samerna känner sig hemma och välkomna i den
            nordiska gemenskapen. Allt annat vore ett misslyckande för det
            nordiska samarbetet.
          </note>
          <note>
            Som jag tidigare framhållit underlättar en smidigt fungerande
            gränstrafik enskilda människors vardag och upprätthåller mellanfolkligt
            samarbete i gränsregionerna. Detta är inte bara en kungstanke
            i det nordiska samarbetet utan även ett fundament i EU-
          </note>
          <note>
            samarbetet. Det nordiska samarbetet och samarbetet inom EU har
            därför givna kontaktytor och gemensamma intressen. Det är därför
            enligt min uppfattning ett högst rimligt och bra förslag som framförs
            i moderaternas motion U10 yrkande 1 om nominering av ledamöter
            i Europaparlamentet till Nordiska rådet och som utvecklas i reservation
            1.
          </note>
          <note>
            Jag vill därför avslutningsvis, herr talman, yrka bifall till
            reservationen.
          </note>
          <note type="speaker">
            Anf. 3 AGNETA BRENDT (s):
          </note>
          <note>
            Herr talman! Som redan nämnts har det inte alltid varit fredligt
            här i Norden. Det nordiska samarbetet har ändå mycket gamla anor.
            Redan i seklets början visade de nordiska länderna en framsynt
            och pragmatisk inställning till framför att konfliktlösning. Jag
            tänker då på hur man löste problemet omkring Ålands ställning
            i Norden och den svensk-norska unionsupplösningen. Efter andra
            världskriget skapades inom Föreningen Nordens ram ett väl utvecklat
            vänortssamarbete mellan kommuner i de nordiska länderna - ett
            samarbete som i dag i många fall har utsträckts också till de
            baltiska staterna. Det ser vi naturligtvis som mycket angeläget.
            Det handlar alltså både om ett samarbete som bedrivits och bedrivs
            på regeringsnivå och ett samarbete mellan parlamentariker men
            också i hög grad ett samarbete på lokal nivå med bred folklig
            förankring, vilket inte minst är viktigt för att öka förståelsen
            mellan folken och undvika de tragiska problem som kan uppstå när
            man har svårt att förstå varandra.
          </note>
          <note>
            Det betänkande som vi nu behandlar handlar dels om det nordiska
            samarbetet under 1998 mellan de nordiska ländernas regeringar,
            med huvudsaklig inriktning på verksamheten inom ramen för Nordiska
            ministerrådet, dels om en redogörelse till riksdagen som behandlar
            Nordiska rådets svenska delegations berättelse angående verksamheten
            under 1998. Dessutom behandlas ett antal motioner som har väckts
            med anledning av skrivelsen och berättelsen samt en del motioner
            från den allmänna motionstiden både i år och förra året.
          </note>
          <note>
            Arbetet under 1998 har präglats av att Sverige ansvarade för
            ordförandeskapet i det nordiska samarbetet. Som ordförandeland
            har Sverige arbetat vidare med ett antal initiativ som togs av
            Norge som ordförandeland under 1997. Det gäller t.ex. gemensamma
            åtgärder för barn och unga, särskilt inom områdena kultur, utbildning
            och forskning samt genomförande av ett nordiskt ministermöte kring
            IT-frågor. Men
          </note>
          <note>
            Sveriges ambition har också varit att koncentrera ordförandeskapet
            till några profilfrågor: samverkan för ökad sysselsättning och
            uppgifterna att göra Norden och dess närområden till en ekologiskt
            hållbar region.
          </note>
          <note>
            De riktlinjer som utformades under 1998 för sysselsättningspolitiken
            inom Europeiska unionen bygger i stor utsträckning på värderingar
            som är bärande i de nordiska ländernas politik för tillväxt och
            sysselsättning, såsom betydelsen av aktiva insatser för att stärka
            individens ställning på arbetsmarknaden och av en god balans mellan
            flexibilitet och trygghet, liksom värdet av att främja företagsamhet
            och öka jämställdheten mellan kvinnor och män.
          </note>
          <note>
            När det gäller samverkan kring utvecklingen av ett ekologiskt
            hållbart samhälle var det mycket positivt med den särskilda deklaration
            som de nordiska statsministrarna antog i november 1998 under Nordiska
            rådets session i Oslo.
          </note>
          <note>
            Arbetet med att förnya och effektivisera samarbetet och att säkra
            en inriktning på frågor som har betydelse för enskilda och företag
            har gått vidare. Inte minst gäller det arbetet mot gränshinder,
            vilket också nämnts här tidigare. Sverige har även tagit initiativ
            till att utreda möjligheterna att öppna ett s.k. informationsfönster
            i de nordiska huvudstäderna.
          </note>
          <note>
            Herr talman! Det största området är kultur-, utbildnings- och
            forskningssamarbetet. Tyngdpunkten inom kultursamarbetet ligger
            på samarbetet inom
          </note>
          <note>
            Norden, och samarbetet bygger på den värdegemenskap som finns
            mellan de nordiska länderna och som manifesteras i den kulturella
            och språkliga gemenskapen. I det svenska ordförandeprogrammet
            på kulturområdet framhölls områdena barn och unga, språket, åtgärder
            för att minska främlingsfientligheten och gagna ett mångkulturellt
            samhälle, medier, Nordens närområde, kulturarvet och konstnärlig
            verksamhet.
          </note>
          <note>
            Huvudmålet för ministerrådets kultursamarbete inom barn- och
            ungdomsområdet är att stärka den nordiska identiteten genom att
            öka barns och ungdomars deltagande i, kunskap om och intresse
            för kultur i Norden.
          </note>
          <note>
            En förutsättning för detta är att man förstår varandras språk,
            och därför har en språkpolitisk strategi tagits fram.
          </note>
          <note>
            Den senaste tiden har vi på ett påtagligt kusligt sätt blivit
            påminda om nynazistiska gruppers verksamhet i vårt land. Kultursektorn
            har ett särskilt ansvar att bekämpa främlingsfientlighet och rasism.
            Vid
          </note>
          <note>
            Nordiska rådets session i Oslo framhölls att de nordiska länderna
            genom respekt för kulturell mångfald ska motarbeta rasism och
            främja positiva multikulturella värden. Målet ska vara att ge
            ungdomar ett historiskt perspektiv på rasism och främlingsfientlighet
            och att få dem att själva analysera sitt förhållningssätt till
            nynazism, diskriminering av flyktingar, invandrare och andra minoriteter.
          </note>
          <note>
            När det gäller utbildning och forskning har det svenska ordförandeskapets
            egna prioriteringar främst fokuserats på insatser inom följande
            områden: kvalitet i skolan, utbildningens roll i sysselsättningspolitiken,
            vuxenutbildning samt förnyelse av den högre utbildningen.
          </note>
          <note>
            De nordiska länderna lägger stor vikt vid att hantera regionala
            och globala miljöproblem genom att delta i och påverka den internationella
            miljöpolitiken och då särskilt den europeiska miljöpolitiken genom
          </note>
          <note>
            EU. Samarbetet inom miljösektorn har som utgångspunkt målsättningarna
            i den nordiska miljöstrategin, som är fastlagd till år 2000, och
            särskild vikt läggs vid att nordiska prioriteringar reflekteras
            i EU:s miljöhandlingsprogram.
          </note>
          <note>
            Inom ramen för ordförandeprogrammet för miljösektorn har Sverige
            tagit initiativ till ett nordiskt projekt om ökad resurseffektivitet
            och hållbara produktions- och konsumtionsmönster genom att ställa
            en expert från Naturvårdsverket till ministerrådssekretariatets
            förfogande. Samarbetet mellan miljö- och fiskesektorerna har fördjupats
            under det svenska ordförandeskapet genom en ny strategi för perioden
          </note>
          <note>
            1999-2002. Man kommer att lägga ökad vikt vid att vidta åtgärder
            i syfte att främja ett hållbart fiske.
          </note>
          <note>
            Också samarbetet mellan miljö- och energisektorerna har utvecklats
            väl. Beslut har fattats om att inrätta ett nordiskt nätverk för
            miljökonsekvensbedömningar.
          </note>
          <note>
            Herr talman! Samverkan mellan frivilligorganisationerna, där
            Föreningen Norden intar en särställning, är ett viktigt inslag
            i det nordiska samarbetet, och på det nationella planet har regeringen
            utvecklat kontakterna både genom samarbete i projektform och genom
            att lämna ett särskilt ekonomiskt bidrag till verksamheten vid
            informationsbutiken Arena Norden i Stockholm.
          </note>
          <note>
            Arbetsgruppen för en nordisk samekonvention har på sameministrarnas
            uppdrag utrett behov av och förutsättningar för en nordisk samekonvention.
            Rapporten utmynnade bl.a. i förslag om en samepolitisk samverkan
            som innebär att sameministrarna ska mötas cirka en gång per år
            tillsammans med sametingspresidenterna.
          </note>
          <note>
            I detta sammanhang vill jag kommentera det som står om samerna
            som ursprungsbefolkning i betänkandet - en redogörelse som redan
            tidigare har lyfts fram och som är mycket bra. Det slås fast att
            frågan om vem som var först på plats anses vara av mindre intresse,
            om man ser till vad som har kommit fram rent arkeologiskt. Vad
            som är väsentligt är att det är klarlagt att samer har funnits
            inom det aktuella området och där bedrivits sin näring och utvecklat
            sin kultur under så lång tid att de är att betrakta som ursprungsfolk.
            Därvid råder det ingen tvekan från utskottets sida.
          </note>
          <note>
            En fråga som under alla år av samarbete har varit mycket viktig
            är den nordiska passfriheten. Det är en av hörnstenarna i det
            nordiska samarbetet. Den har fungerat under 40 år och betraktas
            som en självklarhet i dag av flertalet medborgare i de nordiska
            länderna. För att påskynda avvecklingen av gränskontroller inom
            EU ingick några av EU:s medlemsländer
          </note>
          <note>
            1985 det s.k. Schengenavtalet. I slutet av år 1998
          </note>
          <note>
            färdigförhandlades ett avtal som gör det möjligt för
          </note>
          <note>
            Norge och Island att delta i Schengensamarbetet även när detta
            har införlivats i EU-strukturen.
          </note>
          <note>
            När det gäller samarbetet med närområdet - de tre baltiska länderna,
            nordvästra Ryssland, Barentsområdet och Arktis - är det prioriterat
            inom det nordiska samarbetet. Målsättningen är att bidra till
            stabil och demokratisk utveckling och att främja utvecklingen
            av en fungerande marknadsekonomi.
          </note>
          <note>
            Herr talman! Anita Johansson och Åke Gustavsson kommer att närmare
            gå in på Nordiska rådets verksamhet. Jag begränsar mig därför
            till att kommentera den motion som ligger till grund för den moderata
            reservationen som är fogad till betänkandet.
          </note>
          <note>
            Motionärerna yrkar bl.a. att deltagarkretsen vid
          </note>
          <note>
            Nordiska rådets session ska kunna utökas med ledamöter från Europaparlamentet.
            Utskottsmajoriteten anser att det reformarbete som har pågått
            under senare år har inneburit en ny inriktning på verksamheten
            med nya arbetsformer och ny organisation. Den utvecklingen beskrivs
            också i redogörelsen från rådet.
          </note>
          <note>
            Den nya rådsorganisationen har öppnat för nya mötesformer där
            andra än rådsmedlemmar och regeringsrepresentanter kan delta i
            debatten. Vid det första gemensamma mötet mellan Nordiska rådet
            och
          </note>
          <note>
            Baltiska parlamentariska församlingen deltog t.ex.
          </note>
          <note>
            närområdesutskottet. Vid det mötet fattades det beslut om en
            översyn av 1992 års samarbetsavtal mellan
          </note>
          <note>
            Nordiska rådet och Baltiska församlingen.
          </note>
          <note>
            När det gäller Europafrågorna har Europautskottet till uppgift
            att samverka i frågor av betydelse för arbetet inom EU där de
            nordiska länderna kan agera utifrån en grundläggande värdegemenskap.
            Europafrågorna har en självklar plats i Nordiska rådets verksamhet.
            Vi anser att den nya organisationen återspeglar detta.
          </note>
          <note>
            Vi anser också att man ska låta den nya organisationen sätta
            sig innan några förändringar genomförs, och då bör erfarenheterna
            utvärderas. Innan den utvärderingen har kunnat ske är det inte
            påkallat att diskutera några mer genomgripande förändringar av
            rådets verksamhet.
          </note>
          <note>
            Herr talman! Med detta yrkar jag bifall till hemställan i betänkandet
            och avslag på samtliga reservationer.
          </note>
          <note type="speaker">
            Anf. 4 GÖRAN LENNMARKER (m) replik:
          </note>
          <note>
            Herr talman! Agneta Brendt tog lite kortfattat upp utskottsmajoritetens
            motiv till varför man inte vill tillstyrka vårt förslag om att
            också Europaparlamentariker ska kunna vara ledamöter av det nordiska
            rådet.
          </note>
          <note>
            Det är något konstigt. Formuleringen i betänkandet är ganska
            positiv till och öppen mot att europeiska frågor ingår i Nordiska
            rådets verksamhet. Ska vi har ett relevant nordiskt råd måste
            vi diskutera frågor som är viktiga för medlemsländerna, och de
            har in många fall en nordisk dimension.
          </note>
          <note>
            Det vore logiskt med tanke på att vi nu har direkt folkvalda
            Europaparlamentariker som har mandat från sina länders befolkningar
            på samma sätt som vi riksdagsledamöter har mandat från folket.
            Då vore det rimligt att man inom partierna - om man så önskar
            -
          </note>
          <note>
            kunde nominera en eller annan Europaparlamentariker till sitt
            lands delegation till Nordiska rådet. Det vore ett logiskt steg
            med tanke på den allt snabbare och viktigare europeiska integrationen.
          </note>
          <note>
            Vad det handlar om är att värna om att Nordiska rådet är relevant
            i en tid med en sjudande ökning av samarbete på många olika håll
            i Europa, inte minst i
          </note>
          <note>
            Europas norra del. Det vore ett sätt att se till att Nordiska
            rådet faktiskt blir mer relevant.
          </note>
          <note>
            Dessutom kräver en sådan här förändring inte några stora organisatoriska
            förändringar. Jag kan ha en viss förståelse för att man vill vänta
            ett tag innan man tar nästa steg om det är så att organisationen
            är ny. Det kan vara en klok politik, men att ta med Europaparlamentariker
            ändrar ju inte organisationen.
          </note>
          <note>
            Det innebär bara att ett och annat nytt ansikte dyker upp, och
            det kan inte vara någon stor sak, särskilt som det i alla fall
            dyker upp nya ansikten efter val.
          </note>
          <note type="speaker">
            Anf. 5 AGNETA BRENDT (s) replik:
          </note>
          <note>
            Herr talman! Som jag tidigare sagt anser vi från majoriteten
            att det är viktigt att jobba med de europeiska frågorna inom Nordiska
            rådet. Men den nya inriktning som arbetet har i dag och som har
            öppnat för andra arbetsformer gör att det är fullt möjligt att
            ha kontakt med Europaparlamentariker.
          </note>
          <note type="speaker">
            Anf. 6 GÖRAN LENNMARKER (m) replik:
          </note>
          <note>
            Herr talman! Det vore väl ändå inte fel att nu få ändan ur vagnen
            - ursäkta uttrycket, herr talman -
          </note>
          <note>
            och göra denna förändring. Vi måste ju värna om att
          </note>
          <note>
            Nordiska rådet är relevant, och då gäller det att hänga med i
            utvecklingen.
          </note>
          <note type="speaker">
            Anf. 7 AGNETA BRENDT (s) replik:
          </note>
          <note>
            Herr talman! Vi anser att den nya organisationen bör få verka
            under några år innan vi utvärderar och sätter upp nya mål. Det
            samarbete som nu har inletts och de nya mötesformerna gör det
            möjligt att ta en ändring under övervägande, om det skulle visa
            sig längre fram om det inte går att samverka i den utsträckning
            som behövs.
          </note>
          <note>
            Anf. 8 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Herr talman! Jag ska ta upp två saker. Den första berör det som
            Göran Lennmarker ställde en fråga om.
          </note>
          <note>
            Vi kanske inte kommer så mycket längre när det gäller svaret
            på den frågan, men jag tycker att det är lite tunt både i Agneta
            Brendts svar och i betänkandet på den här punkten.
          </note>
          <note>
            Det enda svar som vi får när det gäller EU-
          </note>
          <note>
            parlamentarikers möjligheter att gå in som fullvärdiga representanter
            i Nordiska rådet är att vi ska vänta och se. Jag tycker att det
            måste finnas mer argument än så.
          </note>
          <note>
            Det sägs i och för sig att Europafrågorna har en självklar plats
            i Nordiska rådet, men vad vore då mer naturligt än att just EU-parlamentariker
            fick finnas där i full kapacitet för att driva de frågorna? Jag
            tror att det vore en bra utveckling för Nordiska rådet.
          </note>
          <note>
            Min andra fråga rör det som Agneta Brendt tog upp om samerna.
            Vi har tidigare här diskuterat detta, och det har också funnits
            reservationer i dessa frågor.
          </note>
          <note>
            Det gör det inte i dagens betänkande.
          </note>
          <note>
            Hur ser Socialdemokraterna och Agneta Brendt, mot bakgrund av
            det som hon sade om ursprungsbefolkningen samerna, på möjligheten
            för dessa att i framtiden komma in som fullvärdiga medlemmar i
          </note>
          <note>
            Nordiska rådet?
          </note>
          <note type="speaker">
            Anf. 9 AGNETA BRENDT (s) replik:
          </note>
          <note>
            Herr talman! Jag får väl upprepa att vi anser att den nya organisationen
            bör få verka. Det är ändå så att Nordiska rådet är en församling
            av medlemmar från de nordiska parlamenten och att de har möjlighet
            att knyta andra personer till sig och att ha nya typer av möten
            i framtiden. Vi tycker att detta bör få verka under ett antal
            år, så att vi kan utvärdera vad det nya arbetssättet ger.
          </note>
          <note>
            I samefrågan anser vi att det är viktigt att slå fast att samerna
            är en ursprungsbefolkning. De har samma möjligheter som andra
            svenskar - de är ju svenska medborgare. Alla svenskar har möjlighet
            att nomineras till det svenska parlamentet och att på den vägen
            bli representerade i Nordiska rådet. Men det är i övrigt naturligtvis
            viktigt för Nordiska rådet att samarbeta med sametinget.
          </note>
          <note>
            Anf. 10 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Herr talman! Vi får tydligen enligt socialdemokraternas sätt
            att se vänta på den här utvärderingen för att EU-parlamentariker
            ska kunna nomineras till
          </note>
          <note>
            Nordiska rådet. Jag tror att ju förr det sker, desto bättre,
            eftersom det blir en naturlig kontakt för Norden ute i Europa.
            Det är också intressant ur den synpunkten att vi i Nordiska rådet
            också har länder som inte tillhör EU. Det kan enligt mitt sätt
            att se det vara positivt att vi har EU-parlamentariker med i det
            här arbetet.
          </note>
          <note>
            Jag hoppas att även de nordiska länder som inte ingår i EU så
            småningom ska komma att göra det. Jag tror att det också ur den
            synpunkten vore lyckligt att
          </note>
          <note>
            EU-parlamentariker finns med.
          </note>
          <note>
            Jag håller med om att frågan om samernas situation är besvärlig,
            men jag tror att en öppenhet inför att de i framtiden ska kunna
            bli invalda från sina sameting skulle vara en positiv sak. Så
            länge den frågan är olöst tror jag att den kommer att vara ett
            salt i såret. Därför skulle jag välkomna att samerna i framtiden
            ska kunna ingå i Nordiska rådet.
          </note>
          <note type="speaker">
            Anf. 11 AGNETA BRENDT (s) replik:
          </note>
          <note>
            Herr talman! Jag vill avsluta med att betona att samarbetet med
            de baltiska staterna, med Barentsregionen och med Ryssland anses
            vara prioriterade områden för verksamheten i Nordiska ministerrådet
            och i Nordiska rådet. Vi anser från majoritetens sida även att
            det är mycket viktigt att ha en öppen inställning till att samarbeta
            med samerna, men vi menar inte att det är nödvändigt att det sker
            på det sätt som
          </note>
          <note>
            Karl-Göran Biörsmark hävdar utan att det kan ske i samarbete
            mellan Sametinget och Nordiska rådet.
          </note>
          <note>
            Anf. 12 CHARLOTTA L
          </note>
          <note type="speaker">
            BJÄLKEBRING (v):
          </note>
          <note>
            Herr talman! Jag tycker att berättelsen mycket väl beskriver
            verksamheten i det nordiska samarbetet.
          </note>
          <note>
            Det finns en levande nordisk gemenskap grundad på en stark historisk
            och kulturell samhörighet, och det kan vi också läsa ut av betänkandet.
          </note>
          <note>
            Det nordiska samarbetet var före Sveriges inträde i Europeiska
            unionen av vital utrikespolitisk betydelse, men i dag skyms arbetet
            ofta av den mediala fixeringen på EU:s ministerråd, kommission
            och parlament. Jag kan konstatera att det nordiska samarbetet
            ibland förefaller ha tappat den vitala betydelse det hade före
            EU-inträdet.
          </note>
          <note>
            En röst utanför parlamentet gjorde inför den här debatten följande
            kommentar: Vad då Nordiska rådet? Det är väl ingenting att debattera.
            Det är ju bra.
          </note>
          <note>
            Eller ska ni lägga ned det?
          </note>
          <note>
            Jag fick mig då en tankeställare. Vi inom Vänsterpartiet anser
            att de nordiska frågorna måste få en större plats och få spela
            en mer framträdande roll i den svenska utrikespolitiken. För att
            det ska lyckas måste ansvarsfördelning och informationsvägar mellan
            parti, parlament, departement, riksdagsutskott och delegation
            få en fastare form.
          </note>
          <note>
            Efter det att Danmark, Finland och Sverige alla blivit EU-medlemmar
            har en omstrukturering av arbetet inom Nordiska rådet ägt rum.
            Den nya inriktningen innebär dels en starkare koncentration på
            partipolitiken, oavsett nationstillhörighet, dels en fokusering
            på förutom Norden också våra närområden och det europeiska samarbetet.
            Syftet med partipolitiseringen är att vitalisera debatten i de
            nordiska frågorna och kring Nordiska rådets arbete och att frångå
            de gamla strukturerna, där varje lands delegation drev det egna
            landets frågor i bred enighet.
          </note>
          <note>
            Vänsterpartiet anser att det nu är tid att utveckla arbetet vidare.
          </note>
          <note>
            Herr talman! Det finns en reservation och ett särskilt yttrande
            till betänkandet. I reservationen tar man upp samma fråga som
            Vänsterpartiet ställer sig, nämligen hur det nordiska samarbetet
            bättre ska kunna förankras i de nationella parlamenten och att
            intresset för de nordiska frågorna bör breddas genom en större
            krets av parlamentariker än de 87 som i dag ingår i
          </note>
          <note>
            Nordiska rådet.
          </note>
          <note>
            Vi delar reservanternas uppfattning i den här frågan, men vi
            kan inte förstå hur Moderaternas och
          </note>
          <note>
            Folkpartiets reservation egentligen bidrar till en sådan här
            utveckling. Ni föreslår ju i er reservation att även
          </note>
          <note>
            EU-parlamentariker ska kunna vara valbara till Nordiska rådet.
            Enligt min uppfattning skulle detta få närmast en motsatt effekt.
            Det skulle nämligen leda till dels en kompetens- och maktförskjutning
            från
          </note>
          <note>
            Nordiska rådet till EU-parlamentet, dels en försvagning av de
            nordiska frågornas förankring i riksdagen.
          </note>
          <note>
            Också mera generellt gäller ju den regeln att en utökning av
            Europaparlamentets inflytande sker på bekostnad av de nationella
            parlamenten. Det innebär en utveckling i mer federalistisk riktning,
            och det kan vi inte ställa oss bakom.
          </note>
          <note>
            Men sanningen är kanske den som framgår av den enskilda moderata
            motion som behandlas i betänkandet, att man helt enkelt vill lägga
            ned Nordiska rådet i linje med den farhåga om nedläggning som
            den utomparlamentariska rösten uttalade.
          </note>
          <note>
            Vänsterpartiet anser till skillnad från Moderaterna och Folkpartiet
            att det måste skapas någon form av förberedelse i de nationella
            parlamenten av mötena i
          </note>
          <note>
            Nordiska rådet och dessutom en bättre återrapportering till de
            nationella parlamenten och deras fackutskott av de beslut som
            tagits av Nordiska rådet och av uppföljningen av dessa beslut.
            Vänsterpartiet anser att de departementstjänstemän som handhar
            nordiska frågor kontinuerligt bör informera de berörda fackutskotten.
          </note>
          <note>
            Det är alltså på det viset som vi ska stärka det nordiska samarbetet
            - inåt i stället för genom breddning utåt. Vi tror att det här
            kommer att engagera fler parlamentariker än enbart dem som sitter
            i Nordiska rådet.
          </note>
          <note>
            När det gäller det särskilda yttrandet kan vi konstatera att
            vi är överens med moderaterna.
          </note>
          <note>
            Det behövs ju ett kontinuerligt samarbete mellan fackutskotten
            i de nordiska parlamenten och respektive utskott i Nordiska rådet.
            Det här samarbetet har redan tagit sin början, bl.a. genom att
            representanter för fackutskotten inbjudits att delta i Nordiska
            rådets konferenser. Ett exempel på detta slag av samarbete är
            samarbetet med den baltiska församlingen och den gemensamma konferens
            man hade i Helsingfors i början av året. Förutom samarbetet mellan
            Nordiska rådet och de nationella nordiska parlamenten och deras
            fackutskott vill Vänsterpartiet också betona betydelsen av vårt
            samarbete med den baltiska parlamentariska församlingen, som dessutom
            är uppbyggd efter just nordisk modell, en mellanstatlig samarbetsmodell.
            Det är viktigt att de baltiska parlamentarikerna även i fortsättningen
            kontinuerligt bjuds in till
          </note>
          <note>
            Nordiska rådets sessioner och att relevanta utskottsmöten ordnas
            mellan Baltikum och de nordiska länderna. Det finns alltså fortfarande
            mycket att göra för att förbättra det här mellanstatliga samarbetet.
          </note>
          <note>
            Avslutningsvis, herr talman, vill jag tacka utskottet för den
            historiebeskrivning som bifogats betänkandet vad gäller ursprungsbefolkningen
            i Sverige.
          </note>
          <note>
            Vänsterpartiets yrkande anses därmed besvarat. Dock kan jag konstatera
            att frågan om samernas representation i Nordiska rådet kommer
            att leva vidare.
          </note>
          <note type="speaker">
            Anf. 13 GÖRAN LENNMARKER (m) replik:
          </note>
          <note>
            Herr talman! Det var intressant att höra Charlotta
          </note>
          <note>
            L Bjälkebrings kommentar om det särskilda yttrandet.
          </note>
          <note>
            Jag tror att vi har mött det här flera gånger tidigare.
          </note>
          <note>
            När vi har talat om Nordiska rådets framtida utveckling får man
            nästan alltid stor förståelse för att det nu gäller att se till
            att vi får en utveckling av arbetsformerna inom Nordiska rådet
            och att vi tar till oss erfarenheter. Vi har ju också i det europeiska
            arbetet sett nödvändigheten av att bredda, förankra och fördjupa
            arbetet in i det ordinarie politiska arbetet inne i parlamenten.
            Det var intressant, och jag tror att det här särskilda yttrandet
            kommer att bli av stor betydelse just för Nordiska rådets framtida
            utveckling. Det kommer att bli fler och fler som sluter upp kring
            detta.
          </note>
          <note>
            På en punkt hade jag dock svårt att följa med, och det var det
            konstiga resonemanget om att europaparlamentariker på något sätt
            skulle bli ett federalt inslag i Nordiska rådet. Det är väl ändå
            ingen större risk.
          </note>
          <note>
            Det är väl snarare så att det vore klokt att ta till sig den
            erfarenhet som kan finnas i Europaparlamentet.
          </note>
          <note>
            Låt mig ta ett exempel.
          </note>
          <note>
            Nordiska rådet startade ju samarbetet, som många har varit inne
            på, med passfrihet och gemensam arbetsmarknad. Sedan vidgades
            detta till det europeiska. Och vi ska väl alla vara glada för
            att det inte bara gäller fem länder utan har vidgats till 15,
            och så småningom kanske 25-30 länder, som får dela dessa förträffliga
            idéer. Då kan det väl vara klokt att europaparlamentariker kan
            vara med i Nordiska rådet och t.ex. hämta hem erfarenheter om
            hur vi i Norden genom decennierna har hanterat de här frågorna.
            Det behöver ju inte vara information bara i ena riktningen utan
            i båda riktningarna. Det stärker, tror jag, samarbetet, både i
            Nordiska rådet och Europaparlamentet.
          </note>
          <note>
            Anf. 14 CHARLOTTA L
          </note>
          <note type="speaker">
            BJÄLKEBRING (v) replik:
          </note>
          <note>
            Herr talman! Vi kan här konstatera att vi har helt olika uppfattningar
            i den här frågan.
          </note>
          <note>
            Vi vill hävda att det mellanstatliga samarbetet ska vara mellan
            de Nordiska länderna, och representationen ska därmed också ske
            utifrån de nordiska parlamenten. Det är alltså därifrån som representationen
            ska vara för att få den förankring som krävs i ett mellanstatligt
            samarbete i Nordiska rådet.
          </note>
          <note>
            Jag och Vänsterpartiet anser följande: Att bredda representationen
            även så att säga utanför de nordiska parlamenten är att gå i en
            federalistisk riktning, och det vill jag fortsatt hävda.
          </note>
          <note>
            Däremot anser Vänsterpartiet att samarbete med
          </note>
          <note>
            EU-parlamentariker och de partier som finns inom
          </note>
          <note>
            EU, som står på respektive partis dagordning här i
          </note>
          <note>
            Sverige, den diskussionen ska vi ju givetvis ha. Det är också
            så som Nordiska rådets arbete har utvecklats, dvs. att se till
            att få en mer partipolitisk inriktning.
          </note>
          <note>
            Det ena utesluter ju inte det andra, men vi måste skilja på detta
            och varifrån representationen ska komma, och då vill jag hävda
            att representationen ska komma från de nordiska parlamenten.
          </note>
          <note type="speaker">
            Anf. 15 INGRID NÄSLUND (kd):
          </note>
          <note>
            Herr talman! Nordiska rådet har enligt kristdemokraternas mening
            inte förlorat i betydelse på grund av det fördjupade europeiska
            samarbetet bl.a. genom EU
          </note>
          <note>
            och Europarådets arbete. Tvärtom har nya möjligheter öppnats.
            En intresseförskjutning har skett där det utrikespolitiska och
            säkerhetspolitiska perspektivet har fått allt större betydelse.
            I ett tidigare skede var det t.o.m. otänkbart att behandla dessa
            frågor, som nu senare får sägas ha kommit i fokus.
          </note>
          <note>
            Nordiska rådet kan spela en roll, och gör det, som ett forum
            för utrikes- och säkerhetspolitiska frågor, inte bara för de nordiska
            länderna utan också för länderna i vårt närområde: de tre baltiska
            staterna, nordvästra Ryssland, Barentsområdet och Arktis. Det
            nordiska samarbetet och samarbetet i närområdet är en förutsättning
            för att stärka den nordliga dimensionen inom EU och Europasamarbetet
            i stort.
          </note>
          <note>
            Den blygsamma budget på 732 miljoner som
          </note>
          <note>
            Nordiska rådet har till sitt förfogande skulle kanske kunna antyda
            att Nordiska rådet inte har en särskilt stor betydelse, men jag
            skulle vilja säga att Nordiska rådets betydelse har en mycket
            vidare dimension än den blygsamma budgeten tycks antyda. Och Nordiska
            rådet kan få ett ökat inflytande som går långt utanför
          </note>
          <note>
            Nordens gränser genom de vittförgrenade kontakter som rådets
            medlemmar i förlängningen har.
          </note>
          <note>
            Frågor av väsentlig karaktär för utvecklingen, inte minst inom
            Nordens närområde, skulle kunna få ett genomslag i en mycket större
            krets än vad som är fallet i dag om vi bara mer effektivt använde
            de kanaler som står till buds. Att vidareföra väsentliga frågor
            till vårt eget parlament, till EU-
          </note>
          <note>
            parlamentarikerna och till Europarådsdelegaterna skulle vara
            en mycket väsentlig uppgift för medlemmarna i Nordiska rådet.
            Jag har själv haft glädjen att vara med i den nordiska delegationen
            under några år, mellan 1991 och 1998. Nu sitter jag i Europarådet
            och får delta i ett annat samarbete.
          </note>
          <note>
            Det har talats om olika sätt att förbättra de här kanalerna till
            ökat samarbete med andra, och man kan naturligtvis diskutera vilket
            sätt som är det bästa. Jag skulle då vilja säga att även om man
            nu har möten av annan karaktär som är öppna och där man inbjuder
          </note>
          <note>
            EU-parlamentariker, de baltiska staternas representanter och
            parlamentariker från olika utskott i de nordiska länderna och
            kanske också i de baltiska länderna, så finns det ändå väldigt
            mycket mer som kan göras i det här sammanhanget. Jag tror kanske
            att man, när man behandlar frågor i de olika utskotten, skulle
            kunna öppna upp genom att också utfärda en inbjudan till att i
            utskotten i Nordiska rådet i vissa fall komma och diskutera frågor
            från utskott i de olika parlamenten. Ibland kanske man kunde -
            när vi har sessioner, som vi nu kommer att ha här i Stockholm
            i nästa vecka - låta en inbjudan gå ut där man talar om vad man
            kommer att behandla och se i vilken utsträckning även övriga parlamentariker
            skulle vara intresserade. Detta skulle även gälla EU-
          </note>
          <note>
            parlamentariker. Jag vet att man gör det vid konferenser - under
            den tid jag var med hade vi säkerhetspolitiska konferenser där
            det var vida inbjudningar - men det skulle kunna ske i större
            utsträckning. Jag ska ta ett exempel.
          </note>
          <note>
            Närområdesutskottet har arbetat med barnens situation i vårt
            närområde på ett mycket förtjänstfullt och föredömligt sätt.
          </note>
          <note>
            Ungefär samtidigt började jag intressera mig för denna fråga,
            men jag satt i Europautskottet i Nordiska rådet. Jag kom in i
            frågan från ett annat håll. Jag hade arbetat med den och väckt
            motioner som behandlats i utrikesutskottet. Jag antydde att jag
            var intresserad att delta i den konferens som kallades Baltic
            Call for
          </note>
          <note>
            Children. Jag var delegat i Nordiska rådet, men satt i fel utskott.
            Trots att jag påpekade hur intresserad jag var av konferensen
            fick jag inte en inbjudan. Så strikt kan arbetet ibland gå till,
            enligt mitt sätt att se alldeles i onödan.
          </note>
          <note>
            Innan jag slutar vill jag tala om två frågor som man nu sysslar
            med i Nordiska rådet som jag tror behöver lyftas till olika parlament
            i Norden, till de baltiska staternas parlament, till våra EU-
          </note>
          <note>
            parlamentariker och till våra Europarådsdelegater i de olika
            länderna eftersom de frågorna är så stora. Nordiska rådet kan
            göra en insats, men det skulle kunna göra en större insats genom
            att ytterligare lyfta dessa frågor.
          </note>
          <note>
            Det gäller först frågan om den sociala misären i vårt närområde,
            som är mycket stor, och inte minst frågan om barnens situation
            i närområdet. Jag menar att det har en mycket stark bäring på
            utvecklingen av demokrati, stabilitet och fred i framtiden i vårt
            närområde. Alla dessa försummade barn kommer att vara en negativ
            faktor i demokratiutvecklingen.
          </note>
          <note>
            Den andra frågan är miljön. Den nordliga dimensionen inom EU
            behöver förstärkas och utvidgas med tanke på den stora miljöförstöring
            vi har i f.d. Sovjetunionen och i många, jag skulle vilja säga
            de flesta, av de stater som tillhörde den sfären. Låt oss finna
            nya vägar att öppna Nordiska rådet och förstärka dess betydelse.
          </note>
          <note type="speaker">
            Anf. 16 MARIANNE ANDERSSON (c):
          </note>
          <note>
            Herr talman! I globaliseringens tid är den sammanhållning och
            den gemenskap som vi har i våra nordiska länder mer viktig än
            någonsin tidigare. I
          </note>
          <note>
            nästa vecka har Nordiska rådet session här i riksdagshuset i
            Stockholm. Jag hoppas att det kommer att få en bred spegling i
            medierna så att vi svenskar får mer kunskap om vad det nordiska
            samarbetet innebär. Det behövs.
          </note>
          <note>
            Efter att ha arbetat mer eller mindre med det nordiska samarbetet
            ungefär åtta år står en sak mycket klar för mig. Det folk i Norden
            som vet minst om de andra nordiska länderna, och därmed också
            om det nordiska samarbetet, är utan tvekan det svenska folket.
            Till mycket stor del beror det på den eviga nordiska frågan om
            möjligheten att se varandras TV-
          </note>
          <note>
            program.
          </note>
          <note>
            Medan de övriga nordiska länderna - undantaget
          </note>
          <note>
            Island, Färöarna och Grönland - har kunnat se svensk
          </note>
          <note>
            TV har motsvarande möjlighet att se de andra ländernas TV-program
            inte funnits i Sverige, i varje fall inte i större delen av Sverige.
            Det har funnits flera olika förslag till lösning på detta, alla
            med ett gemensamt:
          </note>
          <note>
            de har aldrig genomförts.
          </note>
          <note>
            I dag finns inte längre tekniska hinder, utan nu handlar det
            mer om vilja hos de nordiska TV-
          </note>
          <note>
            bolagen. Den digitala tekniken ökar rent tekniskt möjligheterna
            att få se de nordiska TV-programmen.
          </note>
          <note>
            Det är nu glädjande att de nordiska public servicebolagen planerar
            en gemensam nordisk TV-kanal. Jag hoppas att den till skillnad
            från tidigare planer blir verklighet. Dessutom är det viktigt
            att den blir så intressant att den får tittare. Nu är det en helt
            annan konkurrens om tittarna med det stora utbudet av kanaler
            vi har i dag.
          </note>
          <note>
            TV-frågan sätter fokus på det område som är allra viktigast för
            att förankra vår samhörighet i Norden, den nordiska identitet
            man brukar tala om, nämligen kulturområdet. Det är genom kulturutbyte
            och olika former av ungdomsutbyte samt genom samarbete i olika
            frivilligorganisationer som den folkliga samhörigheten stärks.
            Det är också därför som kulturen har en så stor och stark plats
            i det nordiska samarbetet och som vi verkligen betonar kultursamarbetet.
            Utan en stark folklig förankring faller mycket av det andra arbetet.
            Därför är kulturen grunden, eller kittet, för det nordiska samarbetet.
          </note>
          <note>
            Sverige är det nordiska land där det nordiska hittills varit
            minst synligt utåt. Därför var Föreningen
          </note>
          <note>
            Nordens initiativ till informationsfönstret Arena Norden mycket
            välkommet och mycket nödvändigt. Det har varit pådrivande i en
            process som nu lett till att det äntligen finns medel i det nordiska
            budgetförslaget till ett gemensamt nordiskt informationsfönster
            i
          </note>
          <note>
            Stockholm, och det är mycket viktigt.
          </note>
          <note>
            Jag ska lite grann beröra något vi brukar kalla för gränsbarriärer.
            Efter det nästan femtioåriga nordiska samarbetet med vår gemensamma
            arbetsmarknad och passfriheten, som vi med rätta är mycket stolta
            över, finns det fortfarande en del hinder för samarbete över våra
            gränser. De kallas ofta för gränsbarriärer. Det handlar oftast
            om praktiska problem för pendlare och företagare som arbetar på
            båda sidor om en nordisk gräns, men också om tullproblem vid t.ex.
            flyttning av utställningar och andra kulturföremål över gränserna.
            Det kan få ganska absurda konsekvenser.
          </note>
          <note>
            Detta har varit föremål för flera utredningar utan att problemen
            egentligen har lösts. En del problem har lösts, men långt ifrån
            alla. Det är bra att det nu återigen pågår ett ganska omfattande
            arbete för att kartlägga problemen och för att föreslå åtgärder.
            Det gäller ofta sådant som behöver genomföras i de enskilda länderna
            genom lagändring eller annat. Det är något som varje land får
            ta på sig. Annars sker inte mycket. Vi har ju inte en gemensam
            lagstiftning.
          </note>
          <note>
            I den avsikten har jag väckt en motion tillsammans med Åsa Torstensson
            för att peka på och få en lösning på en del av dessa problem som
            är svenska.
          </note>
          <note>
            Vi får ta hand om våra problem. Det handlar om teletaxor i gränsområdena
            och krånglig postbefordran i gränsområdena. Vi efterlyser också
            ett enklare förfarande för skattekort för pendlare. Det är sådana
            problem som hindrar samarbetet. Den motionen behandlas inte i
            utrikesutskottet, utan i trafik- och skatteutskottet. Det är så
            vi måste göra för att komma till rätta med problemen.
          </note>
          <note>
            Jag tycker kanske att det är lite underligt att man nu så ensidigt
            prioriterar gränsbarriärerna i Öresundsområdet för att främja
            integrationen. Det är väl bra.
          </note>
          <note>
            Men integration behöver ske också mellan Sverige och Norge och
            även på andra håll. Det skulle gott kunna ske mer parallellt.
            Det viktiga är att vi kommer fram och att det inte tar alltför
            lång tid.
          </note>
          <note>
            Herr talman! Det nordiska samarbetet är mycket brett och mycket
            mångfasetterat och sker på många olika plan, som ganska kortfattat
            beskrivs i skrivelsen. Den är omfattande ändå, men det är kortfattat
            när man vet hur mycket det egentligen är som sker. Under 1990-talet
            har det skett oerhört stora förändringar i det nordiska samarbetet.
            Förut var det tabu att över huvud taget diskutera utrikespolitik.
            Nu finns det som en stor punkt på agendan.
          </note>
          <note>
            Den utrikes- och säkerhetspolitiska debatten är mycket intressant.
            Det handlar om våra närområden,
          </note>
          <note>
            Baltikum, och vad Nordiska rådet och det nordiska samarbetet
            betytt för de länderna när de öppnades mot väst och blev självständiga.
            Innan de blev självständiga var egentligen informationskontoren
            de första fönstren mot omvärlden för dem. Det har haft stor betydelse.
          </note>
          <note>
            Det handlar också om t.ex. Barentssamarbetet.
          </note>
          <note>
            Det är också något som fått otroligt stor betydelse under 90-talet.
            Det gäller också EU-medlemskapet för några länder och de konsekvenser
            det har fått. Det har gjort att vi arbetar samman med olika former
            av relationer till övriga Europa, och det kan fungera väldigt
            bra. Det är en mycket intressant utveckling som varit, vilket
            många också har sagt.
          </note>
          <note>
            Jag ska göra en liten kommentar till det som Göran Lennmarker
            sade om att bredda det nordiska arbetet till de nordiska nationella
            parlamenten och också kommentera det särskilda yttrandet. Det
            är en fråga som återkommande diskuteras och där alla håller med.
            Det är klart att vi behöver bli mycket bättre på att förankra
            det nordiska samarbetet i våra nordiska parlament. Alla tycker
            det, men det sker inte så mycket. Mest beror det väl på tidsbrist,
            men kanske också lite på bristande vilja. Jag håller i hög grad
            med om att alla som jobbar med det nordiska bör bli bättre på
            att föra med sig nordiska frågor hem och ta upp dem nationellt.
            Vi behöver nog alla bli mycket bättre på det. De nationella utskotten
            bör även finna fler möjligheter till samarbete. Vi säger det ofta,
            och jag hoppas att vi också kan finna rent praktiska former för
            hur detta ska ske.
          </note>
          <note>
            Det finns en reservation som gäller EU-
          </note>
          <note>
            parlamentarikernas möjlighet att bli medlemmar. Vi har inte närmare
            funderat i de banorna. Det beror kanske på att man som ett litet
            parti ser de praktiska omöjligheterna att över huvud taget klara
            av detta.
          </note>
          <note>
            Därför tänker man kanske inte så mycket på det. Vi tänker fundera
            vidare på detta. Jag säger inte att vi inte någonsin kommer att
            tycka att man kan öppna denna möjlighet. Precis som Göran Lennmarker
            har sagt handlar det ju om att öppna en möjlighet, som inte alla
            behöver utnyttja. Självfallet är det på det sättet. Jag är inte
            alls låst i frågan, utan vi kan diskutera den vidare.
          </note>
          <note>
            Jag kan bara nämna att Nordiska rådets Europautskott arbetar
            just med de frågor som Göran Lennmarker efterlyser. Det handlar
            om information och tankeutbyte om Europarådet och om EU. Nu senast
            i höstas i Akureyri i Island hade vi en ganska bred information
            om Europarådets arbete i Europautskottet. Det kommer en liten
            bit på väg i alla fall. Vi diskuterade även WTO och den typen
            av frågor. Jag är med på en del av de här sammanträdena ibland.
          </note>
          <note>
            Jag tänkte också säga något om samerna. Den uttömmande beskrivning
            av samernas historia som finns i betänkandet är mycket bra och
            intressant. Jag kan bara instämma, och rekommendera detta till
            läsning för alla riksdagsledamöter. Samerna är ett ursprungsfolk
            - det råder det ingen tvekan om när man har läst detta.
          </note>
          <note>
            Frågan om samernas möjlighet till medlemskap i
          </note>
          <note>
            Nordiska rådet avfärdas ganska summariskt i betänkandet. Vi har
            inte någon reservation nu, eftersom frågan behandlades ganska
            nyligen. Men frågan måste leva och gå vidare. Min rent personliga
            inställning, som partiet också delar och ställer upp på, förutsätter
            förändringar i Helsingforsavtalet. Jag menar att processen måste
            gå fram. Det är naturligtvis möjligt att göra sådana här förändringar,
            men ska man kunna åstadkomma det förutsätter det att det finns
            en förankring bland de nordiska länderna. Det är viktigt att vi
            arbetar mer för att samerna ska bli integrerade i det nordiska
            samarbetet. De skulle gott också kunna bli medlemmar i Nordiska
            rådet.
          </note>
          <note>
            Till slut, herr talman, vill jag bara uttrycka en förhoppning
            om en intressant och givande session här nästa vecka som ytterligare
            ska stärka den nordiska tanken hos det svenska folket.
          </note>
          <note type="speaker">
            Anf. 17 GÖRAN LENNMARKER (m) replik:
          </note>
          <note>
            Herr talman! Jag vill bara kort säga att jag uppskattade mycket
            det som Marianne Andersson sade om tankarna i reservationen och
            i det särskilda yttrandet. Jag noterar att arbetet säkert kommer
            att föras framåt i takt med att alltfler sluter upp bakom grundtanken
            - att vi måste vidareutveckla det nordiska samarbetet för att
            göra det än mer relevant.
          </note>
          <note>
            Anf. 18 MARIANNE
          </note>
          <note type="speaker">
            SAMUELSSON (mp):
          </note>
          <note>
            Herr talman! Det som vi i dag diskuterar och debatterar är frågor
            om det nordiska samarbetet. De bygger delvis på utskottets betänkande,
            där vi har tagit ställning och diskuterat kring den rapport som
            finns om den svenska delegationens berättelse angående Nordiska
            rådets verksamhet.
          </note>
          <note>
            Jag tycker att det är glädjande att läsa berättelsen den här
            omgången. Nu andas den nämligen betydligt mer politik och mycket
            mer av idéer kring vad man skulle kunna behöva göra och åstadkomma
            i det nordiska samarbetet. Jag har varit med under den period
            då det mest var organisations- och stadgediskussion i
          </note>
          <note>
            Nordiska rådet. Det kändes inte alltid så konstruktivt.
          </note>
          <note>
            Som tur var kom vi över den biten och har nu kommit in i en ny
            fas där det ges nya möjligheter till ett reellt nordiskt samarbete
            som bygger på den nordiska traditionen och på mycket av det nätverk
            som finns i de nordiska länderna. Det gäller organisationer, föreningar
            och en bra demokrati. Detta tycker jag måste utvecklas och ges
            förutsättningar inom det nordiska samarbetet.
          </note>
          <note>
            Tidigare hade man kommit en bit på vägen med en del frågor. Det
            som ofta talas om och sätts i samband med Nordiska rådet är ju
            passfriheten och den rörliga arbetsmarknaden, och därmed också
            en del lagstiftningsfrågor som berör detta. En annan del som jag
            också tror förknippas mycket med Nordiska rådets arbete är kultursamarbetet,
            som har varit oerhört viktigt för det nordiska samarbetet. Jag
            tycker att vi har kommit väldigt långt med gemensamma möjligheter
            att utveckla det kulturella samarbetet de nordiska länderna emellan.
          </note>
          <note>
            Jag tänkte inrikta mig lite grann på de rekommendationer som
            antogs på förra sessionen. En hel del av dem är intressanta att
            titta på. Man kan fundera över vad som egentligen har hänt kring
            dem. Det är ju viktigt att rekommendationerna följs upp.
          </note>
          <note>
            Det finns en oerhört aktuell rekommendation som tar upp frågan
            om insatser mot rasism och främlingsfientlighet. Det står att
            samarbetsministrarna innan juni 1999 ska presentera en sektorsövergripande
            långsiktig handlingsplan inklusive tidtabell för motverkandet
            av segregation, rasism och främlingsfientlighet där följande områden
            ingår: opinionsbildning och förändring av attityder, forskningssamarbete
            för kartläggning av rasistiska nätverk i Norden, samarbete med
            stöd till frivilliga organisationer, insatser riktade till barn
            och unga samt samverkan inom lagstiftning och rättsarbete.
          </note>
          <note>
            Jag har inte sett och upplevt att det har kommit något riktigt
            konkret på detta område, men jag hoppas verkligen att det finns
            något som man arbetar med.
          </note>
          <note>
            Det skulle vara intressant att få en rapport av er som är mer
            involverade i Nordiska rådets arbete om vad som egentligen har
            hänt på detta område och när ett uppfyllande av rekommendationen
            från ministerrådet väntas komma. Inte minst händelserna i Sverige
            den senaste tiden visar att detta är oerhört brådskande och angeläget.
          </note>
          <note>
            Andra delar som jag också tycker är viktiga att följa upp är
            naturligtvis miljöfrågorna. Där har det hänt en del - frågorna
            har i alla fall lyfts upp som viktiga samarbetsfrågor. När jag
            satt med i Nordiska rådet satt jag i närområdets energigrupp,
            som jobbade med energifrågorna och inte minst tittade på hur vi
            skulle kunna minska koldioxidutsläppen. Gruppen lade fram rekommendationer
            som vi förväntade oss skulle följas och vi skapade också en politisk
            majoritet i Nordiska rådet för detta. Vi förväntade oss att det
            skulle komma något från ministerrådets sida. Inte heller där har
            jag sett att det kommit något ännu, men jag hoppas att det är
            på gång.
          </note>
          <note>
            Jag hoppas att vi kan se att de rekommendationer vi gör och som
            vi som parlamentariker jobbar med i
          </note>
          <note>
            Nordiska rådet och skapar tillräckligt breda majoriteter för
            också verkställs av ministerrådet. Annars blir ju vårt jobb lite
            av ett spel för gallerierna. Vi gör ett jättejobb för att komma
            fram till ställningstaganden där vi kan nå breda majoriteter -
            det är ju ofta det som är förutsättningen inom Nordiska rådet
            - och sedan händer det alldeles för lite på ministerrådssidan.
          </note>
          <note>
            Från dagens debatt vill jag skicka med att det är dags att ministerrådet
            tar Nordiska rådets gedigna parlamentariska arbete på allvar och
            ser till att också verkställa de beslut och de rekommendationer
            man har tagit fram. Gör man inte det faller naturligtvis intresset
            för det nordiska samarbetet. Det ligger mycket jobb bakom, och
            då förutsätts det naturligtvis att det också sker en del på den
            sidan.
          </note>
          <note>
            Det som också har varit viktigt under den senaste perioden har
            varit det samarbete på miljöområdet som har riktats utanför Norden.
            Jag var med när närområdesutskottet var på resa till Murmansk.
            Där fick vi på plats uppleva den enorma miljöförstörelse som finns.
          </note>
          <note>
            Detta innebär faktiskt också ett miljöhot mot vår egen närmiljö.
            Jag förväntar mig också att det kommer snabba åtgärder för att
            förbättra detta. Annars riskerar vi att det radioaktiva avfall
            som ligger förvarat där sprids till vår nordiska miljö. Därmed
            skulle ytterligare miljöer förstöras. Vi vet alla hur farligt
            det är.
          </note>
          <note>
            En annan del som jag också tycker har varit lite intressant att
            följa i det nordiska samarbetet är hur man går vidare, hur man
            diskuterar frågor och vad som egentligen händer. Jag har läst
            i betänkandet vad som har hänt med en gammal fråga som bl.a. vi
            gröna motionerade om för några år sedan. Det gällde en kärnvapenfri
            zon i Norden.
          </note>
          <note>
            Då sade man att det var en utrikes- och säkerhetspolitisk fråga.
            Därför kunde man inte debattera den frågan, men nog tyckte man
            att det var väldigt angeläget. Det fanns också ett starkt folkligt
            tryck för att
          </note>
          <note>
            Norden skulle bli en kärnvapenfri zon. Men man skyllde helt enkelt
            på att det inte gick, eftersom det hade med utrikes- och säkerhetspolitik
            att göra. Därmed kunde vi inte fatta några beslut på det området.
          </note>
          <note>
            Nu har frågan varit uppe igen. Vad gör man nu?
          </note>
          <note>
            Nu är det inte längre så att man inte får debattera frågan. Men
            nu måste man ta den i ett bredare europeisk sammanhang och kan
            alltså inte heller nu fatta beslut i Nordiska rådet. En del av
            länderna tillhör EU, och detta är utrikes- och säkerhetspolitik
            som det tydligen inte kan fattas beslut om på nordisk nivå.
          </note>
          <note>
            Jag tycker att det finns ett litet bekymmer i det hela. Vi har
            ökat möjligheterna i Nordiska rådet samtidigt som vi har begränsat
            dem på ett område där det hade varit väldigt angeläget att ha
            en beslutsmöjlighet. Kärnan i det hela är att vi i dag inom Nordiska
            rådet inte begränsas av våra egna stadgar utan av det samarbete
            som finns inom Europeiska unionen. Det innebär att Nordiska rådet
            inte kan fatta beslut om vissa frågor, eftersom de måste manglas
            inom EU
          </note>
          <note>
            först.
          </note>
          <note>
            Det utesluter dock inte att jag tycker att Nordiska rådets arbete
            är oerhört angeläget och att vi måste stärka det på de områden
            där vi har möjligheter. Vi kan kanske också tillsammans inom EU
            lyfta fram de nordiska frågorna så att vi kan få stöd och hjälp
            för de åtgärder som vi tycker är angelägna att vidta för den nordiska
            miljön, kulturen och annat som berör oss alla.
          </note>
          <note type="speaker">
            Anf. 19 GUN HELLSVIK (m):
          </note>
          <note>
            Herr talman! År 1997 överlämnade Sveriges regering för första
            gången en skrivelse om det nordiska samarbetet att behandlas samtidigt
            med den berättelse som Nordiska rådets svenska delegation avger
            om sin verksamhet. I skrivelsen anfördes:
          </note>
          <note>
            "Det nordiska samarbetet bygger på en genuin värdegemenskap mellan
            fem länder och tre självstyrande områden i Norden. Nordiskt samarbete
            bedrivs på många nivåer mellan parlament, regeringar, myndigheter,
            organisationer och företag. Den djupa folkliga förankringen ger
            detta samarbete en unik legitimitet, och är en tradition att bygga
            på."
          </note>
          <note>
            Jag vågar påstå att det råder politisk enighet om detta. Som
            ordförande för Nordiska rådets svenska delegation vill jag framföra
            ett tack till regeringen som även detta år framlagt en skrivelse
            om det nordiska samarbetet. Det är emellertid beklagligt att
          </note>
          <note>
            Sveriges samarbetsminister Leif Pagrotsky inte har tillfälle
            att delta i dagens debatt och därmed inte heller kan ge Marianne
            Samuelsson svar på de ställda frågorna.
          </note>
          <note>
            I årets regeringsskrivelse sägs att liksom i andra internationella
            sammanslutningar har ordförandelandet i det nordiska samarbetet
            ett begränsat utrymme att sätta sin prägel på arbetet. Till stora
            delar är uppgiften att förvalta föregående ordförandelands initiativ
            och att föra redan igångsatta processer till beslut och genomförande.
            Detta är också något som gäller för parlamentarikersidan. Jag
            har under snart ett år haft förmånen att vara Nordiska rådets
            president och instämmer i att ett år är en mycket kort tid för
            att ge synliga resultat av vad som uppnås under ordförandeåret.
          </note>
          <note>
            På en punkt tror jag ändå att vi flyttat fram positionerna i
            Nordiska rådet under detta år. Som president har jag i olika sammanhang
            framfört behovet av ett gemensamt mål för vår verksamhet, och
            detta håller nu på att växa fram i Nordiska rådet i form av gemensamma
            riktlinjer för rådets framtida verksamhet. Det är viktigt att
            hela organisationen drar åt samma håll. Detta förutsätter ett
            nära samarbete mellan rådets tre utskott och dess presidium samt
            att presidiet tar sitt ledningsansvar. Nordiska rådet måste ha
            en klar genomtänkt linje för sin verksamhet och visa realism i
            förhållande till tillgängliga resurser för att uppnå trovärdighet.
          </note>
          <note>
            Vid mitt tillträde som president framförde jag att en vision
            i det nordiska samarbetet borde vara det utvidgade säkerhetsbegreppet.
            Det nordiska samarbetet kring säkerhetsbegreppet är kopplat till
            stabiliteten i vårt närområde. I detta ligger den ekonomiska och
            sociala utvecklingen, bekämpningen av kriminaliteten, barnens
            villkor och miljösituationen i våra grannländer som i hög grad
            påverkar utvecklingen i hela Nordeuropa.
          </note>
          <note>
            Ett grundläggande mål för Nordiska rådets verksamhet måste vara
            att bidra till fred, säkerhet och stabilitet i hela Europa. Efter
            det kalla krigets slut har hotet om en militär storkonflikt i
            Europa minskat. I
          </note>
          <note>
            stället ägnas uppmärksamhet åt icke-militära aspekter på säkerheten
            och på att identifiera och undanröja strukturella konfliktorsaker.
            De nordiska länderna har länge lagt stor vikt vid att bidra till
            konfliktförebyggande och fredsbevarande insatser i olika former
            liksom vid humanitär hjälp till dem som drabbats av krig och konflikter.
            Det nordiska samarbetet på detta område bör utvecklas ytterligare.
          </note>
          <note>
            Utvecklingen till ett bredare säkerhetsbegrepp har lett till
            nya möjligheter och nytt intresse för regionalt och subregionalt
            samarbete. Nordiska rådet kan i dessa diskussioner bidra med erfarenheter
            från det nordiska samarbetet som en framgångsrik modell för att
            skapa goda och fördjupade relationer mellan grannländer.
          </note>
          <note>
            Det kan vara intressant att notera att utrikes- och säkerhetspolitik,
            som förut varit tabu vid rådets sessioner, nu intar en framträdande
            plats på den nordiska dagordningen, precis som Marianne Samuelsson
            var inne på.
          </note>
          <note>
            Så sent som för några veckor sedan möttes Nordiska rådets presidium
            och de nordiska utrikesministrarna i Berlin i samband med invigningen
            av vår gemensamma nordiska ambassadbyggnad. Mötet var det andra
            i sitt slag. På agendan fanns viktiga frågor som utvecklingen
            av den nordliga dimensionen under de nordiska ländernas EU-ordförandeskap
            och säkerhetspolitik och fredsbevarande verksamhet. Det sistnämnda
            är en diskussion som inletts redan vid det första mötet mellan
            rådet och utrikesministrarna i
          </note>
          <note>
            Oslo tidigare i år.
          </note>
          <note>
            Med tanke på den vikt som tillmäts det utrikesoch säkerhetspolitiska
            området är det också värt att notera att alla ministerkategorier
            utom utrikes- och försvarsministrarna sammanträder som ministerråd.
          </note>
          <note>
            Avslutningsvis, herr talman, vill jag understryka vårt samarbete
            med våra närområden. Utvecklingen i det nya integrerade Europa
            efter Sovjetunionens upplösning går mot ett alltmer utvecklat
            regionalt samarbete där det nordiska samarbetet och Nordiska rådet
            verkat som en förebild. Ett exempel på detta är de tre baltiska
            ländernas samarbete inom Baltiska församlingens ram. Vi vill skapa
            ett nära samarbete med parlamentariker från de baltiska länderna
            och inbjuder därför dessa att delta i såväl Nordiska rådets sessioner
            som utskottsmöten som kan vara av intresse. Vid ett par tillfällen
            har också möten ägt rum mellan de två organisationerna. Som Göran
            Lennmarker och efter honom flera ytterligare talare har nämnt
            håller Nordiska rådet sin 51:a session i Sveriges riksdag under
            nästa vecka, och också denna gång har vi gäster från Baltiska
            församlingen. Även de tre ländernas statsministrar planerar att
            närvara.
          </note>
          <note>
            I likhet med vad som sägs i rapporten Nordiskt samarbete i en
            ny tid anser jag att det nordiska samarbetet även i framtiden
            kommer att fylla en viktig funktion. Det officiella nordiska samarbetet
            mellan regeringar och parlament bör vidareföras och fördjupas
            på ett sätt som bäst tjänar de nordiska folkens intressen. Samarbetet
            måste emellertid koncentreras, prioriteras och följas upp.
          </note>
          <note type="speaker">
            Anf. 20 ANITA JOHANSSON (s):
          </note>
          <note>
            Herr talman! Jag hade glädjen att närvara vid invigningen av
            vår nya gemensamma nordiska ambassadbyggnad i Berlin. När jag
            första gången hörde talas om detta projekt tyckte jag att det
            var en spännande idé och ett utmärkt sätt att marknadsföra den
            nordiska samhörigheten. Vad jag däremot inte visste var hur stort
            intresset var bland tyskarna för detta projekt. Flera som vi mötte
            under besöket uttryckte sin förvåning över att fem suveräna stater
            kunde samsas inom en och samma byggnad. Det framgick ganska klart
            att man var mycket imponerad av denna nordiska samverkan.
          </note>
          <note>
            Herr talman! Vi kanske har blivit blinda för det unika i det
            nordiska samarbetet och tar det för givet.
          </note>
          <note>
            Mycket av det som i dag genomförs i Europa genom
          </note>
          <note>
            EU genomfördes i Norden redan på 50-talet. Vi tar det nordiska
            samarbetet för självklart, men om vi vill att det ska stärkas
            och fortsätta att växa måste vi nog vårda det. Vikten av det nordiska
            samarbetet, inte minst som en modell för det regionala samarbetet
            i övriga Europa, är mycket stor.
          </note>
          <note>
            Av den svenska delegationens berättelse framgår att arbetet under
            verksamhetsåret präglats av koncentration, prioritering, uppföljning
            och diskussion om visioner inför 2000-talet.
          </note>
          <note>
            Arbetet i Nordiska rådet behöver en högre grad av koncentration.
            Därför är vi nu i full färd med att utarbeta en för hela rådet
            gemensam verksamhetsplan.
          </note>
          <note>
            Budgeten för det nordiska samarbetet har under flera år varit
            oförändrad, ca 700 miljoner danska kronor. Detta ställer stora
            krav på förmågan att prioritera och att våga förändra till förmån
            för nya projekt och idéer.
          </note>
          <note>
            När resurserna är små är det också viktigt med uppföljning av
            fattade beslut så att största möjliga nordiska nytta uppnås.
          </note>
          <note>
            En självklar utgångspunkt såväl för Nordiska rådets arbete med
            inomnordiska frågor som för dess internationella kontakter är
            att vi samarbetar när vi kan nå bättre resultat genom ett gemensamt
            agerande.
          </note>
          <note>
            Behovet av förankring av det nordiska samarbetet i våra nationella
            parlament har många varit inne på i debatten i dag, och det kan
            inte nog understrykas. Här har vi alla ett ansvar. Kanske måste
            vi skärpa oss lite, var och en av oss som jobbar med de nordiska
            frågorna.
          </note>
          <note>
            Herr talman! Vad vill vi då inför millennieskiftet?
          </note>
          <note>
            Visionerna är många och rör sig på flera nivåer - den nordiska,
            närområdesnivån, den europeiska och den globala - och dessa går
            ofta in i och samverkar med varandra. Fri rörlighet i Norden är
            en vision. En annan rör det utvidgade säkerhetsbegreppet, som
            Gun
          </note>
          <note>
            Hellsvik var inne på, dvs. den ekonomiska och sociala utvecklingen
            i vår omvärld. Ytterligare en vision är god miljö och bärkraftig
            utveckling. Som synes är visionerna många, och gränserna mellan
            de olika nivåerna är flytande. Det övergripande målet för
          </note>
          <note>
            Nordiska rådets verksamhet bör dock fortsatt vara att stärka
            det interna nordiska samarbetet, att utifrån nordiska värderingar
            söka lösningar på olika problem och att ta till vara de möjligheter
            som utvecklingen erbjuder.
          </note>
          <note>
            Under det svenska ordförandeskapet var ambitionen att koncentrera
            ordförandeprogrammet till några få profilfrågor: samverkan för
            ökad sysselsättning och uppgiften att göra Norden och dess närområden
            till en ekologiskt hållbar region. Men i tillägg till detta kom
            också inomnordisk rörlighet och avveckling av gränshinder att
            bli viktiga profilfrågor. Dessa frågor har också haft och kommer
            fortsatt att ha hög prioritet i Nordiska rådets arbete. Åke Gustavsson
            kommer strax att utveckla detta vidare för kammaren.
          </note>
          <note>
            Avslutningsvis, herr talman, vill jag ta upp några frågor som
            var aktuella under det gångna året, nämligen Arena Norden och
            Hallå Norden.
          </note>
          <note>
            Sedan slutet av 1995 har informationsverksamhet med den svenska
            regeringens stöd bedrivits vid Arena
          </note>
          <note>
            Norden som ett särskilt projekt i Föreningen Nordens regi. Riksdagen
            har också uttalat sitt stöd för verksamheten vid arenan och utgått
            från att regeringen möjliggör en fortsatt verksamhet i avvaktan
            på beslut i Nordiska ministerrådet avseende en långsiktig lösning
            av den nordiska informationsverksamheten.
          </note>
          <note>
            Enligt den information som vi har fått har medel ställts till
            förfogande så att Arena Norden kan fortsätta året ut.
          </note>
          <note>
            Det är också, herr talman, mycket glädjande att ministerrådet
            nu fattat beslut om att vi ska få ett gemensamt nordiskt informationsfönster
            här i Stockholm i syfte att få till stånd en långsiktig exponering
            av det nordiska samarbetet. Låt oss nu också hoppas att denna
            verksamhet kan komma i gång den
          </note>
          <note>
            1 januari. Här vill jag säga, herr talman, att det är många partier
            som har medverkat i detta projekt.
          </note>
          <note>
            Den nordiska servicetelefonen Hallå Norden är en gratistjänst
            för medborgare i de nordiska länderna.
          </note>
          <note>
            Dit kan man vända sig om man på grund av flyttning eller pendling
            mellan de nordiska länderna hamnat mellan olika regelverk. Det
            kan handla om flyttgods och tullar, om skatter och avgifter, om
            betygsvärdering och examensgiltighet, om arbetslöshetsersättning,
            pensioner, sjukvård och andra sociala rättigheter. Syftet är att
            stödja den som råkat illa ut och försöka hitta vägar att lösa
            problemen. Syftet är också att dokumentera och rapportera till
            ministerrådet de fall som visar att det finns luckor i systemen
            för medborgarnas fria rörlighet i Norden. Hallå Norden är en försöksverksamhet
            som jag hoppas kommer att få fortsätta också efter detta år.
          </note>
          <note>
            Herr talman! Gun Hellsvik var tvungen att lämna kammaren, men
            jag vill ändå passa på att tacka henne för hennes presidentskap
            under det år som har gått.
          </note>
          <note>
            Som tidigare har sagts kommer vi att ha session här i
          </note>
          <note>
            Stockholm under kommande vecka, vilket jag ser mycket fram emot.
          </note>
          <note type="speaker">
            Anf. 21 ÅKE GUSTAVSSON (s):
          </note>
          <note>
            Herr talman! Utvecklingen både i Norden och i vår omvärld går
            snabbt. De nordiska samhällena kommer att förändras i samspel
            med vad som händer i vår omvärld. Tillsammans tror jag faktiskt
            att vi bättre kan ta till vara möjligheterna, se begränsningarna
            och göra vår stämma hörd. Vi kan utnyttja dessa framtidsmöjligheter
            bättre ju mer vi lyckas avskaffa de hinder för kontakter och samarbete
            inom Norden som fortfarande återstår.
          </note>
          <note>
            Att riva gränshinder var också bakgrunden till att
          </note>
          <note>
            Nordenutskottet i Nordiska rådet gav mig i uppdrag att vara rapportör,
            att försöka göra en kartläggning och komma med förslag. Den rapporten
            kommer nu att behandlas på Nordiska rådets session i Stockholm,
            här i riksdagen, om en vecka. Den heter Ett gränslöst
          </note>
          <note>
            Norden.
          </note>
          <note>
            Förslaget, som efter Nordenutskottets behandling ligger hos Nordiska
            rådet, är att uppdra åt ministerrådet att snarast lägga fram en
            samlad handlingsplan för hur störande gränshinder kan avvecklas
            inom Norden.
          </note>
          <note>
            En hel del av de frågor som bl.a. Marianne Andersson tog upp
            i sitt anförande behandlas i den här rapporten, och jag hoppas
            nu att den ska medverka till att skynda på arbetet. Den är faktiskt
            på ett antal punkter ganska konkret. Det kan gälla teletaxor,
            de geografiska gränsområdena och en del annat.
          </note>
          <note>
            Det är viktigt att understryka att strävan inte alltid är att
            utplåna skillnaderna mellan de nordiska länderna när det gäller
            exempelvis arbetsmarknads-, socialeller skattepolitik. Men det
            är viktigt att informera medborgarna om gällande lagar och bestämmelser
            och se till att den som flyttar till ett annat nordiskt land inte
            hamnar mellan två stolar och går miste om t.ex. pensionsrättigheter.
          </note>
          <note>
            Utbildningsområdet är centralt för nordiskt samarbete. Det är
            rimligt och viktigt att de studerande får fler och bättre valmöjligheter.
            De nordiska länderna ska kunna behålla sin position i det internationella
            kunskaps- och forskarsamhället, och då är det också viktigt att
            vi underlättar ett utbyte mellan studenterna.
          </note>
          <note>
            I dag finns ett antal problem, som jag pekar på i den här rapporten.
          </note>
          <note>
            Men det handlar också om att ta till vara möjligheter. Jag tycker
            att t.ex. den verksamhet som nu pågår i Skåne och på Sjælland
            i samverkan i Öresundsuniversitetet är ett utmärkt exempel på
            hur man gränsöverskridande kan skapa gemensamma resurser där två
            och två blir mer än fyra.
          </note>
          <note>
            När det gäller arbetsmarknaden diskuteras i rapporten ett system
            som ger alla i Norden en rimlig anställningstrygghet och/eller
            en bättre trygghet för den som blir arbetslös inom förslagsvis
            tre år efter flytten till ett annat nordiskt land.
          </note>
          <note>
            Ett annat förslag är att en flyttning mellan nordiska länder
            inte ska leda till att man går miste om möjligheten till ersättning
            från a-kassa. Det är några exempel på det här området.
          </note>
          <note>
            Det finns stora skillnader mellan de nordiska länderna i socialförsäkringarnas
            uppbyggnad. Detta i kombination med svårigheten att få en tillförlitlig
            information är ett hinder för rörligheten i Norden. Det är viktigt
            att skapa en tillförlitlig service, där man kan få ett klart svar
            på frågor om vilka rättigheter man har vid flyttning, särskilt
            vid arbetspendling mellan de nordiska länderna. Anita Johansson
            nämnde förut
          </note>
          <note>
            Hallå Norden, som är ett led i den verksamheten.
          </note>
          <note>
            I rapporten föreslår jag bl.a. att de nordiska länderna ska överväga
            att ge medborgarna bindande besked från myndigheternas sida, dvs.
            de som har fått besked ska ha rätt till ersättning om de gör ekonomisk
            förlust på grund av att beskedet är felaktigt.
          </note>
          <note>
            Ett annat exempel som tas upp i rapporten gäller företag som
            är verksamma i flera länder. För dem är det angeläget att kunna
            få gemensamt besked från myndigheter i fråga om kontroller och
            godkännande, liksom i skatte- och konkurrensfrågor. Ett exempel
            är godkännande och kontroll av maskiner och annan utrustning,
            för att vara mycket konkret. Det bör, menar jag i rapporten, vara
            tillräckligt med godkännande av myndigheterna i det land där företaget
            har sitt hemvist.
          </note>
          <note>
            Kultursamarbetet tas också upp. Det har traditionellt spelat
            en central roll i kontakten mellan de nordiska länderna i strävan
            att undanröja hinder och ta till vara möjligheter. Det är självklart
            att de nordiska länderna har både språkliga och kulturella skillnader.
          </note>
          <note>
            Målet är naturligtvis inte att utplåna dessa skillnader, utan
            att öka förståelsen för dem och även uppskattningen av varandras
            särart. I det arbetet är skolan, folkbildningen, studieförbunden
            liksom medierna viktiga. Jag diskuterar också i rapporten stöd
            till en utveckling av TV-samarbetet i de nordiska länderna, som
            för övrigt Marianne Andersson nämnde i sitt anförande.
          </note>
          <note>
            Det finns en sak till som jag vill säga några ord om. Det är
            de regionala aspekterna. Geografiskt, framför allt på landsidan,
            kanske mindre på sjösidan, vänder vi varandra ryggen i de nordiska
            länderna. Vi tenderar med hjälp av hur nationalstaterna är uppbyggda
            att hela tiden vända oss inåt, mot huvudstaden, bort från grannen.
            Egentligen bör man sträva efter att göra lite mer helt om, att
            vända sig mot varandra också rent bokstavligt.
          </note>
          <note>
            Jag ser en stor potential i att kunna få till stånd ett samarbete,
            stimulerat också av statsmakterna i de nordiska länderna, för
            att ta till vara utvecklingsmöjligheterna i gränsområdena. I rapporten
            föreslår jag att man ska förstärka samarbetet och skapa en gränsöverskridande
            finansiering av regionala utvecklingsprojekt. Det kan alltså vara
            bilaterala projekt mellan ett fylke i Norge och ett län i Sverige,
            mellan norra
          </note>
          <note>
            Finland och norra Sverige. Barentsregionen har tidigare nämnts.
            Jag menar alltså att detta skulle kunna bli en del av regionalpolitiken.
          </note>
          <note>
            Fru talman! Vi talar om att skapa ett folkens Europa. Det är
            en bra bit innan vi har hunnit dit. Att skapa ett folkens Norden
            är ett mer näraliggande mål, och kanske kan också Norden bli ett
            föredöme - det kanske redan är det - i europeiska sammanhang.
            Jag vill påstå att vi i Norden i många avseenden kan tjäna som
            föredömen. Jag har valt att i rapporten utgå från ett individperspektiv,
            därför att de åtgärder vi som politiker vidtar och de skeenden
            som vi kan påverka hela tiden måste utgå från att förändra och
            förbättra individens förutsättningar att arbeta, att studera,
            att leva och verka i den bygd som han eller hon vill. Just denna
            utgångspunkt i arbetet, att se till den enskilde i t.ex. dessa
            grupper, studerande, arbetstagare och företagare, är viktig och
            tycker jag nog faktiskt att vi lite mer allmänt sett i politiska
            sammanhang bör utgå från.
          </note>
          <note>
            Jag hoppas slutligen, fru talman, att Nordiska rådets session
            här i riksdagen om en vecka blir en konstruktiv diskussion om
            det förslag som jag har lämnat och om de förslag som kommer att
            diskuteras i övrigt.
          </note>
          <note>
            Beträffande rapporten om ett gränslöst Norden är förhoppningen
            att regeringarna i de nordiska länderna så snabbt som möjligt
            ska utarbeta en konkret handlingsplan för att stimulera samverkan
            och för att riva gränshinder.
          </note>
          <note>
            Tack!
          </note>
          <note type="speaker">
            Anf. 22 INGRID NÄSLUND (kd) replik:
          </note>
          <note>
            Fru talman! Det var många intressanta synpunkter som Åke Gustavsson
            kom med när det gällde ett gränsöverskridande fortsatt samarbete.
          </note>
          <note>
            Jag skulle bara vilja lyfta fram en fråga som jag hoppas kommer
            in i sammanhanget. Jag är själv bosatt i Göteborg, men är gammal
            dalslänning och sedan barnsben van vid mycket täta kontakter med
          </note>
          <note>
            Norge. Vi har två stora projekt som rör sig inom kommunikationsområdet
            där det skulle betyda oerhört mycket om vi fick en bättre medverkan
            från regeringarnas sida. Det gäller faktiskt både E 6 och en järnväg
            som förbättrar förbindelsen mellan Oslo och
          </note>
          <note>
            Göteborg och även går vidare.
          </note>
          <note>
            Här rör det sig om ett samarbete som har stor betydelse för Västra
            Götalands läns del, dvs. ett samarbete inte bara med Norge utan
            också med Danmark.
          </note>
          <note>
            Detta har också betydelse för att stärka regionens ställning
            gentemot regioner i Europa. Jag hoppas vi får räkna med Åke Gustavssons
            medverkan i de projekten.
          </note>
          <note type="speaker">
            Anf. 23 ÅKE GUSTAVSSON (s) replik:
          </note>
          <note>
            Fru talman! Generellt sett är det alldeles självklart att en
            utbyggnad av kommunikationerna är central för hela Norden. Vi
            genomförde i somras i Nordenutskottets regi ett seminarium i Köpenhamn
            och Malmö under medverkan av den avgående norske ambassadören
            Torvald Stoltenberg. Då diskuterades Öresundsbron mycket. Torvald
            Stoltenberg betonade -
          </note>
          <note>
            vilket inte många norrmän och svenskar har förstått -
          </note>
          <note>
            att Öresundsbron har en stor betydelse för Norden och därmed
            också för Norge. Det beror på att bron kommer att innebära bättre
            och smidigare kommunikationer.
          </note>
          <note>
            I grundfrågan delar jag Ingrid Näslunds uppfattning att kommunikationerna
            fysiskt, men också IT-
          </note>
          <note>
            kommunikationer osv., är oerhört centrala för utvecklingen -
            utan att för den skull konkret ta ställning till de järnvägar
            och vägar som nämndes i Ingrid
          </note>
          <note>
            Näslunds inlägg.
          </note>
          <note type="speaker">
            Anf. 24 INGRID NÄSLUND (kd) replik:
          </note>
          <note>
            Fru talman! Jag tackar för svaret.
          </note>
          <note>
            I mina kontakter med norra Bohuslän fick jag fina exempel på
            det gränsöverbryggande samarbetet mellan fylket Østfold och Bohuslän.
            Det som var inspirerande att se var hur företagare kunde samarbeta
            - och detta med EU:s hjälp via Interregstöd. Där fanns en företagare
            som sysslade med kaminer, kakelugnar o.d. som samarbetade med
            Norge, Danmark och Finland. Det var särskilt med Norge som det
            var ett fylkessamarbete, och där gick det att få stöd från EU.
          </note>
          <note>
            Det här är en fråga med ett vidare perspektiv. Det ska bli intressant
            att se hur den förs vidare.
          </note>
          <note type="speaker">
            Anf. 25 ÅKE GUSTAVSSON (s) replik:
          </note>
          <note>
            Fru talman! Det är bara att instämma i vad som betonas i rapporten,
            nämligen att myndigheter -
          </note>
          <note>
            statsmakterna - ska medverka till att stödja och stimulera gränsöverskridande
            finansieringar. Detta kan vara ett viktigt instrument i regionalpolitiken.
            Men med den erfarenhet vi har från Sverige - och de flesta andra
            nordiska länderna - diskuteras denna fråga från en lite för snäv
            nationell synpunkt.
          </note>
          <note>
            Jag uttrycker därför att man i stor utsträckning bör göra helt
            om. Man bör vända sig till varandra i större utsträckning i de
            nordiska gränstrakterna. Även vi företrädare här i riksdagen har
            ett visst ansvar för att stimulera och stödja en sådan utveckling.
          </note>
          <note type="speaker">
            Anf. 26 RUNAR PATRIKSSON (fp):
          </note>
          <note>
            Fru talman! Jag hade tänkt att replikera i frågan om infrastruktursatsningar.
            Jag hade inte tänkt att ta upp den frågan i mitt anförande, men
            jag gör det ändå nu när jag ändå har ordet.
          </note>
          <note>
            Det är viktigt att inte bara de frågor som gäller sträckan Göteborg-Oslo
            blir Nordiska rådet-ärenden.
          </note>
          <note>
            Även de vägar som sträcker sig genom landet från
          </note>
          <note>
            E 18 till Østfold och väg 61 mot Norges flygfält är viktiga frågor
            som bör läggas på Nordiska rådets bord.
          </note>
          <note>
            Jag ska ge ett kort inlägg från en person med min dialekt i detta
            ärende. Att bo vid en gräns skrev jag som en rubrik på ett inlägg.
            För min del är svensknorska gränsen ett område där hälften av
            familjerna har bildats tack vare ett gränsöverskridande. Det innebär
            att allt som sker i gränslandet präglas av bägge ländernas särart.
            Nationalism och sammanhållning, som sägs vara speciellt norskt,
            präglar också värmlänningen. "Ja, där vill jag leva, ja, där vill
            jag dö." säger Värmlandsvisan. "Ja, vi elsker dette landet" säger
            norrmännen.
          </note>
          <note>
            Att leva vid gränsen innebär att vi alla förstår varandras språk.
            Detta präglar också gränsbon. Globaliseringen och Norden av Elver
            Jonsson är en skön läsning för en Nordenvän. Alla rekommenderas
            att läsa denna skrift av en riksdagsledamot, som i hela sitt liv
            har haft alla sina uppgifter delade med grannlandet.
          </note>
          <note>
            I skolan har vi haft ett klassutbyte med lärarna på bägge sidor
            av gränsen. Vi förstår varandra. Vi har landskamper i idrott.
            Vi sjunger och spelar tillsammans. Den norska helikoptern hämtar
            skadade på vägen även i Sverige när olyckan är framme. Inga gränser
            kan stoppa helikoptern.
          </note>
          <note>
            Det är blott på jorden gränser vi drar. Det är blott på jorden
            som gränser vi har. Se på vår himmel så klar och så blå. Där finns
            inga gränser. Visst är det väl så? Så skriver Thore Skogman i
            sin sång Över alla gränser, troligen präglad av hans liv vid den
            norska gränsen i Årjängs kommun.
          </note>
          <note>
            Kära Nordiska rådet-vänner! Fru talman! Ett misslyckande i det
            nordiska samarbetet är TV-frågan.
          </note>
          <note>
            Att inte hela Sverige kan se nordisk TV är i detta teknikens
            tidevarv mycket olyckligt. Här i huset sitter jag och ser fredsförhandlingarna
            i Oslo via CNN. Det var skönt att på måndagsförmiddagen vara hemma
            i
          </note>
          <note>
            Värmland och kunna följa direktsändningarna från norsk TV.
          </note>
          <note>
            När man ser norska TV-program textade ryser en
          </note>
          <note>
            Norgevän. Detta får anses som ett tecken på ett misslyckande
            i nordisk politik. Elver Jonsson berör detta i Folkpartiets Nordenmotion.
            Slutet på mitt inlägg i denna nordiska fråga blir att vädja till
            beslutsfattarna i mediefrågorna att snarast förse grundutbudet
            med TV från alla de nordiska länderna.
          </note>
          <note>
            Fru talman! Riksdagen bör snarast förse detta hus med nordiska
            TV-program. CNN i all ära, men norsk
          </note>
          <note>
            TV direkt från Norge är bättre. Då främjar vi globaliseringen
            i Norden i Elver Jonssons anda.
          </note>
          <note type="speaker">
            Anf. 27 ÅKE GUSTAVSSON (s) replik:
          </note>
          <note>
            Fru talman! Jag tror inte att Runar Patriksson behöver se fredsförhandlingarna
            i Oslo via CNN. Jag tror säkert att Sveriges television förmedlar
            detta på ett alldeles utmärkt sätt, liksom självklart Norsk rikskringkasting.
          </note>
          <note>
            Tekniken är nu sådan, i digitaliseringens värld, att det är förhållandevis
            enkelt att ha ett utbyte. Jag vet att de nordiska public service-företagen,
            Danmarks
          </note>
          <note>
            Radio, NRK, YLE och Sveriges television, har ett samarbete som
            syftar till utbyte. Jag har förhoppningar om att det ska kunna
            ske snart.
          </note>
          <note>
            I den praktiska verksamheten finns det t.ex. i
          </note>
          <note>
            Malmö-Köpenhamns-området en permanent dansk medarbetare placerad
            på den svenska sidan som rapporterar direkt till den danska sidan.
            Sveriges television i Malmö har medarbetare permanent placerade
            i
          </note>
          <note>
            Köpenhamn för att direkt rapportera till SVT Syd och ibland i
            riksprogrammen. Det händer saker på flera plan.
          </note>
          <note>
            Jag är förhoppningsfull om att detta arbete äntligen efter många
            år kan komma till stånd, så att det blir gemensamma TV-sändningar
            över de nordiska länderna. Det är i dag inga större problem mellan
          </note>
          <note>
            Sverige och Finland.
          </note>
          <note type="speaker">
            Anf. 28 RUNAR PATRIKSSON (fp) replik:
          </note>
          <note>
            Fru talman! Det var ett försvarstal från en politiker som sysslar
            med dessa frågor och ett parti med regeringsmakten. Jag anser
            ändå i dessa teknikens dagar att det är ett misslyckande att vi
            inte har kommit fram till att vi över hela Sverige kan se alla
            nordiska program, speciellt här i parlamentet. Gång på gång har
            jag besökt Sveriges ambassadör i Oslo. Han har påtalat att vi
            inte kan se vad som händer i norska parlamentet.
          </note>
          <note>
            Fredsförhandlingarna i Oslo direktsändes av NRK
          </note>
          <note>
            hela dagen. Det var intressant att i direktsändning se president
            Clinton gå runt och hälsa på Norges barn, när man på Rapport eller
            Aktuellt såg en kort snutt.
          </note>
          <note>
            Om man slog över till CNN kunde man också se det.
          </note>
          <note>
            När man kommer från Töcksfors vid gränsen, där vi har egen antenn
            till Norge och kan se direkt, kommer det här på en igen.
          </note>
          <note>
            För ett år sedan hade jag ett samtal om det här med kulturminister
            Marita Ulvskog i en frågestund, och vi sade att det skulle åtgärdas.
            Det har gått ett år, och jag ser fortfarande ingen lösning i Åke
            Gustavssons svar, annat än det ska bli "någon gång i framtiden".
            Samarbete med reportrar är en helt annan sak än att kunna se direkt
            in i TV-lådan i Riksdagshuset.
          </note>
          <note type="speaker">
            Anf. 29 ÅKE GUSTAVSSON (s) replik:
          </note>
          <note>
            Fru talman! Jag är inte säker på att det är höjden av önskvärt
            nordiskt samarbete med direktsändningar från de nordiska parlamenten.
            Det är inte vad jag menar med ett nordiskt TV-samarbete. Det jag
            menar med ett TV-samarbete är att kunna se sändningar från den
            ordinarie programverksamheten.
          </note>
          <note>
            Om Runar Patriksson vill diskutera C-Span eller någonting annat
            tycker jag inte att det primärt har med nordiskt samarbete att
            göra, utan nu har vi att diskutera samarbete mellan public service-företagen.
          </note>
          <note>
            Genom att de nu kan digitaliseras ökar förutsättningarna dramatiskt.
            Patriksson kan göra en mycket konkret åtgärd för att stödja detta,
            nämligen se till att
          </note>
          <note>
            Folkpartiet aktivt verkar för att bygga ut de digitala markbundna
            sändningarna. Detta skulle vara en mycket konkret och bra åtgärd,
            som Folkpartiet skulle kunna ställa upp på. Dessvärre har vi inte
            sett det stödet ännu.
          </note>
          <note type="speaker">
            Anf. 30 RUNAR PATRIKSSON (fp) replik:
          </note>
          <note>
            Fru talman! Jag vet inte om den sista repliken innebär att vi
            ska lägga skattepengar i digitalboxar. Om det är vad det är fråga
            om ställer vi inte upp på det.
          </note>
          <note>
            Det här kunde ha lösts med Nordsat sedan många år tillbaka, men
            här har funnits en ovilja.
          </note>
          <note>
            Jag har aldrig sagt att det ska vara direktsändningar från parlamenten.
            Jag sade att vi som är i parlamenten borde kunna se våra nordiska
            grannars public service-sändningar i TV utan att behöva gå via
            CNN.
          </note>
          <note type="speaker">
            Anf. 31 EWA LARSSON (mp):
          </note>
          <note>
            Fru talman! Det nordiska samarbetet behöver utvecklas och fördjupas.
            Därom tycks vi eniga i det svenska och i de nordiska parlamenten.
          </note>
          <note>
            Samer, vår ursprungsbefolkning, bör få medlemskap på egna villkor
            som fullvärdiga medlemmar.
          </note>
          <note>
            Därom är vi inte eniga.
          </note>
          <note>
            För mig och Miljöpartiet är det här en oerhört viktig rättvise-
            och symbolfråga, som inte längre bör dras i långbänk.
          </note>
          <note>
            Historisk kompetens om vårt enskilda och gemensamma kulturarv
            behöver utvecklas. Ökad kulturell kunskap är lika med aktivt fredsarbete.
            Här vill jag speciellt lyfta fram Barentsregionens gemensamma
            ansvar. Jag fördjupar alltså dimensionen utifrån det som står
            i betänkandet, att kultursektorn har ett särskilt ansvar att bekämpa
            främlingsfientlighet.
          </note>
          <note>
            En särskilt allvarlig uppmaning vill jag rikta till svenska,
            norska och finska män i norra delen av vår skandinaviska halvö.
            På vilket sätt tar ni ansvar för alla människors lika värde när
            kvinnor från Ryssland kommer över era gränser för att i ekonomisk
            desperation sälja sin kropp? I stället för att springa dem till
            mötes med brallorna neddragna borde ni ta deras utanförskap på
            allvar och utveckla närings- och kulturpolitiskt samarbete på
            lika villkor.
          </note>
          <note>
            I Sverige är det dessutom kriminellt att köpa sex -
          </note>
          <note>
            en lagstiftning som vi i Miljöpartiet hoppas kan få efterföljare
            i våra nordiska systerländer. Här måste kunskap och kompetens
            hos dem som arbetar på fältet användas mer. Jag tänker främst
            på ROKS stora utbildningsinsatser.
          </note>
          <note>
            I fråga om public services roll i det kommersiella mediebruset,
            är den stark i Sverige, Norge, Danmark och Finland. Den digitala
            utvecklingen i det markburna gemensamma nätet kommer att öppna
            för nya möjligheter och fortsatt regional medieutveckling, och
            vi får äntligen en lösning på nordiskt gemensamt
          </note>
          <note>
            TV-tittande. Visst är det ett misslyckande att vi inte har fått
            den lösningen ännu. Jag tycker att man kan erkänna det.
          </note>
          <note>
            Även här behöver samarbetet och kunskapsutbytet runt Östersjön
            intensifieras. I t.ex. Litauen valde de, efter decennier av totalitärt
            medieförtryck, att helt inrikta sig på den reklamfinansierade
            kommersiella mediemarknaden. Pendeln slog hårt över. Nu börjar
            de se sig om efter ett mer nyanserat utbud, ett utbud där det
            egna språket talas i programmen och det egna landets värderingar
            styr upplägget. Med en befolkning på 3,8 miljoner invånare finns
            det stor anledning till oro när de amerikanska TV-programmen väller
            in.
          </note>
          <note>
            Lite mer av public service kan råda bot på enfalden.
          </note>
          <note>
            Presstöd utgör också ett viktigt inslag - det kanske t.o.m. är
            en garant - för yttrandefriheten. Låt oss lära mer av varandra.
          </note>
          <note>
            Till sist önskar jag mer av nordiska men också baltiska festivaler
            samt Barentshavsfestivaler. Festivalen som mötesplats har grovt
            underskattats i allt internationellt samarbete. Festivalen är
            en öppen mötesplats för hela familjen som gemensam kulturaktivitet,
            med körsång, folkmusik, dans, film, barnkarnevaler, historiska,
            levande rollspel, där ungarna själva står för dagordningen.
          </note>
          <note>
            Fru talman! Bara fantasin sätter gränser för utveckling och samarbete.
            Inget är en självklarhet, utan det vi vill måste vi satsa på.
            Det måste också visa sig i ekonomiska prioriteringar. Även eldsjälar
            i de olika frivilligorganisationer som arbetar i vårt närområde
            behöver ekonomiskt stöd för sin verksamhet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            7 § Om kryptografi
          </note>
          <note>
            Föredrogs utrikesutskottets betänkande 1999/2000:UU3
          </note>
          <note>
            Om kryptografi (skr. 1998/99:116)
          </note>
          <note type="speaker">
            Anf. 32 KARIN ENSTRÖM (m):
          </note>
          <note>
            Fru talman! Betänkandet vi nu ska behandla heter
          </note>
          <note>
            Om kryptografi. Det som avses är användning av kryptografi vid
            överföring och lagring av information i elektronisk form samt
            handel med kryptobaserade produkter. Kryptobaserade produkter
            kan vara krypteringsprogramvara, krypteringsutrustning, kryptoanalytisk
            utrustning m.m.
          </note>
          <note>
            Vad har då kryptografi med utrikesutskottet att göra? Jo, det
            är utrikesutskottet som har ansvaret för att behandla frågor om
            exportkontroll, och det är också exportkontroll som jag i huvudsak
            kommer att tala om i dag.
          </note>
          <note>
            Det finns två typer av exportkontroll i Sverige.
          </note>
          <note>
            Den ena handlar om krigsmateriel, och den andra handlar om produkter
            med dubbla användningsområden, s.k. dual use. Kryptobaserade produkter
            anses ha dubbla användningsområden och klassificeras i Sverige
            som strategiska produkter.
          </note>
          <note>
            Exportkontroll i organiserad form har funnits i
          </note>
          <note>
            Europa och USA sedan slutet av 40-talet i form av
          </note>
          <note>
            COCOM-samarbetet mellan Natoländerna, och syftet var att kontrollera
            högteknologiexport till de dåvarande statshandelsländerna. Sverige
            deltog inte formellt men anpassade sig till COCOM:s regler.
          </note>
          <note>
            COCOM-samarbetet övergick i nya former i och med att Wassenaararrangemanget
            skapades 1995. Där ingår ett trettiotal länder, alltså en betydligt
            större krets än bara Natoländerna, inklusive Sverige.
          </note>
          <note>
            Wassenaararrangemanget är ett exportkontrollarrangemang som syftar
            till att förhindra spridning av vapen och produkter med dubbla
            användningsområden, s.k. dual use, vilka kan ha militärt destabiliserande
            verkan och hota internationell och regional fred och säkerhet.
          </note>
          <note>
            Exportkontrollen i Sverige av strategiska produkter regleras
            bl.a. av rådets förordning, - alltså av EG-
          </note>
          <note>
            rätten - från 1994, som handlar om upprättande av en gemenskapsordning
            för kontroll av export av varor med dubbla användningsområden.
            Denna rådsförordning grundar sig i sin tur på det tidigare nämnda
            Wassenaararrangemanget. Vi har också en lag och en förordning
            från 1998 om strategiska produkter.
          </note>
          <note>
            Fru talman! Vi inom de borgerliga partierna i utrikesutskottet
            har funnit att exportrestriktionerna avseende produkter med kryptoinnehåll
            måste förändras. Restriktionerna slår inte hårt bara mot exportindustrin
            utan också mot många svenska datoranvändare, som inte får tillgång
            till fullgoda krypteringsprodukter. Vi moderater är som bekant
            för fri handel, och ambitionen är att så få produkter som möjligt
            ska omfattas av exportkontroll. Med de svårigheter som finns att
            kontrollera privat export av mjukvaruprodukter är det orimligt
            att tillämpa en kontroll som bara blir till hinder för svenskt
            näringsliv och svenska datoranvändare. Produkter som i dag finns
            på en massmarknad eller är lätt tillgängliga på en öppen marknad
            inom landet bör därför helt undantas från exportkontroll. Kontrollen
            bör i stället reserveras för produkter som inte tillhandahålls
            fritt på en öppen marknad.
          </note>
          <note>
            Hur ska detta gå till? Jo, fru talman, en sådan ordning som jag
            nämnde bör tillämpas så långt det är möjligt inom ramen för Wassenaararrangemanget.
          </note>
          <note>
            Regeringen bör därför verka för en liberal tillämpning av regelverket.
            Steg två är att inom Wassenaararrangemanget verka för att förändra
            gällande regler. Vi moderater är mycket måna om att vårda och
            vidmakthålla de internationella åtaganden och överenskommelser
            som vi har gjort. Men detta hindrar inte att
          </note>
          <note>
            Sverige inom Wassenaararrangemanget verkar för att förändra gällande
            regler i riktning mot ytterligare liberalisering. Detta innebär
            att de tidigare nämnda produkterna bör avföras från arrangemangets
            varulista.
          </note>
          <note>
            Om jag lyfter blicken något, fru talman, från exportkontrollen,
            frågar jag mig varför vi måste använda krypto i Sverige. Är det
            viktigt? Ja, det finns flera skäl till att användandet av krypto
            borde öka. Det gäller allas rätt till säker kommunikation. Säker
            kommunikation och säker elektronisk handel kräver krypteringsprogram
            som garanterar att innehållet inte kan läsas eller ändras av utomstående
            under överföringen och som gör att man säkert kan identifiera
            avsändare och mottagare. Elektronisk handel, telemedicin och företagskommunikation
            över öppna nät är bara några exempel på viktiga processer som
            kräver tillgång till starka krypton för att kunna vidareutvecklas.
            Krypteringsteknik är också en förutsättning för användning av
            s.k. e-pengar, dvs. digitala betalningsmedel enbart avsedda för
            elektroniska betalningar.
          </note>
          <note>
            Den svenska exportkontrollen när det gäller mjukvara med kryptoinnehåll
            hindrar utvecklingen av elektronisk handel och missgynnar svenska
            exportföretag.
          </note>
          <note>
            Fru talman! Jag vill yrka bifall till utskottets hemställan under
            mom. 3 och till reservation 1.
          </note>
          <note type="speaker">
            Anf. 33 JOHNNY GYLLING (kd):
          </note>
          <note>
            Fru talman! I huvudsak anser kristdemokraterna att regeringens
            proposition går i rätt riktning när det gäller en liberalisering
            av kryptotekniken. På flera punkter tycker vi dock att regeringen
            inte går tillräckligt långt, och vi står därför bakom de gemensamma
            reservationerna 1 och 2. Jag yrkar härmed bifall till reservation
            nr 2.
          </note>
          <note>
            Behovet av datasäkerhet ökar drastiskt i takt med att vi alltmer
            använder elektronisk handel och mer och mer övergår till att identifiera
            oss med hjälp av elektroniken. Kryptering är en viktig teknik
            för att både kunna skydda sin information och för att kunna identifiera
            sig och vara trygg i förvissningen att ingen annan kan stjäla
            ens identitet. Det är därför viktigt dels att krypteringsprogram
            kan utvecklas i konkurrens och i ständig förbättring, dels att
            krypteringen blir fri och tillgänglig för alla som är i behov
            av den.
          </note>
          <note>
            Första reservationen handlar om restriktioner.
          </note>
          <note>
            Trots att regeringen inledningsvis skriver att det för närvarande
            inte finns skäl att begränsa användningen av kryptoteknik i Sverige
            finns det andra skrivningar som talar emot denna inriktning, och
            därför stöder vi denna reservation.
          </note>
          <note>
            Andra reservationen gäller kryptonycklar. Systemet med s.k. publika
            nycklar måste bygga på frivillighet. Det bör inte vara ett tvång
            att deponera sin nyckel någonstans. De länder som har denna bestämmelse
            har börjat överge den i takt med att Internetanvändningen ökar.
            Regeringen nämner själv
          </note>
          <note>
            Frankrike och USA som exempel.
          </note>
          <note>
            Glädjande är att det i utskottet har bildats en majoritet för
            ett tillkännagivande till regeringen vad gäller exportkontrollen.
          </note>
          <note>
            Precis som regeringen själv skriver i sin proposition bör Sveriges
            politik på detta område präglas av flexibilitet och lyhördhet
            i syfte att kunna möta en ökad efterfrågan på säker kryptoteknik,
            förändringar i andra länders politik och den fortsatta tekniska
            utvecklingen på området. Det är bra formulerat, men för att leva
            upp till det bör riksdagen justera betänkandet genom att stödja
            de två första reservationerna.
          </note>
          <note type="speaker">
            Anf. 34 MARIANNE ANDERSSON (c):
          </note>
          <note>
            Fru talman! Det elektroniska samhälle som växer fram med rasande
            fart öppnar nya möjligheter för kommunikation och handel, och
            det innebär samtidigt nya risker t.ex. för intrång. Det är nödvändigt
            att ge företag och enskilda möjligheter att skydda sig mot dessa
            risker. Användningen av kryptografi är ett sätt när det gäller
            överföring och lagring av information i elektronisk form. Utvecklingen
            går som sagt mycket snabbt, och vi kan konstatera att regeringen
            inte riktigt hängt med i denna utveckling.
          </note>
          <note>
            Centerpartiet har i en omfattande IT-motion behandlat frågan
            om kryptering och elektroniska signaturer. Vi har en del synpunkter
            på regeringens skrivelse. Det gäller bl.a. att det är viktigt
            att klargöra att
          </note>
          <note>
            Sverige inte har för avsikt att i framtiden reglera användningen
            av kryptering inom landet. Dessutom bör regeringen göra klart
            för svenska myndigheter att de ska tillämpa bestämmelserna inom
            Wassenaararrangemanget och inom EG-rätten så generöst som möjligt,
            så att det inom ramen för gällande internationellt regelverk går
            att exportera svenska krypteringsprodukter så enkelt och så fritt
            som möjligt. Det handlar om att ge våra svenska högteknologiska
            företag goda möjligheter att konkurrera på den internationella
            marknaden.
          </note>
          <note>
            Centerpartiet menar också att Sverige i fortsatta förhandlingar
            måste vara pådrivande för en nedmontering av de exportrestriktioner
            som i dag gäller för krypteringsprogram till ett absolut minimum.
          </note>
          <note>
            När det gäller elektroniska signaturer tycker vi att regeringen
            har varit och är alltför avvaktande. Vi menar att det ska slås
            fast att elektroniska signaturer ska godkännas i alla fall då
            deras äkthet kan avgöras lika säkert som, eller säkrare än, med
            traditionella underskrifter.
          </note>
          <note>
            Vi har haft en intressant process i utrikesutskottet som höjt
            vår kunskapsnivå i denna komplicerade fråga ganska mycket och
            även fört frågorna framåt, så att skillnaderna mellan majoritet
            och minoritet har minskat. Men det finns ändå tre reservationer.
            Man kan utifrån vår synpunkt säga att det är två reservationer
            och en majoritetsskrivning.
          </note>
          <note>
            I reservation nr 1 menar vi att riksdagen bör uttala att kryptering
            inom landet även framgent ska vara fri.
          </note>
          <note>
            Reservation 2 handlar om kryptonycklar. Vi menar att något krav
            på obligatorisk deponering av kryptonycklar inte ska införas.
            All deponering ska ske på frivillig basis. Däremot kan det vara
            en fördel att möjligheten till deponering kan erbjudas, men det
            är en helt annan sak.
          </note>
          <note>
            Det är en ganska absurd situation att större delen av krypteringsnyckeln
            för det program som vi använder här i riksdagen för kommunikation,
            Lotus Notes, finns deponerad hos amerikanska myndigheter - detta
            på grund av att USA har drivit frågan om obligatorisk nyckeldeponering
            hårt. Det verkar nu som om en del lättnader ändå är på gång.
          </note>
          <note>
            Vi menar att det inte är acceptabelt att kräva deponering av
            nycklar, kanske främst för att skydda företag som säkert är skeptiska
            till att skicka företagshemligheter även om de litar på den som
            tar emot depositionen.
          </note>
          <note>
            Obligatorisk nyckeldeponering är dessutom, med tanke på antalet
            nycklar som är i omlopp varje dag, en orimlig väg att gå. Det
            är också lätt att överkryptera meddelanden så att de verkar lagliga.
            Det innebär att man först krypterar meddelandet med en nyckel
            som man inte deponerar. Sedan krypterar man det krypterade meddelandet
            en gång till med en nyckel som man deponerar. Det slutliga meddelandet
            ser då ut att vara okej, eftersom det är gjort med en godkänd
            metod. Den enda möjligheten att se att något är fel är att man
            dekrypterar det, vilket man inte får göra utan domstolsbeslut.
            Då är det väl sent att upptäcka att man har blivit lurad. Detta
            var ett exempel på hur svårt det här är.
          </note>
          <note>
            Jag ska också säga någonting om exporten av kryptoprodukter.
            Det finns två saker att ta hänsyn till när det gäller exporten.
          </note>
          <note>
            Den första saken gäller när man ska exportera programvaror. Eftersom
            det finns oerhört starka program tillgängliga fritt för vem som
            helst att ta del av verkar en reglering av det här bara som ett
            hinder för svenskt näringslivs exportmöjligheter och för svenska
            koncerner att upprätta en säker kommunikation. Visserligen är
            det ganska lätt att få exporttillstånd, men det sker inte med
            automatik. Det ska erkännas att det har blivit en hel del lättnader
            på senare tid. Det är viktigt att påpeka det. Men det mest kända
            exemplet på just det som jag sade gäller företaget Idonex som
            tillverkar en webbserver, som publicerar hemsidor med inbyggd
            kryptering. Företaget fick nej från både
          </note>
          <note>
            ISP och regeringen då man hade utvecklat produkten.
          </note>
          <note>
            Det innebär försämrade möjligheter för företaget att växa och
            uteblivna exportintäkter för Sverige.
          </note>
          <note>
            Den andra saken gäller när kryptering är inbyggd i andra produkter.
            Då börjar man naturligtvis tänka på militära produkter. Det är
            dock viktigt att hålla i minnet att det inte bara är krypteringen
            som gör militära radiosändare spännande, utan det är en kombination
            av minst tre faktorer varav den ena är kryptering. Den andra är
            komprimering, dvs. att meddelanden blir korta pip för att det
            ska vara svårt att spåra sändaren.
          </note>
          <note>
            Den tredje är hoppande frekvenser. Också det har man för att
            försvåra spårning och avlyssning. Om kryptering i sig utgör grund
            för klassificering som strategisk produkt blir det svårt att skapa
            andra smarta produkter som nu är på väg till handeln. Vi anser
            alltså att kryptering bör vara fri för programvaror och att endast
            kryptering inte ska vara grund för klassificering som strategisk
            produkt.
          </note>
          <note>
            Vi är bundna av internationella avtal. Det är mycket viktigt
            att respektera dem. Då är det viktigt att den här processen så
            långt det är möjligt sker inom ramen för de avtal som finns och
            att Sverige arbetar för att liberalisera dessa regelverk i de
            förhandlingar som förs.
          </note>
          <note>
            Med detta, fru talman, vill jag yrka bifall till reservation
            nr 1. Jag står givetvis också bakom reservation nr 2 och hemställan
            vad gäller mom. 3.
          </note>
          <note>
            Anf. 35 KARL-GÖRAN
          </note>
          <note type="speaker">
            BIÖRSMARK (fp):
          </note>
          <note>
            Fru talman! Skrivelse 116 Om kryptografi presenterades i maj
            i år. Många tyckte nog inte att det var den mest upphetsande skrift
            som hade kommit på riksdagens bord. Men skriften har ändå föranlett
            mycket diskussion i utrikesutskottet; den hamnade ju där.
          </note>
          <note>
            Det var inte många som reagerade här i riksdagen när skrivelsen
            kom. Den enda motion som lämnades in var från Folkpartiet. Det
            var Eva Flyborg, som sitter här i kammaren, som slog larm om vad
            som var på gång och författade en motion. Det var flera av oss
            som tvingades försöka fördjupa oss i vad detta innebar.
          </note>
          <note>
            När den allmänna motionstiden sedan kom i september var det flera
            andra partier som hade vaknat upp och som reagerade. Det gjorde
            man från moderat håll och från centerhåll. Detta har gjort att
            utrikesutskottet har ägnat en del tid åt kryptografi under senare
            tid.
          </note>
          <note>
            I det informations- och IT-samhälle som vi alltmer lever i är
            det mycket viktigt att den personliga och affärsmässiga integriteten
            kan upprätthållas. Det är sådant som det rör sig om i det här
            fallet. Detta är något som vi liberaler har slagits för i många
            år och som det visar sig att det blir alltmer nödvändigt att hävda.
          </note>
          <note>
            Hela det nya, elektroniska offentliga samtalet är t.ex. beroende
            av att man kan försäkra sig om identiteten hos den som talar eller
            skriver. Det gäller för den delen även den som tar emot ett meddelande
            -
          </note>
          <note>
            t.ex. om ekonomiska transaktioner - respektive får tillgång till
            en medicinsk journal med känsliga personuppgifter.
          </note>
          <note>
            Den senaste tiden har vi sett att det här är otroligt viktigt.
            I Göteborg har man uppmärksammat fall där personer har gått in
            och läst i journaler som kanske borde vara krypterade och omöjliga
            att komma åt för personer som egentligen inte har med saken att
            göra.
          </note>
          <note>
            Informationen behöver skyddas. Det enda riktigt verkningsfulla
            sättet att försäkra sig om detta skydd är att man krypterar informationen.
            För att man ska få tillgång till de starkaste kryptoprodukterna
            behöver såväl användning som import och export av civila kryptoprodukter
            vara helt fri. Det är Folkpartiets grundsyn i dessa frågor.
          </note>
          <note>
            I takt med att användningen av datanät ökar, ökar också risken
            för avlyssning. Det sker inte för att mänskligheten har blivit
            mer nyfiken på senare år utan för att det har blivit enklare och
            billigare att avlyssna. Det har alltid i historien funnits intresse
            av att ta del av hemlig eller personlig information. Med dagens
            teknik är det lättare att tränga in i sådana här saker. I dag
            saknar praktiskt taget allt som skickas på svenska datanät skydd
            mot avlyssning. Vissa undantag finns, men de utgör en mycket liten
            andel av den totala trafiken. Folkpartiet betraktar detta som
            ett allvarligt och växande problem.
          </note>
          <note>
            Det enda verkningsfulla skyddet mot avlyssning är kryptering.
            Kryptering kan dessutom användas för att konstruera system för
            behörighetskontroll och på så vis användas för att förebygga andra
            typer av informationsstöld. Kryptoteknik utgör också grunden för
            de flesta former av digitala äkthetsbevis som används för att
            skydda elektroniska dokument. Det kan gälla exempelvis information
            som enskilda betraktar som känslig för den personliga integriteten,
            sjukvårdens informationshantering och information om affärsuppgörelser
            och andra ekonomiska transaktioner.
          </note>
          <note>
            Det här kan också gälla journalister som vill skydda sina källor,
            vilket de kan göra enligt grundlagen. Det finns många sådana här
            exempel. Därför gäller det att få fram så säkra kryptoprodukter
            som möjligt.
          </note>
          <note>
            I regeringens skrivelse Om kryptografi sägs att alla ska ha rätt
            att även i fortsättningen fritt använda sig av kryptering. Det
            låter ju bra, men uttalandet görs inte utan reservation. Man talar
            också om att regeringen, om utvecklingen skulle motivera skärpta
            regler, kommer att överväga lämpliga åtgärder. Det här andas alltså
            att man på något sätt vill vara med och kontrollera. Man känner
            en viss osäkerhet inför vad det är som skickas och sänds i dessa
            burkar. Det finns tydligen en sorts kontrollintresse.
          </note>
          <note>
            Folkpartiet anser att denna reservation är djupt olycklig och
            sänder fel signaler till dem som arbetar med att ta fram bra kryptoprogram.
            Det talas bl.a. om att man kan tänka sig att införa krav på obligatorisk
            deponering av krypteringsnycklar. Det är i och för sig en helt
            orealistisk tanke. Det finns både principiella och praktiska invändningar
            mot ett sådant resonemang. Det utvecklas också i reservation nr
            2 i dagens betänkande.
          </note>
          <note>
            Folkpartiet betraktar det som en självklarhet för ett demokratiskt
            IT-samhälle att fullt ut tillåta användning, utveckling och spridning
            av kryptering och står därför bakom reservationerna 1 och 2 i
            betänkandet.
          </note>
          <note>
            Datasäkerhetsprodukter med stöd för kryptering är ett mycket
            verksamt skydd mot många typer av brottslighet. IT-kommissionen
            konstaterar i sin skrivelse till regeringen Vikten av att använda
            kryptering exempelvis att:
          </note>
          <note>
            "Kontokortsbedrägerierna ökar kraftigt för närvarande, och ökningen
            är kopplad till den växande handeln på nätet. Detta hänger samman
            med att man i dag kan handla via Internet utan att på något sätt
            behöva styrka att kontonumret är kopplat till den som genomför
            transaktionen. Med krav på elektroniskt signerade transaktioner
            skulle den formen av kriminalitet kunna stoppas."
          </note>
          <note>
            De flesta nya jobb som skapas inom de närmaste åren kommer med
            all säkerhet att återfinnas inom tjänstesektorn. Där utgör IT-industrin
            en stark spjutspets mot den nya tekniska utvecklingen, vilket
            även kommer att ge draghjälp åt kringliggande sektorer. I
          </note>
          <note>
            Sverige finns stort kunnande på programvarusidan och därmed också
            möjligheter att inta en stark position på mjukvarområdet inom
            världshandeln.
          </note>
          <note>
            Inom en snar framtid kommer kryptering att krävas som integrerad
            del i de flesta mjukvaruprodukter.
          </note>
          <note>
            Exportrestriktioner på kryptering kommer därför att drabba stora
            delar av programvaruindustrin. Exportrestriktioner på krypteringsprodukter
            slår hårt mot små och tekniskt avancerade länder, just ett sådant
            land som Sverige har ambitionen att vara.
          </note>
          <note>
            Exportrestriktionerna på civila kryptoprodukter är en rest från
            den tid då kryptering var något som bara användes av militären
            och diplomatkåren. Folkpartiet anser att civila kryptoprodukter
            nu bör behandlas som just civila produkter och därför helt undantas
            från de internationella exportkontrollarrangemangen som vi har
            i dag.
          </note>
          <note>
            Jag yrkar därför bifall till betänkandetexten i den här delen
            och därmed avslag på reservation 3.
          </note>
          <note>
            Anf. 36 MARIANNE
          </note>
          <note type="speaker">
            SAMUELSSON (mp):
          </note>
          <note>
            Fru talman! Det här är ett ärende som vi har hunnit behandla
            några gånger i utskottet. Det är intressant att vi fortfarande
            inte vet var majoriteten kommer att hamna eftersom Vänsterpartiet
            har valt att avstå från att ta ställning i den här frågan. Jag
            tycker att det är minst sagt förvånande och underligt i en fråga
            där det borde vara en självklarhet att man, som Folkpartiet, antingen
            tycker att det är viktigt att liberalisera reglerna eller att
            man tycker att vi också fortsättningsvis bör ha en viss kontroll.
          </note>
          <note>
            Mitt parti har ansett att det är motiverat att dessa produkter
            underställs en viss exportkontroll, just därför att det inte bara
            är den positiva användningen av krypterade produkter som vi kan
            se i samhället utan också andra delar. Vi tycker att det finns
            all anledning för Sverige att leva upp till de internationella
            avtal som har ingåtts när det gäller krypteringsprodukter med
            tanke på de risker som finns för felaktig tillämpning och teknikanvändning.
          </note>
          <note>
            Med detta vill jag säga att jag stöder reservation 3.
          </note>
          <note>
            I övrigt stöder jag utskottets förslag och yrkar därmed avslag
            på de andra två reservationerna.
          </note>
          <note type="speaker">
            Anf. 37 KARIN ENSTRÖM (m) replik:
          </note>
          <note>
            Fru talman! Jag skulle vilja fråga Miljöpartiet och
          </note>
          <note>
            Marianne Samuelsson hur ni har hamnat på den här sidan egentligen.
            Här handlar det om regler som faktiskt gynnar stora amerikanska
            företag och som missgynnar små svenska företag. Jag skulle vilja
            höra vilka argument som har fått Miljöpartiet att hamna på
          </note>
          <note>
            Socialdemokraternas sida.
          </note>
          <note type="speaker">
            Anf. 38 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Det är ju så att regler ofta missgynnar företag medan
            de ibland gynnar vissa företag. Det har vi ju sett bevis på i
            många sammanhang.
          </note>
          <note>
            Vad som gäller här är att ha en fortsatt samhällskontroll av
            och skydd för produkter som kan exporteras och användas på ett
            sätt som vi från svenskt håll inte anser lämpligt. Det är därför
            som vi har valt att det ska finnas en fortsatt möjlighet att kontrollera
            exporten. Här finns faktiskt en uppmjukning, för det ger ju svenska
            företag en positiv möjlighet att sälja.
          </note>
          <note type="speaker">
            Anf. 39 KARIN ENSTRÖM (m) replik:
          </note>
          <note>
            Fru talman! Jag tycker fortfarande att jag inte har fått höra
            några riktigt bra argument, därför att även från utskottsmajoritetens
            sida talar vi i första hand om de civila kryptobaserade produkterna,
            som alltså i dag finns i mjukvara och webbservrar. Man kan alltså
            skicka sådana här starka krypton via Internet i dag. Är det då
            rimligt att ha kvar den gammalmodiga synen på exportkontrollen
            när det gäller de kryptobaserade produkterna?
          </note>
          <note type="speaker">
            Anf. 40 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Vi är av den uppfattningen att det utifrån många
            perspektiv finns anledning att ha en viss kontroll. Det som betänkandet
            också tar upp är att man inte har kontroll på enklare krypteringsprogram,
            men att man vill ha det på de lite tyngre delarna, som kan innehålla
            annat och som det finns all anledning att ha kontroll på.
          </note>
          <note>
            Anf. 41 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Jag har två frågor till Marianne Samuelsson.
          </note>
          <note>
            Den första gäller just det som vi har varit inne på lite grann
            här. Jag tycker att Marianne är lite svävande när det gäller just
            syftet med kontrollen. Kan Marianne Samuelsson vara lite mer konkret?
            Vad är det som är så viktigt att man måste gå in och ha kontroll
            på när det gäller den här delen av civila produkter, och hur ska
            kontrollen ske egentligen? Vad är det i konkret fall som ska kontrolleras?
          </note>
          <note>
            Den andra frågan rör reservation 2, som Marianne
          </note>
          <note>
            Samuelsson står bakom, om obligatorisk deponering av krypteringsnycklar.
            Tanken hos majoriteten är att man ska begära av dem som har en
            krypteringsnyckel att de ska lägga den i en deponering så att
            någon ska kunna gå in och kontrollera vad meddelandena innehåller.
            Detta är ju tanken med en obligatorisk nyckeldepå. Hur ska detta
            ske egentligen rent praktiskt? Ska det vara obligatoriskt att
            man ska lägga in krypteringsnyckeln i någon sorts depå? Om det
            nu är någon som vill dölja något, vad är det då som säger att
            den personen skulle lägga sin krypteringsnyckel i en sådan depå?
          </note>
          <note type="speaker">
            Anf. 42 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Detta är naturligtvis en kontroll som kan bli nog
            så svår. Det finns väl stor risk för att man även i det fallet
            inte kommer att ha möjlighet att praktiskt kontrollera allt och
            att kontrollen kommer att användas på ett sätt som inte är önskvärt
            från samhällets sida. Men det som vi tycker är viktigt är att
            regelsystemet inte liberaliseras så att det inte blir någon som
            helst kontroll.
          </note>
          <note>
            Det är det som Folkpartiet vill i sin skrivning. Där har man
            gått helt på industrins linje i de här frågorna.
          </note>
          <note>
            Det kan man väl vara vänlig nog att ställa sig bakom.
          </note>
          <note>
            Men vem ska i så fall ha samhällskontrollen? Och vad händer om
            man helt släpper de här produkterna fria - utifrån detta med säkerhetsaspekter
            och kontrollmöjligheter? Det gäller ju kriminell verksamhet och
            strategiska produkter. I andra fall vill vi kontrollera att våra
            företag inte säljer till sådana länder som vi inte vill ha handel
            med i fråga om just dessa delar.
          </note>
          <note>
            Anf. 43 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Marianne Samuelsson säger att Folkpartiet går industrins
            intressen till mötes. Det är inte det som är utgångspunkten. Det
            är den personliga integriteten. Det är säkerheten för medborgaren
            som vill vara säker på att det meddelande han eller hon sänder
            är hemligt och krypterat och att ingen annan kommer åt det. Det
            är det som är utgångspunkten.
          </note>
          <note>
            Sedan finns det cirklar i det här, det är riktigt. Vi är duktiga
            på sådant här i Sverige, t.ex. krypteringsnycklar och krypteringsprogram.
            Det är en exportvara. Den är viktig. Den ska vi naturligtvis understödja.
            Men det finns inget motsatsförhållande. Det är tvärtom en samverkan
            mellan olika intressen. Dels är det individens intressen, dels
            är det industrins intressen som samverkar här.
          </note>
          <note>
            Jag återkommer till en sak. Marianne Samuelsson frågar: Vem ska
            ha kontrollen? Det är på något vis en nyckelmening i hela resonemanget.
            Jag uppfattar det så att Socialdemokraterna och Miljöpartiet har
            en ingång till det här som säger att samhället måste ha kontroll
            över vad som sker i de här burkarna, kontroll över hur meddelanden
            sänds osv. Det är utgångspunkten. Sedan kan man eventuellt göra
            undantag från detta och säga att vissa saker ska tillåtas. Vi
            har en helt annan ingång till det här. Vi säger att allt ska vara
            fritt att kryptera för individerna.
          </note>
          <note>
            Sedan kan naturligtvis den svenska staten ta hänsyn till säkerhetspolitiska
            synpunkter. Det kan t.ex.
          </note>
          <note>
            finnas militära intressen. Då kan man vilja ha kontroll. Men
            då bestämmer vi ju det själva. Myndigheten bestämmer själv: Det
            här är en så viktig del att vi inte tänker sälja den, inte tänker
            exportera den. Det kan man själv då avgöra.
          </note>
          <note type="speaker">
            Anf. 44 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Det där sista som Biörsmark sade tyckte jag var intressant,
            alltså att vi själva skulle få avgöra om vi tyckte att det skulle
            säljas eller inte. Om man släpper en vara helt fri, utan någon
            som helst kontrollmöjlighet, avsäger man sig ju möjligheten att
            över huvud taget ha en kontroll. Det är precis det som
          </note>
          <note>
            Folkpartiet vill. Det är det som jag uppfattar att en utskottsmajoritet
            vill i den del där det finns en sådan.
          </note>
          <note>
            Det står också i betänkandet. Regeringen "bör verka för en liberal
            tillämpning av den rådande exportkontrollregimen." Det står att
            "Sverige inom Wassenaararrangemanget skall verka för att förändra
            gällande regler i riktning mot en ytterligare liberalisering."
          </note>
          <note>
            Tydligare än så tycker jag inte att det kan sägas.
          </note>
          <note>
            Man är ute efter betydande liberaliseringar när det gäller exportkontrollen.
            Då hamnar ju Sverige bland de länder som inte har kontroll på
            sin export av strategiska produkter. Det vill inte vi som parti
            stödja. Vi tycker att det är viktigt att vi fortsättningsvis har
            en viss koll på detta.
          </note>
          <note type="speaker">
            Anf. 45 CARINA HÄGG (s):
          </note>
          <note>
            Fru talman! Vi har här utrikesutskottets betänkande 1999/2000:
            UU3 om kryptografi. Jag ställer mig naturligtvis bakom huvuddelen
            av texten i betänkandet, de delar där vi socialdemokrater finns
            med i majoritetsskrivningarna. Men det finns också två reservationer
            som vi inte har sett lika positivt på. Det är naturligtvis reservationerna
            1 och 2. Sedan har vi också från socialdemokraternas sida en reservation
            tillsammans med Miljöpartiet. Det som står i den är också vår
            linje här i dag.
          </note>
          <note>
            Jag tycker över huvud taget att det här betänkandet andas en
            ödmjukhet inför frågans komplexitet.
          </note>
          <note>
            Det har den lyhördhet som man måste ha i en fråga där utvecklingen
            har skett så fort och även kommer att göra det i fortsättningen.
            Osäkerheten består inte i om det kommer att ske några förändringar
            på krypteringsområdet. Den består i att vi inte fullt ut kan veta
            hur de här förändringarna kommer att utveckla sig.
          </note>
          <note>
            Det handlar om i vilken omfattning vi kommer att behöva vidta
            ytterligare åtgärder framöver - om vi över huvud taget kommer
            att behöva göra det.
          </note>
          <note>
            Jag vill gå tillbaka lite och peka på att jag 1997
          </note>
          <note>
            ställde en fråga till försvarsministern angående krypteringsnycklar.
            Man hade då i september samma år kunnat läsa följande information
            i tidningen Network
          </note>
          <note>
            Security: Netscape is one of the six companies granted export
            license for software with 128 bits encryption. These companies
            have agreed to deposit the keys to encrypted communication in
            an account assemble to the government.
          </note>
          <note>
            Den här uppgiften, som nu kom ut i offentligheten, ansåg jag
            att man borde ta till vara - särskilt som informationen även framkom
            till oss på annat sätt och hade bäring för den dagliga verksamheten
            bland oss ledamöter när vi använde våra datorer och skulle säkra
            vår information. Marianne Andersson har också nämnt den frågan
            här i sitt anförande.
          </note>
          <note>
            Senare har jag tagit upp krypteringsfrågorna ur olika synvinklar
            i såväl anföranden som motioner.
          </note>
          <note>
            När behovet var stort av att lyfta krypteringsfrågan för att
            kunna forma en modern politik på området, samt inte minst för
            att sprida information kring krypteringen och nödvändigheten av
            att använda kryptering i många sammanhang, var jag ensam här i
            riksdagen om att lyfta fram frågan.
          </note>
          <note>
            I dag är inte kryptering längre något som handhas av och identifieras
            med enbart försvaret och UD. En stor del av krypteringsprodukterna
            är utan hinder för export. Då sätts krypteringen i fokus av flertalet
            partier. Man kan undrande ställa sig frågan varför, men jag väntar
            mig inte några bekännelser på den punkten här i dag.
          </note>
          <note>
            Inspektionen för strategiska produkter, ISP, har infört möjligheten
            för företag att åberopa ett generellt exporttillstånd och därmed
            utan föregående ansökan och prövning kunna exportera vissa kryptoprodukter,
            s.k. massmarknadsprodukter, till en rad länder. ISP
          </note>
          <note>
            undersöker därutöver möjligheten till ytterligare förändring.
            Det är något som jag välkomnar och som är en del av den tekniska
            utvecklingen.
          </note>
          <note>
            Efter gjorda regelförändringar med anpassning till dagens situation
            har jag upplevt att näringslivet är nöjt. Jag möts inte av några
            klagomål. Jag får inga brev och telefonsamtal längre som tyder
            på att det här är ett bekymmer. Man har fått sina huvudsakliga
            önskemål tillgodosedda. Det finns också en medvetenhet på näringslivssidan
            om att det liggande förslaget från borgerligheten skulle kunna
            göra Sverige mindre trovärdigt som mottagare av känslig teknologi.
          </note>
          <note>
            Vi har ju tidigare erfarenhet av att det finns partier som visat
            ansvar i säkerhetspolitiska frågor. Då tänker jag framför allt
            på Moderaterna och Centerpartiet.
          </note>
          <note>
            Nu har jag dock rört ihop mina handlingar. Jag ska fortsätta.
          </note>
          <note>
            Vi har i bred bemärkelse ett behov av att säkra den egna tillgången
            till utländsk högteknologi på ett sätt som innebär en balanserad
            avvägning gentemot säkerhetspolitiska intressen. Men självfallet
            finns undantag. Det finns ju en och annan s.k. kryptoaktivist
            som naturligtvis inte har någon anledning, och inte heller något
            ansvar för, att se helheten. Jag vill, fru talman, understryka
            att det är fritt att importera och tillverka och använda denna
            teknik.
          </note>
          <note>
            Nu när vi har tagit flera och långa steg in i krypteringsområdet
            har somliga vaknat. God morgon, kan man säga. Men man kan också
            säga att några av ledamöterna ännu inte verkar ha hunnit gnugga
            sömnen ur ögonen.
          </note>
          <note>
            Några som är vakna, och som arbetar med detta, är projektet Smelink
            i Jönköpings län, mitt hemlän.
          </note>
          <note>
            Smelink är en beteckning som står för en satsning hos små och
            medelstora företag med Knut och Alice
          </note>
          <note>
            Wallenbergs stiftelse som huvudfinansiär. Under detta arbete,
            som länsstyrelsen bedriver, får företagen en enkel och snabb ingång
            till information och tjänster från flera svenska aktörer. De gäller
            hur man gör med företagen, redskap för effektivisering och utveckling.
            Kring detta anordnades en konferens nu i måndags på Rosenbads
            konferenscentrum här i
          </note>
          <note>
            Stockholm. Jag hade, tillsammans med många andra med intresse
            för företagandets villkor, nöjet att bevista denna konferens.
          </note>
          <note>
            Landshövding Birgit Friggebo och Mona Sahlin samt företagare
            m.fl. deltog med sina erfarenheter på området. En sak som tydligt
            framkom under denna eftermiddag var att företagen hade behov av
            information dygnet runt. I fråga om detta är ju IT-
          </note>
          <note>
            kommunikationen ett välkommet tillskott. Man fick också information
            om att 70 % av de svenska små och medelstora företagen har egna
            hemsidor. De som jobbar i små och medelstora företag jobbar på
            obekväma arbetstider. De jobbar med sina administrativa kontakter
            på kvällar och helger när myndigheter oftast har stängt. Vi i
            Sverige ligger alltså högt med våra 70 % om man jämför med övriga
            EU där siffran är 30 %. Detta innebär naturligtvis att vi är drivande
            i dessa frågor. Och dessa företag vill ha information, men de
            vill också i nästa steg kunna sända och ta emot dokument på ett
            säkert sätt. Företag och myndigheter behöver säkra signaturer.
            De behöver kunna sätta sina sigill.
          </note>
          <note>
            Mot bakgrund av de önskemål som framfördes i måndags så känns
            det bra att här i dag kunna säga att frågan om sigill är beaktad
            i detta betänkande. Regeringskansliet förbereder ett införande
            i det kommande
          </note>
          <note>
            EG-direktivet av en gemensam ram för elektroniska signaturer.
            Vidare kan vi läsa att frågan om konfidentialitetstjänster bör
            utredas. Men i samma andetag vill jag tydliggöra att medvetenheten
            om datasäkerhet vid informationsutbyte fortfarande är alldeles
            för dålig. Här har branschorganisationerna ett ansvar, och jag
            vet att en del har gjorts, men det krävs fortfarande stora insatser.
          </note>
          <note>
            Informationstekniken skapar möjligheter som vi ska ta till vara.
            Men för en fortsatt god utveckling krävs det att vi säkert ska
            kunna handha och använda elektroniska tjänster samt att i trygghet
            våga utnyttja de elektroniska kommunikationstjänsterna. Det är
            en lång svensk tradition, och vi arbetar fortfarande för att stärka
            frihandeln i världen. Men, fru talman, frågan är om det ska ske
            till priset av att vi underlättar för regimer som kommunisterna
            i Nordkorea.
          </note>
          <note>
            Fru talman! Vår vilja är att bygga och värna internationella
            överenskommelser för att hindra spridning av känsliga produkter
            som i fel händer kan användas mot mänskligheten. Det känns förmätet
            att påminna ledamöterna om FN:s kamp mot Iraks biologiska vapen
            men likväl nödvändigt. Ni minns kanske den nyligen avslöjade historien
            om pizzamannen som köpt tyratron som kan användas för att antända
            kärnvapen. När det gäller en sådan hantering krånglar jag gärna
            till det regelmässigt. Jag kan inte se att det går att göra någon
            skillnad mellan om ett krypteringsprogram, en mjukvara för ett
            stridsledningssystem eller en ritning för framställning av biologiska
            vapen sänds med ett mejl.
          </note>
          <note>
            I de flesta fall möter det självklart inga hinder att exportera
            krypteringsprogram. Men Socialdemokraterna och Miljöpartiet anser
            att regeringen ska ha möjlighet att begränsa exporten om risken
            är uppenbar att krypteringstekniken används för militära ändamål
            på ett oacceptabelt sätt. Risken att t.ex. Nordkorea använder
            krypteringsteknik för att dölja sitt kärnvapenprogram är ett aktuellt
            exempel. Att främja en i detta fall kommunistisk diktaturs arbete
            med att i hemlighet skaffa sig kärnvapen borde vara en omöjlig
            svensk politik. Men vi får se senare här i dag vid voteringen
            hur partierna kommer att ställa sig. Vänstern har här i kammaren
            att svara för sina bevekelsegrunder. Men genom att undvika att
            ta ställning i sakfrågan vid utskottets ammanträde banade Vänsterpartiet
            i utskottet medvetet vägen för en politik som ger diktaturer anledning
            att applådera men som får fredsvänner att rysa. Och mellan dessa
            båda intressen har nu Vänstern att välja sida.
          </note>
          <note>
            Folkpartiet, Moderaterna, Kristdemokraterna och
          </note>
          <note>
            Centern anser att kryptotekniken ska få exporteras helt fritt
            utan prövning, och därmed ställer de sig också utanför de EU-gemensamma
            reglerna som gäller i dag. Sverige kan bli en fristad för export
            till länder som inte har en chans att komma över denna teknik
            från andra västländer. Ska vi i vårt land frångå de internationella
            åtaganden som vi påtagit oss och som det inte framfördes invändningar
            mot vid de tillfällen som de ingicks? Jag ser också gärna att
            ni tittar på utrikesutskottets betänkande 1997/98:UU19
          </note>
          <note>
            där vi behandlade gemenskapsförordningen för kontroll av export
            av varor med dubbla användningsområden.
          </note>
          <note>
            Det är nu både förvånande och olyckligt att de borgerliga partierna
            anförda av Folkpartiet har satt den borgerliga enigheten framför
            ett klokt beslut i denna sakfråga.
          </note>
          <note>
            Jag har berört EU:s gemensamma regler, men betänkandet har också
            en tydlig bärighet på Wassenaararrangemanget. Man har där beslutat
            om en tidsbegränsad ordning på kryptoområdet. Senast i slutet
            av år 2000 ska nuvarande regler omprövas i ljuset av den tekniska
            utvecklingen. Wassenaar har även öppnat dörren för tidigare förändringar.
            Jag kan påminna om att bakgrunden till Wassenaar var mycket av
            det som vi såg hände i Irak under landets upprustning.
          </note>
          <note>
            Begreppet strategisk produkt syftar på produkter med dubbla användningsområden,
            och mot den kunskapen står de under exportkontroll. Det är inte
            möjligt att agera utifrån följande: "Denna distinktion kan sägas
            motsvara den uppdelning som i flera motioner görs mellan produkter
            av huvudsakligen civil respektive militär karaktär." Denna uppdelning
            är irrelevant i denna fråga. Produkter som är av militär karaktär
            kontrolleras direkt av krigsmateriellagstiftningen.
          </note>
          <note>
            Produkter av civil karaktär kontrolleras över huvud taget inte.
          </note>
          <note>
            Den kontroll som här diskuteras är inriktad på produkter med
            både civil och militär användning. Det är inte möjligt för Sverige
            att, som föreslås, här agera internationellt med framgång med
            utgångspunkt i ett rent sakfel. Jag upprepar: "- - - civila produkter
            med kryptoinnehåll bör jämställas med andra civila produkter."
            Vad är detta?
          </note>
          <note>
            Fru talman! Jag har i denna del ännu ett frågetecken, och det
            är när man talar om "- - - och inte beläggas med exportrestriktioner
            då det gäller handel med stater som inte står under embargo".
            Jag vill med anledning av detta framföra att det finns ytterst
            få embargon som omfattar civil handel. Påståendet sätter i praktiken
            likhetstecken med inga restriktioner alls.
          </note>
          <note>
            Att det finns svårigheter att övervaka lagstiftningen på området
            är nog sant men inte unikt för de rättsvårdande myndigheterna.
            Men vår bild är att den nuvarande kontrollen fortfarande försvårar
            och fördyrar tillgängligheten för länder som Nordkorea, Irak,
          </note>
          <note>
            Libyen och Afghanistan.
          </note>
          <note>
            I debatten om nazismen så sent som förra veckan lade Folkpartiets
            partiledare tonen på den naivitet som finns i det svenska samhället.
            Vad ska Karl-
          </note>
          <note>
            Göran Biörsmark, och även Lars Leijonborg, från
          </note>
          <note>
            Folkpartiet säga i den fortsatta debatten när de här med öppna
            ögon underlättar för bl.a. denna typ av kriminella gärningar som
            föranledde debatten? Vad hjälper debatter när handlingarna talar
            ett annat språk? Är agerandet ett utslag av röstfiske så lär inte
            detta fisket ge något napp bland fredsvännerna i alla fall.
          </note>
          <note>
            Fru talman! I betänkandet slås det fast att kryptografi är ett
            hjälpmedel för att förhindra brottslig verksamhet. Användare som
            skyddar sin information med stöd av kryptografi bidrar till att
            förhindra brott, likt den som låser dörren om sig när han eller
            hon lämnar hemmet. Man låser förhoppningsvis helt enkelt tjuven
            ute. Men tjuven kan också omvänt vilja låsa ute rättsväsendet
            med kryptering.
          </note>
          <note>
            Att i dag för överskådlig tid avsäga oss varje möjlighet att
            vid behov överväga en lagändring för att kunna möta en kriminalitet
            med brottsbekämpande åtgärder är ett förfarande som av förståeliga
            skäl inte är brukligt och som jag från socialdemokraternas sida
            inte kan ställa mig bakom.
          </note>
          <note>
            Fru talman! Detta ärende ger en besk eftersmak när det gäller
            ansvar. Min talartid är slut, men jag får återkomma i replikerna.
          </note>
          <note type="speaker">
            Anf. 46 TALMANNEN:
          </note>
          <note>
            Får jag för ordningens skull erinra om att språket i kammaren
            är svenska, och om man önskar referera till utländska texter bör
            man översätta dem till svenska för protokollet.
          </note>
          <note type="speaker">
            Anf. 47 KARIN ENSTRÖM (m) replik:
          </note>
          <note>
            Fru talman! Jag har suttit och lyssnat på vad Carina Hägg har
            framfört. Bl.a. har hon anklagat moderaterna för att ha visat
            bristande säkerhetskänsla inte bara här utan även tidigare. Det
            skulle vara intressant att veta vad som åsyftas.
          </note>
          <note>
            Jag skulle också vilja fråga en annan sak. Jag tycker nämligen
            att socialdemokraterna här talar med dubbla tungor. I sin reservation
            berömmer de sig och regeringen för att verkligen ha liberaliserat
            och tagit steg mot en liberalisering. Men samtidigt säger de att
            denna liberalisering är väldigt farlig och att den på sikt i princip
            innebär att vi ger bort starka kryptoprodukter till både Nordkorea
            och andra misshagliga regimer. Vad vill egentligen socialdemokraterna?
          </note>
          <note type="speaker">
            Anf. 48 CARINA HÄGG (s) replik:
          </note>
          <note>
            Fru talman! Jag tycker nog att det framgår ganska klart av de
            skrivningar som vi från socialdemokraterna har gjort vad vi vill.
            Vi tycker att det är väldigt viktigt att vi är öppna och lyhörda
            och ser vad som händer när det gäller den tekniska utvecklingen
            och utvecklingen i vår omvärld. Vi har bl.a. infört möjligheter
            för företagen att med åberopande av ett generellt exporttillstånd
            och utan föregående ansökan och prövningar av ISP kunna exportera
            vissa kryptoprodukter, de s.k. massmarknadsprodukterna till en
            rad länder.
          </note>
          <note>
            För närvarande undersöker man möjligheterna till ytterligare
            liberaliseringar men det är viktigt att det som sker - det gäller
            också de linjer som vi driver -
          </note>
          <note>
            görs i medvetande om de internationella åtaganden som vi har,
            t.ex. inom EU och Wassenaar. De arrangemangen gäller ju mot säkerhetspolitisk
            bakgrund.
          </note>
          <note>
            Från början hanterades de här frågorna huvudsakligen inom trafikutskottets
            område när det gäller rent tekniska frågor och mer inhemska aspekter.
            Men när det handlar om säkerhetspolitiska frågor, som det här
            ärendet gör, finns de frågorna på vårt bord och då har vi att
            lägga in olika saker i detta.
          </note>
          <note type="speaker">
            Anf. 49 KARIN ENSTRÖM (m) replik:
          </note>
          <note>
            Fru talman! Jag vill också ta upp en annan sak, nämligen den
            bristande säkerhetskänsla som mitt parti anklagas för att ha.
            Där skulle jag vilja ha exempel av Carina Hägg. Är det inte så
            att verkligheten när det gäller utvecklingen och snabbheten på
            området har sprungit ifrån Socialdemokraterna och regeringen?
          </note>
          <note type="speaker">
            Anf. 50 CARINA HÄGG (s) replik:
          </note>
          <note>
            Fru talman! När det gäller detta med bristande säkerhetsmedvetande
            är jag väldigt tacksam om det är så att man från Moderaternas
            sida är beredd att framdeles ha en annan åsikt samt att det är
            fråga om ett missförstånd som skulle kunna redas ut. Jag har nämligen
            andra erfarenheter av Moderaterna från tidigare i säkerhetspolitiska
            frågor. När det gäller de internationella åtagandena, som jag
            tidigare har berört, har man denna gång inte ställt upp på samma
            sätt och det tycker jag är oroande.
          </note>
          <note>
            Än en gång vill jag understryka att betänkandet just andas den
            öppenhet för framtida förändringar som är nödvändig i den här
            situationen. Vi är säkert bara i början av IT-användningen, även
            om vi i Sverige för närvarande ligger långt framme och har ambitionen
            att göra det också framdeles. Sverige är ett relativt litet land.
            Ändå är vi världsledande på området, så naturligtvis kommer den
            här politiken och olika ställningstaganden att bli föremål för
            diskussioner och kanske också för en omprövning framöver, precis
            som betänkandet anger.
          </note>
          <note type="speaker">
            Anf. 51 MARIANNE ANDERSSON (c) replik:
          </note>
          <note>
            Fru talman! Jag hade tänkt fråga Carina Hägg varför socialdemokraterna
            inte vill uttala att kryptering inom landet även framgent ska
            vara fritt. Det svar som jag tidigare fick är egentligen ganska
            förfärande.
          </note>
          <note>
            Jag tror inte att socialdemokraterna egentligen tycker så. Vad
            jag kunde utläsa av det som Carina Hägg sade är nämligen att nazister
            - som vi naturligtvis inte tycker om - eller andra som vi inte
            tycker om inte skulle kunna använda krypteringen. På något sätt
            skulle vi ha en uppdelning och registrering av folk.
          </note>
          <note>
            Men hur ska vi hantera det så att de som nämnts inte kan använda
            krypteringen?
          </note>
          <note>
            Det finns mycket i detta som vi inte gillar men som vi egentligen
            inte har någon möjlighet att hantera. Den diskussionen har över
            huvud taget inte förts i utskottet förut. I stället har vi varit
            ganska överens om att kryptering är fritt inom landet. Ändå vill
            man inte vara med på att det även framgent ska vara fritt. Hur
            ska då detta hanteras i framtiden? Det är en av mina frågor och
            där blev jag alltså bestört.
          </note>
          <note>
            Carina Hägg talar mycket om internationella överenskommelser.
            Ja, sådana ska vi följa, och vi ska arbeta för förändringar om
            vi tycker att de inte överensstämmer med vad vi anser men vi ska
            naturligtvis följa överenskommelserna så länge de finns.
          </note>
          <note>
            Sedan gäller det deponeringen av kryptonycklar.
          </note>
          <note>
            Varför vill ni inte att det ska kunna vara frivilligt?
          </note>
          <note>
            Det finns ju så många hakar i detta - t.ex. beträffande överkrypteringen,
            som jag nämnde i mitt anförande nämnde. Man kan ju gå omvägar
            och därmed har det hela inte den verkan som man tror. Då är det
            meningslöst att ha en regel om att det ska vara obligatoriskt.
            Det vore mycket bättre med frivillighet.
          </note>
          <note type="speaker">
            Anf. 52 CARINA HÄGG (s) replik:
          </note>
          <note>
            Fru talman! Än en gång vill jag understryka att det är fritt
            för var och en i Sverige såväl att importera och tillverka som
            att använda den här tekniken. Vad vi däremot har uttryckt är att
            vi inte kan uttala oss för framtiden, för vad framtiden kommer
            att innebära.
          </note>
          <note>
            Kan vi tvingas göra lagändringar? Kommer justitieutskottet, som
            kanske mer kommer att beröras av dessa frågeställningar, att tvingas
            till förändringar? Vi vill inte helt stänga den dörren. Vi tror
            att man, eftersom frågan har kommit upp på bordet, måste ha den
            öppenhet som finns i de flesta frågor av den karaktären.
          </note>
          <note>
            Man stänger alltså inte dörren för all framtid.
          </note>
          <note type="speaker">
            Anf. 53 MARIANNE ANDERSSON (c) replik:
          </note>
          <note>
            Fru talman! Det är klart att man aldrig kan veta vad som händer
            i framtiden - det kan ingen av oss veta. Men utifrån det som vi
            i dag känner till skulle det vara intressant att få veta något
            om de möjligheter som kan tänkas i framtiden som skulle göra att
            vi sade att kryptering inte är fritt inom landet. På mina andra
            frågor fick jag alltså inte svar.
          </note>
          <note>
            Jag blev väldigt förvånad över Carina Häggs huvudanförande som
            speglar en oerhörd skillnad i de här frågorna - en skillnad som
            jag faktiskt inte upplevde när vi behandlade detta i utskottet.
            I stället ligger vi väldigt nära varandra. Vissa skillnader finns
            förvisso men de är inte alls av en dignitet som motsvarar de ganska
            hård ord som vi hörde från Carina
          </note>
          <note>
            Hägg. Jag måste säga att jag är lite förbryllad.
          </note>
          <note>
            Som sagt: Jag tycker inte att jag har fått svar på mina frågor
            från Carina Hägg, inte heller om detta med kryptonycklar. Är det
            möjligt att få svar?
          </note>
          <note type="speaker">
            Anf. 54 CARINA HÄGG (s) replik:
          </note>
          <note>
            Fru talman! Mycket av det som jag tog upp i mitt huvudanförande
            är sådant som vi har fått information om i utskottet. Det är alltså
            inte på något sätt så att jag har framfört ny information här
            men jag upprepar det gärna vid ett annat tillfälle.
          </note>
          <note>
            Detta med att för tid och evighet stänga dörren även när det
            gäller väldigt grov kriminalitet av det slag som jag har gett
            exempel på har det bärighet på bl.a. Centerpartiets yrkande. Det
            kan handla t.ex. om barnporr eller nazism. Kanske måste man där
            en gång i framtiden göra lagändringar som i dag, av naturliga
            skäl, inte finns med. Det är alltså inte något som vi har fört
            in i dag eller, det vill jag än en gång upprepa, något som vi
            vill stänga dörren för. Mer komplicerat än så är det inte.
          </note>
          <note>
            Också när det gäller kryptonycklarna tycker jag att jag har redogjort
            för vad som är vår politik i dag.
          </note>
          <note>
            Då får man naturligtvis göra en uppdelning i myndighetstekniska
            frågor och sådant som gäller allmänheten. Att vi vill utarbeta
            ett system t.ex. när det gäller departementen tycker jag inte
            borde vara så förvånande.
          </note>
          <note>
            Anf. 55 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Carina Hägg redogjorde för att hon redan år 1997
            väckte frågan här i kammaren och att det inte var så många som
            då vaknade till. Jag tillstår gärna att jag då inte alls var medveten
            om problematiken på samma sätt som jag är i dag sedan regeringen
            har kommit med sin skrivelse.
          </note>
          <note>
            Under resans gång har jag förstått att utvecklingen går otroligt
            snabbt men det verkar som att man också till regeringen måste
            säga godmorgon. Carina Hägg, som har så nära kontakter med regeringen,
            borde kunna påverka dem att gå fram lite snabbare på området men
            jag har förstått att det egentligen inte är det som hon försöker
            göra. Det gäller, Carina Hägg -
          </note>
          <note>
            som Marianne Samuelsson tidigare talade om - att kunna se helheten
            och att kunna ha kontroll över detta. Jag tror att även Carina
            Hägg är akterseglad på området om hon för nämnda resonemang. Utvecklingen
            går så otroligt snabbt att det inte går att ha kontroll på det
            sättet. Det visar också detta med deponering av krypteringsnycklar.
          </note>
          <note>
            Enligt Carina Hägg är vi i Folkpartiet naiva på området men jag
            skulle vilja säga att Carina Hägg här visar naivitet när hon tror
            att de som har krypteringsnycklar och som t.ex. skulle vilja använda
            dem på ett olagligt sätt, för att göra kriminella saker, skulle
            säga: Här är krypteringsnyckeln till det material som jag tänker
            använda mig av. Utgångspunkten är alltså att utföra en kriminell
            handling. Om man tror att det kommer att ske vill jag tala om
            naivitet.
          </note>
          <note>
            Vi i Folkpartiet tänker inte på något sätt göra olagliga saker
            här. Vi vill inte byta några kontrakt. Vi säger att när det gäller
            FN-sanktioner och den delen vill vi försöka vara med och kontrollera
            men när det gäller t.ex. överföring av krypteringsprogram till
            stater som Nordkorea osv. kommer det att ske oberoende av vad
            vi säger här.
          </note>
          <note type="speaker">
            Anf. 56 CARINA HÄGG (s) replik:
          </note>
          <note>
            Fru talman! Jag konstaterar att K-G Biörsmark har en väldigt
            passiv inställning när det gäller att försöka motverka att den
            här tekniken kommer till de staters användning som vi inte önskar
            medverka till ska kunna ha tekniken för att t.ex. tillverka massförstörelsevapen.
            Jag tycker att det är en väldigt passiv hållning. Jag vill ha
            en aktivare hållning och också möjlighet att krångla till det
            för den här typen av regimer.
          </note>
          <note>
            I andra fall kan det kanske handla om olika grupperingar.
          </note>
          <note>
            Däremot har K-G Biörsmark rätt när han säger att utvecklingen
            har rusat på det här området. Det vill jag verkligen understryka.
            Det är vår förhoppning att väldigt mycket ska hända framöver.
            Vi vill vara duktiga på det här området. Vi vill fortsätta att
            vara världsledande. Då är vi beroende av att ha en bra kryptering
            för våra behov nationellt. Men då vi är ett mindre land är vi
            oerhört beroende av att kunna kommunicera, sälja varor och produkter,
            kunna göra affärer via dokument över Internet, kunna vara en trovärdig
            samarbetspartner för vår omvärld. Vi har all anledning att ligga
            i täten och vara med i den utveckling som pågår.
          </note>
          <note>
            Anf. 57 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Det är inte fråga om någon passiv inställning från
            vår sida. Däremot skulle jag vilja säga att det är en realistisk
            inställning. Jag tycker att även
          </note>
          <note>
            Carina Hägg i det senare hon nu säger börjar närma sig en realistisk
            inställning. Carina Hägg backar lite grann när det gäller att
            se möjligheterna att ha kontroll på det här området.
          </note>
          <note>
            En aktivare hållning, säger Carina Hägg. Då är det återigen fråga
            om att man på något sätt ska försöka att se ovanifrån, kontrollera,
            och försöka gå in och se vad som sker i de här sammanhangen. Det
            tror jag är nästan omöjligt. Det är ingen passiv hållning utan
            en realistisk hållning. Jag fick det bekräftat i utrikesutskottet
            när departementsrådet var där och vi fick ställa frågor. Jag ställde
            bl.a. frågan hur man kan förhindra spridning av detta. Han sade:
            Ingenting kan egentligen hindra en forskare på ett universitet
            som forskar fram krypteringsprogram att mejla ut det. Det tillstod
            departementsrådet.
          </note>
          <note>
            Därför menar jag att vi inte har en passiv inställning utan en
            realistisk inställning i de här frågorna.
          </note>
          <note type="speaker">
            Anf. 58 CARINA HÄGG (s) replik:
          </note>
          <note>
            Fru talman! Jag tycker att det jag sade om den passiva hållningen
            understryks här när Karl-Göran
          </note>
          <note>
            Biörsmark utvecklar sitt resonemang vidare. Väldigt mycket av
            det som är våra gemensamma lagar och regler i samhället begås
            det överträdelse mot och som vi inte accepterar. Så naturligtvis
            kan man från en del individers sida bryta även mot de internationella
            överenskommelser som vi har ingått. Men det hindrar inte att vi
            försöker krångla till det eller har anledning att göra det. Att
            en del inte vill följa lagar och regler kan inte vara ett skäl
            till att ha lagar och regler.
          </note>
          <note type="speaker">
            Anf. 59 MURAD ARTIN (v):
          </note>
          <note>
            Fru talman! Vänsterpartiet anser att betänkandet
          </note>
          <note>
            UU3 inte är färdigbehandlat i den del som gäller exporten av
            avancerad kryptoteknik. Därför yrkar vi på återremiss av detta
            betänkande. Framför allt anser vi att säkerhetsaspekterna är otillräckligt
            belysta. Med den motiveringen yrkar vi på återremiss till utskottet.
          </note>
          <note type="speaker">
            Anf. 60 JOHNNY GYLLING (kd) replik:
          </note>
          <note>
            Fru talman! Jag skulle vilja fråga Murad Artin varför Vänsterpartiet
            har kommit på detta i dag och inte i utskottet. I dag kunde jag
            läsa i det senaste numret av tidningen Ny Teknik att Vänsterpartiets
            partisekreterare uttalade sig i den här frågan och deklarerade
            sitt partis inställning: Vi är princip är överens om att det ska
            vara fri användning av kryptering, men vi har inte velat gå så
            långt som de borgerliga partierna när det gäller exporten.
          </note>
          <note>
            Efter en så här lång debatt säger Vänsterpartiet att ärendet
            inte är färdigt. Varför?
          </note>
          <note type="speaker">
            Anf. 61 MURAD ARTIN (v) replik:
          </note>
          <note>
            Fru talman! Under den allmänna motionstiden
          </note>
          <note>
            1998/99 har vi skrivit en motion om just export av krypteringsprogram,
            och det precis före Folkpartiets motion. Där har vi sagt att vi
            skulle ha det fritt. Där är vi överens om just den civila delen
            av dessa produkter. Nu har jag varit i FN och hämtat information
            på vissa punkter.
          </note>
          <note>
            Det står i betänkandet: "Ambitionen måste vara att så få produkter
            möjligt ska omfattas av exportkontroll." Man kan inte vara kategorisk
            och skriva på det viset. Det är inte preciserat vilka produkter
            det gäller. Därför vill vi diskutera denna fråga och belysa just
            säkerhetsaspekterna i frågan.
          </note>
          <note>
            Anf. 62 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Jag förstår fortfarande inte riktigt det här resonemanget.
            Här har ändå Vänsterpartiet haft chans hela tiden att diskutera
            frågorna i utskottet. Vi har haft många sittningar, utfrågningar
            av departementsråd. Informationen måste väl gå mellan vänsterpartisterna
            själva för att de ska få underlag för sitt ställningstagande.
            Jag förstår inte riktigt på vilken grund egentligen Vänsterpartiet
            yrkar återremiss. Det måste ha varit mer i saken än detta. Som
            jag sagt tidigare går utvecklingen mycket snabbt. Om vi ska stå
            här om någon månad igen och diskutera frågan igen har något nytt
            eller ny information dykt upp. Vi baserar oss på den information
            vi har i dag. Jag måste säga att jag inte förstår återremissyrkandet
            och yrkar avslag på det.
          </note>
          <note type="speaker">
            Anf. 63 MURAD ARTIN (v) replik:
          </note>
          <note>
            Fru talman! Vi har mycket kommunikation med varandra i utskottet.
            Jag har fått den här informationen när jag var i FN i New York.
            Jag fick till uppgift att kolla vissa uppgifter.
          </note>
          <note>
            Biörsmark sade själv i sitt inlägg att det bara gäller civila
            produkter. Men det står inte så i betänkandet.
          </note>
          <note>
            Vi förstår inte meningen "Ambitionen måste vara att så få produkter
            som möjligt ska omfattas av exportkontroll". Då måste man precisera
            vilka produkter det gäller. Det står ingenting om det är civila,
            militära eller annat. Därför har vi reagerat på detta, och därför
            tycker vi att vi måste belysa denna fråga ytterligare i utskottet.
          </note>
          <note>
            Anf. 64 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Vi har från Folkpartiets sida sagt att all kryptering
            ska vara fri. Det är vår utgångspunkt.
          </note>
          <note>
            Om någon, t.ex. försvaret, sedan skulle ta fram ett krypteringsprogram
            för en produkt kan man naturligtvis göra det. Det är upp till
            dem att göra det, men utgångspunkten är att all kryptering är
            fri. Jag tror inte att vi kommer att närma oss varandra. Med den
            utveckling som är kan vi nästa gång finna att något annat parti
            har någon ny uppgift som de vill ta in och som inte finns med
            i det betänkandet. Så kan vi hålla på hur länge som helst.
          </note>
          <note type="speaker">
            Anf. 65 MURAD ARTIN (v) replik:
          </note>
          <note>
            Fru talman! Jag tror att vi skulle kunna hitta ett kompromissförslag
            som skulle passa när det gäller exporten. Det står i reservationen
            från s och mp att man har gjort vissa framsteg och vill göra framsteg
            och förändra regelverket inom Wassenaararrangemanget. Jag tror
            att vi kommer att vara överens i utskottet.
          </note>
          <note>
            Det är därför som jag tycker att den frågan bör belysas ytterligare.
            Också Karl-Göran Biörsmark har sagt att detta är svåra och viktiga
            frågor. Därför anser vi att ärendet ska återremitteras.
          </note>
          <note type="speaker">
            Anf. 66 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Man kan säga att det här är svåra och viktiga frågor,
            men i det här fallet tycker jag att
          </note>
          <note>
            Vänsterpartiet använder riksdagen som lekstuga. Vi har faktiskt
            bordlagt ärendet på grundval av att
          </note>
          <note>
            Vänsterpartiet inte kunde bestämma sig. Som jag uppfattade det
            förhandlade Vänsterpartiet med den borgerliga sidan om hur man
            skulle få ihop skrivningarna, eftersom Vänsterpartiet hade stött
            Folkpartiets motion.
          </note>
          <note>
            Nu finns det två förslag att välja mellan, och uppenbarligen
            klarar inte Vänsterpartiet att välja mellan reservationen från
            Socialdemokraterna och Miljöpartiet och majoritetsförslaget från
            de borgerliga. I stället vill man återremittera ärendet. Med tanke
            på att det finns ideologiska skiljaktigheter mellan partierna
            är jag väldigt nyfiken på vilken sida som Vänsterpartiet efter
            ett återremitterande hamnar på i utskottet i den diskussion som
            där ska föras. Kan en återremiss lösa problemet med en förändrad
            majoritet i kammaren då
          </note>
          <note>
            Vänsterpartiet kliver över i en annan fålla än vad man tidigare
            har varit i när det gäller den här frågan?
          </note>
          <note type="speaker">
            Anf. 67 MURAD ARTIN (v) replik:
          </note>
          <note>
            Fru talman! För det första: Vi har stor respekt för riksdagens
            arbete och för riksdagen. Vi använder inte riksdagen som lekstuga
            - det får stå för Marianne
          </note>
          <note>
            Samuelsson.
          </note>
          <note>
            För det andra: Jag vill inte ge några svar på frågan vilken sida
            vi befinner oss på. Vi har skrivit en motion, och vi utgår från
            den. Vi utgår också från - som det står i betänkandet - att exporten
            av civila produkter ska vara fri. Det finns inget annat. Vi vill
            betona andra säkerhetspolitiska frågor i denna skrivelse.
          </note>
          <note type="speaker">
            Anf. 68 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Den motionen har funnits med sedan tidigare, men
            den fanns inte med när betänkandet behandlades. Den väcktes alltså
            inte i samband med skrivelsen utan den väcktes för ett år sedan.
            Ändå har
          </note>
          <note>
            Vänsterpartiet inte lyckats bestämma sig för vad de vill i denna
            stora och viktiga fråga. Det gäller inte minst synen på export
            av produkter som kan användas i syften som inte precis gagnar
            fred och nedrustning.
          </note>
          <note>
            Jag är mycket förvånad över Vänsterpartiets agerande, särskilt
            med tanke på att vi bordlade frågan just för att ni skulle få
            tid på er. Därmed hade vi också ett senarelagt extra möte samtidigt
            som tidpunkten för justeringen blev senarelagd. Vad är det för
            nytt som har kommit fram under de senaste två veckorna som förändrar
            Vänsterns möjlighet att ta ställning?
          </note>
          <note type="speaker">
            Anf. 69 MURAD ARTIN (v) replik:
          </note>
          <note>
            Fru talman! För det första: Informationen från regeringen kom
            sent till utskottet, det vet alla.
          </note>
          <note>
            För det andra: Information inhämtas på olika sätt.
          </note>
          <note>
            Vi har fått information under de senaste veckorna.
          </note>
          <note>
            Precis som Carina Hägg sade i sitt anförande om säkerhetsaspekterna
            kommer FN att upphäva sanktionerna för Libyen, Nordkorea och andra
            länder. Det står inte någonting om säkerhetsaspekterna i betänkandet,
            vilket hade varit väldigt viktigt att belysa.
          </note>
          <note type="speaker">
            Anf. 70 CARINA HÄGG (s) replik:
          </note>
          <note>
            Fru talman! Den viktigaste knäckfrågan är naturligtvis våra internationella
            åtaganden som också har bärighet på de säkerhetspolitiska aspekterna.
            Mot bakgrund av detta och det ansvar som vi känner för dessa frågor
            är vi socialdemokrater beredda att ställa upp på en återremiss.
          </note>
          <note>
            Men jag skulle vilja ha ett klarläggande från Murad Artin om
            hur man ser på den säkerhetspolitiska delen framöver. Jag räknade
            upp vissa länder som är ett särskilt bekymmer, t.ex. Nordkorea
            och Irak.
          </note>
          <note>
            Wassenaararrangemanget var ett av de internationella åtaganden
            som vi är en del av. Det har sin bakgrund i situationen i Irak.
            Det skedde en upprustning.
          </note>
          <note>
            Omvärlden var inte medveten om det. Ingen hade koll på det. Helt
            plötsligt stod man inför en situation som var ett hot både mot
            Iraks egna medborgare och mot omvärlden. Efter dessa lärdomar
            kom Wassenaararrangemanget till.
          </note>
          <note>
            Det har förvånat mig oerhört mycket att Murad
          </note>
          <note>
            Artin inte har uppmärksammat detta. Men jag är väldigt tacksam
            om Murad Artin och Vänsterpartiet här är beredda att uppmärksamma
            det i dag och uttrycker det från talarstolen. Detta är en oerhört
            viktig fråga där vi har sådana erfarenheter att vi inte kan gå
            förbi dem med slutna ögon.
          </note>
          <note type="speaker">
            Anf. 71 MURAD ARTIN (v) replik:
          </note>
          <note>
            Fru talman! Alla här har talat om Wassenaararrangemanget, och
            det är väldigt viktigt. Alla vill ha den ramen och det regelverket.
            Men jag tycker också att säkerhetsfrågorna är viktiga.
          </note>
          <note>
            Jag är född i Irak, och jag vet själv hur det är att ha sådana
            produkter. Jag träffade folk i New York när det gäller denna fråga.
            Det är därför som jag tycker att säkerhetsaspekterna borde ha
            funnits med i betänkandet, men de har inte blivit belysta.
          </note>
          <note>
            Man inhämtar alltid information som inte har varit känd, och
            jag fick bekräftelse av vissa personer i FN.
          </note>
          <note type="speaker">
            Anf. 72 CARINA HÄGG (s) replik:
          </note>
          <note>
            Fru talman! Vad ska jag dra för slutsatser av detta? Är det att
            det vore nyttigt om vi hade en frekvent trafik över till New York?
            Vi andra har kunnat inhämta informationen på ort och ställe, här
            i riksdagen, i utskottet eller på annat sätt. Det finns också
            möjligheter för enskilda ledamöter att ställa frågor och att begära
            information.
          </note>
          <note>
            Jag välkomnar att man har fått upp ögonen. Men jag känner tveksamhet
            inför Vänsterpartiets agerande framöver efter dessa erfarenheter.
          </note>
          <note type="speaker">
            Anf. 73 MURAD ARTIN (v) replik:
          </note>
          <note>
            Fru talman! Jag har inget att tillägga.
          </note>
          <note type="speaker">
            Anf. 74 PER BILL (m):
          </note>
          <note>
            Fru talman! Låt mig inledningsvis instämma i Karin Enströms yrkande.
          </note>
          <note>
            I mitt politiska arbete ingår det att träffa många
          </note>
          <note>
            IT-företag. Om jag skulle sammanställa en önskelista utifrån
            vad man där talar om skulle en förändring av beskattningen av
            personalopitoner hamna överst.
          </note>
          <note>
            Därefter skulle det vara mycket jämt mellan utbyggnad av bredband,
            få i gång tredje generationens mobiltelfoni, förbättra riskkapitalmarknaden
            och få en fri export av programvara som innehåller starkt krypto.
          </note>
          <note>
            Det har varit en ganska spännande och lite tillkrånglad debatt
            här i kammaren i dag. Jag blir lite häpen när jag hör Carina Hägg
            påstå sig vara den enda som har drivit kryptofrågor här i kammaren.
            Det är faktiskt inte sant. Jag har drivit på i dessa frågor i
            flera år. Jag skulle vilja gå så långt som att säga att om det
            inte hade varit för mig och Eva Flyborg hade regeringens skrivelse
            varit betydligt sämre än vad den är i dag.
          </note>
          <note>
            Det har faktiskt skett en del förbättringar, men de har verkligen
            inte skett på grund av regeringen utan vi har skjutit regeringen
            framför oss. Leif Pagrotsky har gång på gång fått information
            som har gjort att han, för att inte framstå som alltför gammaldags
            och gammalmodig, till sist har tvingats att ändra på de regler
            som har funnits.
          </note>
          <note>
            Jag hade tänkte att vara vänlig och komma med ytterligare några
            ljus i mörkret. Men efter Carina
          </note>
          <note>
            Häggs tal vet jag inte riktigt om det är läge för det.
          </note>
          <note>
            Mycket av det talet innehöll ju ett helt annat språk än det som
            jag ändå hittar i skrivelsen och också i de förbättringar som
            har gjorts av utskottet.
          </note>
          <note>
            Låt mig för att ändå vara positiv säga att jag tycker att det
            är väldigt bra att man nu har en större enighet om att man ska
            ha en icke diskriminerande tilllämpning av reglerna, så att svenska
            företag inte ska ha en konkurrensnackdel.
          </note>
          <note>
            Vi vet att det lilla Linköpingsföretaget Idonex satt fast i den
            rävsax som Pagrotsky och andra hade gillrat, medan dess värsta
            konkurrent i Finland fick motta pris av presidenten för utmärkta
            exportframgångar.
          </note>
          <note>
            Det är ett bra exempel på hur olika Wassenaarreglerna har tillämpats
            i Sverige och i Finland.
          </note>
          <note>
            Jag tycker också att det är bra att man inser att nuvarande regleringar
            gynnar företag med stor hemmamarknad, dvs. företag i USA, och
            att man välkomnar EG-kommissionens förslag om att kryptoprodukter
            ska omfattas av den inre marknadens fria rörlighet. Det är utmärkt
            bra.
          </note>
          <note>
            Men det här räcker tyvärr inte. Det gäller att övertyga USA och
            andra demokratiska stater om vikten av fri handel med kryptobaserade
            produkter.
          </note>
          <note>
            Det är därför som Sverige i all internationell samverkan aktivt
            bör arbeta för att öka frihandeln med kryptobaserade produkter.
            Bl.a. ska detta ske inom ramen för Wassenaararrangemanget.
          </note>
          <note>
            Fram till dess att vi kan få de här ändringarna ska vi tillämpa
            gällande övergångsbestämmelser så liberalt som det över huvud
            taget är möjligt, men vi ska fortfarande följa dem.
          </note>
          <note>
            Vad som händer - och i det avseendet tycks Carina Hägg vara helt
            avskild från verkligheten - är att det inte går att använda de
            här gammaldags metoderna. Det är som att tro att man med en hötjuga
            kan stoppa en översvämning i en damm. Man ska i dag inte använda
            de sätten. Det går inte. Vad som händer är att de svenska företagen
            får allt sämre möjligheter att exportera och hamnar i ett otal
            konflikter med exportmyndigheter. De kan inte använda sina servrar
            för att lägga upp programmen och därmed göra dem tillgängliga
            för kunder.
          </note>
          <note>
            Carina Hägg! Det är numera inte så att man laddar in programmet
            på 20 disketter eller bränner in det med en cd-brännare, utan
            väldigt mycket av programvaruexporten sker genom inladdning av
            programmet från en server. Naturligtvis flyttar då svenska företag
            någon annanstans - det har redan hänt -
          </note>
          <note>
            och lägger sina program på servrar där. Det är mycket enkelt.
            Kanske flyttar hela företaget och dess duktiga medarbetare från
            Sverige till länder som har större förståelse för nackdelarna
            med den rigida tolkningen av exportreglerna som Sverige har haft.
          </note>
          <note>
            Jag skulle allra helst ha velat att den här debatten handlat
            om att krypto är brottslingarnas fiende, men när jag lyssnar på
            den här debatten och i synnerhet på
          </note>
          <note>
            Carina Hägg får jag intrycket att krypto är brottslingarnas bästa
            vän - om man inte tycker det är man för barnporr, nazism och terrorism.
            Så är ju faktiskt inte fallet.
          </note>
          <note>
            Med programvara som innehåller krypto kommer man att få ökad
            säkerhet och minskad brottslighet.
          </note>
          <note>
            Privatpersoner, stora och små företag, myndigheter och orgnisationer
            har oerhört mycket att vinna på att deras kommunikation är korrekt
            och privat och förs med rätt mottagare.
          </note>
          <note>
            Jag håller med Karl-Erik Biörsmark om att den senaste företeelsen,
            att så många går in och läser kända personers sjukhusjournaler,
            är ett mycket tydligt exempel på att myndigheter från den här
            talarstolen borde uppmanas att ha så starka och bra krypton som
            möjligt. Det är en skandal att sjukhusjournaler läses på det sätt
            som sker i dag.
          </note>
          <note>
            Avslutningsvis: Carina Hägg säger att hon vill krångla till det,
            för hon tror att hon kan vinna någonting med det. Jag tycker i
            och för sig inte att det behövs någon återremiss utan att vi skulle
            kunna gå till beslut i dag, men om det nu blir en återremiss hoppas
            jag att Carina Hägg funderar litet över om detta verkligen är
            att krångla till det för bankrånare, terrorister och polismördare.
          </note>
          <note>
            Är det verkligen de som kommer att anmäla sig för nyckeldeponering
            varje måndag och lämna in sina nya nycklar? Jag vet inte var någonstans
            ni har tänkt er att nyckeldeponeringen ska ske, men tror Carina
          </note>
          <note>
            Hägg att det kommer att vara en kö av sådana här personer som
            ska lämna in sina kryptonycklar? Nej, det här krånglar bara till
            det för hederliga företag och för hederliga användare.
          </note>
          <note type="speaker">
            Anf. 75 CARINA HÄGG (s) replik:
          </note>
          <note>
            Fru talman! Jag tror att det är viktigt att vi börjar med att
            göra ett klarläggande för Per Bills räkning.
          </note>
          <note>
            Det här är en fråga som vi har behandlat i utrikesutskottet.
            Naturligtvis förs debatten då utifrån det ansvar som utrikesutskottet
            har utöver det som andra utskott har när det gäller kryptering.
            Jag har tidigare deltagit i debatter när frågan har behandlats
            av trafikutskottet. Då förs debatten naturligtvis från en annan
            utgångspunkt, och den får ett annat innehåll.
          </note>
          <note>
            Det finns också delar i den som i allra högsta grad är näringspolitiska
            och som vi har försökt att behandla från en utrikeshandelsaspekt.
            Man kan alltså föra in väldigt många synpunkter på detta.
          </note>
          <note>
            Jag tycker att Per Bill lyssnar väldigt selektivt. Jag har försökt
            framföra hur viktigt det är för näringslivet att ha trygga och
            säkra sätt för kommunikation i samband med den nya teknikens frammarsch.
            Det är självfallet en viktig förutsättning för att vårt näringsliv
            ska kunna utvecklas, för att man ska kunna få god kontakt med
            våra myndigheter och för att man ska kunna öka tillgängligheten
            för de tjänster som vi kan erbjuda från den offentliga sidan.
          </note>
          <note>
            Det är alltså sådana insatser som vi på många områden ska göra.
            Utöver det har branschorganisationerna sitt eget ansvar. Jag vet
            också att de har gjort insatser. SAF har gett ut en speciell broschyr
            i frågan, och även andra näringslivsorganisationer har agerat.
          </note>
          <note>
            Det här tar dock tid. Eftersom så väldigt många är inblandade
            får man inte omedelbart en allmän medvetenhet. Per Bill har dock
            rätt på en punkt, nämligen att det finns oerhört mycket kvar att
            göra för att sprida kännedom om vikten och nödvändigheten av att
            använda kryptering och av att säkra information.
          </note>
          <note type="speaker">
            Anf. 76 PER BILL (m) replik:
          </note>
          <note>
            Fru talman! Ja, vi har lite olika perspektiv. Om jag förstod
            Carina Häggs engelska riktigt talade hon om
          </note>
          <note>
            128 bitars krypto. Enligt kryptoexperter tar det mindre än fem
            sekunder att knäcka ett sådant krypto. Det skulle jag vilja likna
            vid den gamla klassiska varianten av ett dagbokslås. Vi pratar
            i dag om minst 512
          </note>
          <note>
            bitars krypto, och många säger att man måste komma upp till 1
            024 bitars krypto för att ha ett ordentligt skydd. Utvecklingen
            går alltså väldigt fort.
          </note>
          <note>
            Carina Hägg säger att det tar tid, och det är just det som oroar
            mig. Många framgångsrika små svenska företag säljer alla upptänkliga
            typer av produkter som råkar innehålla krypto som ett lås. Det
            kan i övrigt vara precis vad som helst, ett webbserverprogram
            eller kanske Electrolux kommande kylskåp, som ska ha en webbdisplay.
            Måhända ska också de innehålla krypto - vad vet jag? Ska de underställas
            exportkontroll för att inte Saddam Hussein ska kunna köpa in ett
            Electroluxkylskåp?
          </note>
          <note>
            De här metoderna för att komma åt terrorister och andra som Carina
            Hägg vill använda är tyvärr inte längre tillämpliga. Vi borde
            i stället ägna mycket mera tid åt att ge militär och polis bättre
            resurser för att verkligen sätta sig in i den här problematiken
            och försöka skydda Sverige mot den typen av terrorism.
          </note>
          <note type="speaker">
            Anf. 77 CARINA HÄGG (s) replik:
          </note>
          <note>
            Fru talman! Efter det senaste inlägget kan jag bara konstatera
            att Per Bills slutsats, om jag förstår rätt, är den att de internationella
            överenskommelser som vi har, inte minst inom EU, inte ska följas
            av oss. Det är ingen idé, och det spelar ingen roll. Det är en
            hållning som ligger en bra bit från min, och jag kan inte dela
            den. Det förvånar mig att den intas just av moderaterna.
          </note>
          <note type="speaker">
            Anf. 78 PER BILL (m) replik:
          </note>
          <note>
            Fru talman! Jag tycker att det här är en lite tråkig debatteknik.
            Om Carina Hägg hade bemödat sig om att läsa Moderaternas och Folkpartiets
            yrkanden hade hon sett att detta inte står någonstans, vad jag
            har kunnat hitta. Jag skulle vilja be Carina Hägg att läsa högt
            där det står att vi ska bryta mot ingångna avtal.
          </note>
          <note>
            Jag tycker att det mycket tydligt står att vi ska följa avtalen,
            men att vi ska arbeta för att förändra dem och att vi, tills vi
            har förändrat dem, ska ligga på den liberala kanten, men ändå
            följa avtalen. Jag skulle vilja att Carina Hägg läste högt där
            vi har sagt att vi ska bryta mot ingångna avtal.
          </note>
          <note type="speaker">
            Anf. 79 EVA FLYBORG (fp):
          </note>
          <note>
            Herr talman! Jag ska be att få instämma i K-G Biörsmarks tidigare
            anförande, och faktiskt också Per
          </note>
          <note>
            Bills. Det är lite ovant att instämma i ett annat partis anförande,
            men det gör jag gärna i dag.
          </note>
          <note>
            Herr talman! "My name is Bond, James Bond."
          </note>
          <note>
            Den repliken känner säkert alla igen från filmens värld. Den
            killen beställer säkert inte ens middag eller bord på en restaurang
            utan att kryptera sina meddelanden!
          </note>
          <note>
            Jag ska här försöka utveckla något Folkpartiets bakomliggande
            filosofi till vårt ställningstagande i det här betänkandet.
          </note>
          <note>
            Kryptering har traditionellt varit viktig egentligen bara för
            sådana som har sysslat med hemlig verksamhet, t.ex. militär och
            diplomater. I dag är det därför många som inte krypterar, fast
            de borde. Jag kan ta några exempel. Läkare, som vi tidigare har
            hört i dag, och annan sekretessbelagd sjukvårdspersonal talar
            i trådlösa telefoner. Verkställande direktörer diskuterar känsliga
            affärsuppgörelser per elektronisk post. Men det är inte bara i
            yrkesrollen som vi måste skydda vad vi säger från ovälkomna lyssnare.
            Det måste t.ex.
          </note>
          <note>
            vara möjligt att ha privata, intrångsskyddade samtal även per
            e-post och trådlös telefon utan att behöva oroa sig för att grannen,
            chefen eller någon annan avlyssnar och sprider vidare våra tankar
            och idéer.
          </note>
          <note>
            Risken för avlyssning har ökat på senare tid, inte för att mänskligheten
            har blivit nyfiknare i sig, utan för att det blivit enklare och
            mycket billigare, och dessvärre också väldigt lönsamt, att avlyssna.
            Utan kryptering, och tillräckligt stark kryptering, kan nämligen
            varje ord och varje bokstav som skickas över radio-, tele- eller
            datanät avlyssnas. I dag saknar praktiskt taget allt som skickas
            på svenska datanät skydd mot avlyssning. Den som är dataansvarig
            på ett företag eller på en myndighet kan med lätthet filtrera
            fram t.ex. chefens post, eller på chefens order ta fram den facklige
            företrädarens post och andra exempel.
          </note>
          <note>
            Den som förr om åren gjorde inbrott i ett av Televerkets kopplingsskåp
            kunde avlyssna någon eller några av de telefoner som hörde till
            just det kopplingsskåpet, men det tog tid att lyssna igenom allt
            material. I dag kan ett dataintrång hos ett större företag leda
            till att flera tusen anställdas korrespondens automatiskt söks
            igenom, t.ex. efter nyckelord. Företag som verkar i just forskningsintensiva
            branscher har all anledning att oroa sig för denna nya typ av
            spionage.
          </note>
          <note>
            Näringslivet har ett självklart och legitimt intresse av att
            deras datorer och nätverk skyddas mot avlyssning. Till synes oförargliga
            uppgifter kan ju i fel händer vara ett hot mot ett företags överlevnad,
            exempelvis forskningsresultat, kundregister eller offertunderlag.
            För att kommunicera och handla säkert via
          </note>
          <note>
            Internet krävs krypteringsprogram, som vi har hört här tidigare
            i dag, som garanterar att innehållet inte kan läsas eller ändras
            av utomstående under överföringen och som gör att man säkert kan
            identifiera både avsändare och mottagare. Den elektroniska handeln
            i världen beräknas uppgå till - hör och häpna - 40 000
          </note>
          <note>
            miljarder kronor år 2005. Svenska företag har stora möjligheter
            att delta på denna marknad. Men om den elektroniska plånboken
            ganska lätt kan kapas av Internetpirater, så föredrar nog de flesta
            att använda vanliga kontanter även i fortsättningen. Och god datasäkerhet
            är mycket svår att uppnå - i stort sett omöjlig - utan kryptering.
            Om t.ex. någonting så modernt som distansarbete ska bli verklighet
            i stor skala krävs ju också att företagen inte upplever kommunikationen
            som ett hot mot den egna säkerheten.
          </note>
          <note>
            Nej, samhället bör i stället uppmuntra användning av kryptering
            så långt det över huvud taget är möjligt, trots invändningen att
            kryptering gör det omöjligt att avlyssna grova brottslingar och
            andra. Den personliga och den affärsmässiga integriteten kräver
            en god kryptering. Sveriges datasäkerhet kräver en god kryptering.
            Omsorgen om den svenska exportindustrin kräver en god kryptering.
            Mot detta kan man som sagt ställa den fromma förhoppningen om
            att grova brottslingar låter sig avlyssnas om samhället gör krypteringsprogramvara
            svårtillgänglig. För det första finns detta redan i dag. För det
            andra är brottslingarna de sista att lämna in sina krypteringsnycklar,
            om man t.ex. ska deponera dem.
          </note>
          <note>
            För att informationstekniken ska kunna fortsätta att vara en
            god demokratisk kraft krävs att säker kryptering blir billig,
            lättillgänglig och dessutom lättanvänd. Att arbeta för fortsatta
            exportrestriktioner är därför fel väg att uppnå detta. Det leder
            bara till att svenska företag, myndigheter och privatpersoner
            drabbas av en onödigt låg datasäkerhet. Sverige behöver en ny
            och liberal krypteringspolitik.
          </note>
          <note>
            Herr talman! Att en vara i sig innehåller kryptering ska inte
            göra att den ska beläggas med exportrestriktioner. Vill nu t.ex.
            Electrolux bygga kylskåp som ger kunden möjlighet att beställa
            mat över nätet, utan att någon annan än handlaren och kunden själv
            kan se vad som beställts, så bör Electrolux kunna göra detta utan
            att ställa sig i kö tillsammans med vapenleverantörer för att
            få exporttillstånd. Sannolikheten för att kylskåp används för
            krigiska syften är i vilket fall som helst minimal. Detsamma gäller
            en rad andra produkter som säljs på den vanliga konsumentmarknaden.
          </note>
          <note>
            Att Sverige har skrivit under Wassenaararrangemanget, vilket
            ingen här i dag har vare sig betvivlat, hävdat något annat eller
            skulle ha velat bryta mot, gör dock att vi än så länge inte kan
            jämställa produkter med kryptoinnehåll med andra civila produkter.
            Tills vidare bör därför regeringen instruera berörda myndigheter,
            t.ex. ISP som vi har talat om här i dag, att tolka gällande bestämmelser
            för export av krypteringsprodukter så liberalt som möjligt. Det
            är ju hela poängen med våra reservationer och andra texter. Det
            är dock mycket viktigt att civila krypteringsprodukter på sikt
            jämställs med andra civila produkter. Vägen till detta är att
            verka för att ändra på Wassenaararrangemangets varulistor, vilket
            också är - eller åtminstone var tills för några minuter sedan
            - utskottets mening.
          </note>
          <note>
            Herr talman! Regeringen har ett eget organ för behandling av
            IT-frågor, kallat IT-kommissionen. Det kanske kan vara av intresse
            att höra dess slutsatser och principiella ställningstaganden angående
            kryptering. Här kommer några citat hämtade ur dess egen ordförande
            Hans Wallbergs sammanfattning av dess rapport:
          </note>
          <note>
            "IT-kommissionen anser att regering och riksdag bör verka för
            att privatpersoner, företag, myndigheter och organisationer ska
            ha tillgång till den modernaste, starkaste och bästa krypteringstekniken.
            Regeringen bör uppmuntra användning av stark kryptering och verka
            för att skapa nya regler för fri export av starka krypteringsprodukter."
          </note>
          <note>
            "Kommissionen avfärdar varje form av obligatoriskt system för
            deponering av nycklar."
          </note>
          <note>
            "Fri - - - export är en viktig förutsättning för att svenska
            företag i samma utsträckning som utländska konkurrenter skall
            kunna bedriva verksamhet och handla internationellt med produkter
            som innehåller krypteringsteknik."
          </note>
          <note>
            "Den svenska regeringen bör bidra till en generös tolkning av
            Wassenaar-överenskommelsen."
          </note>
          <note>
            "Det är viktigt att Sverige tar ställning nationellt för att
            bättre kunna påverka det internationella arbete som nu pågår."
          </note>
          <note>
            Carina Hägg talade tidigare om Folkpartiets passivitet. Det är
            tvärtom. Om det är någon som har varit passiv eller motsträvig
            i detta arbete är det faktiskt den socialdemokratiska regeringen.
          </note>
          <note>
            Det danska Forskningsministeriet publicerade ett protokoll från
            Wassenaararrangemangets senaste möte, där Sveriges inställning
            klargjordes, dvs. ett fortsatt exportförbud för krypteringsprodukter.
            Kontakter togs från svensk sida med det danska Forskningsministeriet,
            där man strök Sveriges officiella inställning i detta arbete.
          </note>
          <note>
            Jag ställde en fråga till Leif Pagrotsky för någon månad sedan
            om hur Sverige hade agerat vid Wassenaararrangemangets möte, och
            han svarade till sist.
          </note>
          <note>
            Först svarade han bara att vi hade verkat för en gemensam syn.
            Ja, det är ganska naturligt, eftersom det är Wassenaararrangemangets
            syfte att vara överens om det man gör. I svar nummer två, när
            jag inte nöjde mig med allmänna meningar, fick han erkänna att
          </note>
          <note>
            Sverige hade arbetat för ett starkt fortsatt förbud.
          </note>
          <note>
            Varför är det en så stor sekretess om de här frågorna? Sverige
            har tillämpat Wassenaararrangemangets regler strängare än andra
            länder, som vi hörde här tidigare, t.ex. Finland. Vi hörde om
            Idonex-problemet.
          </note>
          <note>
            Det handlar om att förändra Wassenaararrangemangets överenskommelser
            internt men också om hur man tillämpar de regler man faktiskt
            har kommit överens om. Varför ska Sverige ha en strängare tillämpning
            än vad t.ex. Finland och andra länder har?
          </note>
          <note>
            Herr talman! Hela det nya samhället som växer fram är i behov
            av en uppdaterad och moderniserad lagstiftning. Lagstiftningsarbetet,
            och vi här i Sveriges riksdag, har helt enkelt inte hängt med.
            Sverige är i dag online och därför väldigt sårbart. Detta måste
            också återspeglas i lagstiftningen.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            8 § Ett forskningssamarbete med Västeuropeiska försvarsmaterielgruppen
            (WEAG) och Finland
          </note>
          <note>
            Föredrogs utrikesutskottets betänkande 1999/2000:UU4
          </note>
          <note>
            Ett forskningssamarbete med Västeuropeiska försvarsmaterielgruppen
            (WEAG) och Finland (prop.
          </note>
          <note>
            1998/99:117)
          </note>
          <note type="speaker">
            Anf. 80 KARIN ENSTRÖM (m):
          </note>
          <note>
            Herr talman! Det vi nu ska behandla är ett forskningssamarbete
            med något som kallas för WEAG och
          </note>
          <note>
            Finland. Det är glädjande att regeringen och utskottet går i
            rätt riktning. Vad jag menar med rätt riktning är i riktning mot
            ett utökat samarbete på försvarsmaterielområdet. I det här fallet
            handlar det om ett forskningssamarbete avseende försvarsmateriel.
          </note>
          <note>
            Moderaterna och resten av utskottet har kommit fram till samma
            sak, men vi har gjort det från lite olika utgångspunkter. Utskottet
            väljer att mekaniskt upprepa 1992 års säkerhetspolitiska formulering,
            och det kan vi moderater inte acceptera. Vi menar nämligen att
            medlemskapet i EU innebär att Sverige numera tillhör en säkerhetspolitisk,
            ekonomisk och moralisk allians.
          </note>
          <note>
            Även om EU saknar förpliktelser om militär hjälp kan inte vi
            stå likgiltiga om något annat medlemsland utsätts för våld eller
            hot om våld. Inte minst av den anledningen anser vi moderater
            att den beskrivning av alliansfriheten som görs av utskottsmajoriteten
            är både felaktig och orimlig. Dessutom anser vi att EU
          </note>
          <note>
            behöver gemensamma exportregler för försvarsmateriel och att
            Sverige ska vara drivande i arbetet med att få fram dessa gemensamma
            regler, allt för att underlätta försvarsmaterielsamarbetet inom
            EU.
          </note>
          <note>
            Herr talman! Jag yrkar bifall till hemställan i reservation 1.
          </note>
          <note>
            Anf. 81 MARIANNE
          </note>
          <note type="speaker">
            SAMUELSSON (mp):
          </note>
          <note>
            Herr talman! Jag vill börja med att yrka bifall till reservation
            2, där vi har fortsatt att driva den linje vi har drivit tidigare
            när det gäller det gemensamma utrikes- och säkerhetspolitiska
            samarbetet inom EU.
          </note>
          <note>
            Vi yrkar avslag på förslaget om ett forskningssamarbete. Vi anser
            att det är ett steg på vägen mot det som moderaterna gärna vill
            se men som vi definitivt inte vill se, nämligen att Sverige ingår
            i det gemensamma försvarssamarbetet och säkerhetspolitiska samarbetet
            inom EU.
          </note>
          <note>
            Vi har inte haft så mycket diskussion kring dessa frågor i utskottet
            utifrån vart det leder. Jag tycker att det skulle vara lite intressant
            att i kammaren få höra hur socialdemokraterna ser på frågan om
            det fortsatta samarbete som kommer att bli en naturlig följd av
          </note>
          <note>
            WEAG-samarbetet. Detta är ju bara början på ett samarbete som
            kommer att bli alltmer intensivt när det gäller produktion av
            vapen, att ta ställning till exportärenden osv. Det handlar om
            att på sikt ha en gemensam utrikes- och säkerhetspolitik.
          </note>
          <note>
            Det vore intressant att få höra något om det. Jag är helt övertygad
            om att det kommer ytterligare förslag i den här riktningen och
            att detta bara är det första steget på vägen mot det gemensamma
            samarbetet.
          </note>
          <note>
            Det är därför oerhört viktigt att få i gång debatten, något som
            är avgörande i en demokrati, så att människor kan delta i den.
          </note>
          <note>
            Vart leder detta? Som jag ser det är det i varje fall inte en
            satsning att få ned vapentillverkningen. Ville
          </note>
          <note>
            Sverige det skulle man tydligt kunna markera att vi har en överkapacitet
            när det gäller försvarsmateriel.
          </note>
          <note>
            Omvärlden och hotbilden ser inte ut sådan i dag att det behövs,
            och man borde ändra på detta.
          </note>
          <note>
            Tittar man globalt finns det alldeles för mycket vapen i världen
            i dag. Då finns det som jag ser det heller ingen anledning att
            ytterligare gynna ny teknik, ännu farligare vapen och ännu värre
            utrustning att ta död på folk med. Samarbetet bör kretsa kring
            nedrustning, fred och konfliktlösning, vilket inte den här typen
            av samarbete gör. Jag yrkar avslag på propositionen.
          </note>
          <note type="speaker">
            Anf. 82 CARINA HÄGG (s):
          </note>
          <note>
            Herr talman! Det förra ärendet vi hade anledning att debattera
            här i kammaren rörde krypteringsfrågor, tog väldigt lång tid och
            föranledde väldigt många repliker. Nu behandlar vi utrikesutskottets
            betänkande
          </note>
          <note>
            1999/2000:UU4 Ett forskningssamarbete med Västeuropeiska försvarsmaterielgruppen
            (WEAG) och
          </note>
          <note>
            Finland. Jag vill inleda med att yrka bifall till majoritetens
            ställningstagande och avslag på reservationerna. Jag tror att
            det här ärendet kommer att ta betydligt kortare tid än det förra
            ärendet. Jag vill ändå säga något om hur majoriteten ser på dessa
            frågor.
          </note>
          <note>
            Reservanter och motionärer menar, som vi har kunnat höra här
            i debatten, att innehållet i betänkandet kan leda till negativa
            konsekvenser på lång sikt och att man vill ha mer konsekvensbeskrivningar.
            Jag kan ha förståelse för att man vill ha mer information.
          </note>
          <note>
            Detta är ett relativt nytt samarbete som Sverige deltar i. Det
            är ett område där det händer saker och sker en utveckling. Vi
            står också nationellt inför en omställning av vårt försvar.
          </note>
          <note>
            Det finns naturligtvis anledning att ha en öppen attityd och
            följa dessa frågor med stort intresse framdeles. På den punkten
            kan jag dela Marianne Samuelssons uppfattning. Jag är positiv
            till att vi får en ökad debatt i Sverige och en ökad uppmärksamhet
            på dessa frågor. Men det kanske kommer mer när vi är färdiga med
            den omställning vi nu håller på med nationellt. Debattörerna och
            de som är intresserade av dessa frågor ägnar i mycket stor utsträckning
            sin kraft åt den.
          </note>
          <note>
            Det finns en, om inte avgörande så ändå, del som från svenskt
            håll inte kan anses som önskvärd. Jag menar då det som anges som
            immunitet och privilegier i vissa fall. Det har sin bärighet på
            lag om ändring i lagen (1976:661) om immunitet och privilegier
            i vissa fall. Det ligger i förslaget och är en förutsättning som
            gör det möjligt för Sverige att delta i forskningssamarbetet som
            hittills bedrivits mellan WEAG-
          </note>
          <note>
            länderna på området försvarsforskning och försvarsteknologi.
          </note>
          <note>
            Detta forskningssamarbete förutsätter att vissa regler om immunitet
            och privilegier införlivas med svensk rätt. Det är ingen fråga
            som vi ska förstora.
          </note>
          <note>
            Det är heller ingen del som jag känner större angelägenhet att
            tillföra ärendet utifrån svenska medborgares intresse. Men det
            är en förutsättning som finns och något som vi får beakta utifrån
            det perspektivet.
          </note>
          <note>
            Att ta upp det här är ändå en markering. Jag vill understryka
            att vi prioriterar frågan om immunitet och privilegier inom EU-ramen.
            EU har en annan karaktär på sitt samarbete. Men vi ska inte hantera
            EU-
          </note>
          <note>
            reglerna här i dag. Därför stannar jag här, och det är nog om
            denna del.
          </note>
          <note>
            Vad är då WEAG? Jag tror att denna bokstavsbeteckning är relativt
            okänd för många utanför politikens ansvarsområde. WEAG är helt
            enkelt ett forum för samarbete på försvarsmaterielområdet. Samarbetet
            består av tio länder i Västeuropeiska unionen, som vi känner under
            beteckningen VEU. Unionen är nu aktuell i debatten, som handlar
            mycket om VEU:s relationer och hur man ska hantera VEU inom EU:s
            ram. Utöver de tio länderna ingår Danmark, Norge och Turkiet.
          </note>
          <note>
            Sedan hösten 1997 har Sverige tillsammans med
          </note>
          <note>
            Finland och Österrike deltagit som observatörer. På så sätt har
            vi haft en möjlighet att finnas med, skaffa oss kunskap och föra
            en debatt - här mellan oss politiskt aktiva men även bland andra
            intressenter och intresserade utanför de här trängre kretsarna.
          </note>
          <note>
            Detta observatörskap har öppnat möjligheterna för svenskt deltagande
            på tre huvudområden. Det är med andra ord i de s.k. panelerna
            som möjligheter till ett samarbete öppnats. Områdena är gemensam
            utveckling och upphandling av materiel, forskning och teknologi,
            harmonisering av upphandlingsförfaranden samt kravspecifikationer
            och kvalitetskrav på leverantörer.
          </note>
          <note>
            Herr talman! Jag vill understryka att även efter ett beslut enligt
            majoritetens förslag blir samarbetet inte traktatfäst, utan det
            bygger på deltagarnas samförstånd. Vi kan alltså delta i ett samarbete
            i den omfattning och på de områden som vi själva önskar. Det är
          </note>
          <note>
            Sveriges nationella lagstiftning som är gällande för de delar
            av samarbetet som Sverige är en del av - det tycker jag är viktigt
            att understryka. Sedan kan man på andra sätt verka för en strängare
            lagstiftning som berör andra länder än det egna. Det är en viktig
            fråga.
          </note>
          <note>
            Men i den här delen är det den svenska lagstiftningen som är
            gällande.
          </note>
          <note>
            Herr talman! Jag vill understryka att det finns en positiv grundsyn
            som det är viktigt att man har med sig - en minskad avsättning
            för krigsmateriel. Som jag tidigare nämnde gäller det också en
            omstrukturering av vårt eget nationella försvar mot bakgrund av
            ett förändrat säkerhetspolitiskt läge. I denna mer positiva ton
            vill jag stanna, herr talman.
          </note>
          <note type="speaker">
            Anf. 83 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Jag har också noterat att man försöker göra detta
            till något positivt i bemärkelsen att den gemensamma samverkan
            på forskningssidan skulle innebära att man får ett minskat behov
            av avsättning.
          </note>
          <note>
            Det kan man fundera över.
          </note>
          <note>
            Vad är då nästa steg? Innebär det att man också ska ha tillverkningssamverkan
            och samma exportregler? Var finns då den svenska alliansfriheten?
          </note>
          <note>
            Blir man så involverad i ett samarbete som berör kärnan i försvarsdelen
            finns det en stor risk att Sveriges alliansfrihet är noll och
            intet värd i realiteten.
          </note>
          <note type="speaker">
            Anf. 84 CARINA HÄGG (s) replik:
          </note>
          <note>
            Herr talman! Jag tror att det är väldigt viktigt att än en gång
            understryka att det finns en positiv bakgrund till detta samarbete,
            nämligen den förändrade omvärldsbilden. Vi behöver ju mindre försvarsinköp
            i
          </note>
          <note>
            Europa, och det kostar också mer och mer att ta fram nya vapensystem.
            Det är vi medvetna om.
          </note>
          <note>
            Det vi har att ta ställning till här gäller utifrån den bild
            vi har i dag av det hela. Sedan kan vi föra en debatt och följa
            detta med intresse, men vi kan ju inte fatta beslut i kammaren
            om någonting som inte är aktuellt i dagsläget. Jag tycker att
            vi har tydliggjort den svenska linjen - vad som gäller. Vi har
            gjort klart mot vilken bakgrund och på vilka grunder Sverige har
            gått in i samarbetet, och vilka regler som kommer att gälla. Den
            delen tycker jag alltså är ganska tydlig.
          </note>
          <note>
            Däremot ska debatten om detta samarbete fortsätta, och vi behöver
            stimulera till en sådan. Det är viktigt att det sker.
          </note>
          <note type="speaker">
            Anf. 85 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Jag blir lite förundrad över svaret.
          </note>
          <note>
            Om man har en annan omvärldsbild och vill ha mindre vapentillverkning
            - jag uppfattade att det var det som var syftet med den gemensamma
            forskningssamverkan - måste det ändå få till följd att man inte
            kan ha samma tillverkning i varje land som i dag om det ska bli
            någon minskning. Dessutom vet vi att detta är tekniska produkter
            som ofta kostar mycket att ta fram, och att man därmed letar efter
            samverkansmöjligheter.
          </note>
          <note>
            Jag talade om steg på vägen. Detta kan inte komma att innebära
            stoppet för samarbetet - att det bara är detta vi beslutar om
            nu. Detta innebär i stället på sikt att när vi väl är inne i forskningssamverkan
            är vi också inne i gemensam produktion och gemensam försäljning
            av försvarsmateriel. Något annat led kan jag inte se som en följd
            av detta.
          </note>
          <note type="speaker">
            Anf. 86 CARINA HÄGG (s) replik:
          </note>
          <note>
            Herr talman! Just mot bakgrund av de frågetecken som har funnits
            inte minst i den reservation som
          </note>
          <note>
            Miljöpartiet och Vänstern skrivit är det viktigt att understryka
            att det är den här kammarens lagstiftning som gäller. Det är med
            de regler och under de förutsättningar riksdagen sätter upp som
            de som kommer att delta i panelerna och samarbetet har att verka.
            Det kan inte understrykas tillräckligt tydligt. Något annat svar
            har jag inte, eftersom det är det svar som naturligtvis är det
            rådande.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            9 § Ändring av fridskränkningsbrotten
          </note>
          <note>
            Föredrogs justitieutskottets betänkande 1999/2000:JuU3
          </note>
          <note>
            Ändring av fridskränkningsbrotten (prop.
          </note>
          <note>
            1998/99:145)
          </note>
          <note type="speaker">
            Anf. 87 JEPPE JOHNSSON (m):
          </note>
          <note>
            Herr talman! Under hela 1990-talet har vi haft en kraftigt stigande
            brottskurva över antalet anmälda våldsbrott mot kvinnor. Det är
            faktiskt så illa att det anmäls 20 000 fall varje år, eller 55
            fall varje dag, av kvinnomisshandel. Om denna ökning beror på
            att brottsligheten faktiskt har ökat eller om det är så att kvinnorna
            i större utsträckning vågar anmäla männen är det ingen som säkert
            vet. Det råder i alla fall inga som helst tvivel om att våldet
            mot kvinnorna är ett utbrett problem, och att skyddet för utsatta
            kvinnor måste förbättras.
          </note>
          <note>
            Den 1 juli 1998 infördes en ny paragraf i brottsbalkens fjärde
            kapitel. Paragrafen tar upp bestämmelser om brotten grov fridskränkning
            respektive grov kvinnofridskränkning. Lagen är ett steg i rätt
            riktning då det gäller att komma till rätta med våld och hot mot
            kvinnor.
          </note>
          <note>
            I mars i år prövades lagen för första gången av
          </note>
          <note>
            Högsta domstolen. Utslaget där visade att man inte uppnått det
            mål som riksdagen avsett med lagstiftningen. Dagens betänkande,
            som har namnet Ändring av fridskränkningsbrotten, innehåller förslag
            till ändringar i lagen för att komma till rätta med de brister
            som uppdagats genom domen i HD.
          </note>
          <note>
            Herr talman! I dagens betänkande behandlas bl.a.
          </note>
          <note>
            två yrkanden från motionen Ju721. Motionen är undertecknad av
            ordförandena för fem partiers kvinnoförbund. Motionen heter Våld
            mot kvinnor, och innehåller totalt 20 yrkanden. Motionen tar på
            ett, som jag tycker, mycket bra sätt upp problemet med våld mot
            kvinnor och ger förslag på hur man ska komma till rätta med problemet.
          </note>
          <note>
            Två saker förvånar mig efter det att jag har läst motionen i
            dess helhet. För det första är det bara fem av riksdagen partier
            som står bakom den, nämligen
          </note>
          <note>
            Centern, Moderaterna, Kristdemokraterna, Folkpartiet och Miljöpartiet.
            För det andra förvånar det mig att
          </note>
          <note>
            Miljöpartiet inte väljer att stå bakom de två yrkanden som behandlas
            i dagens betänkande.
          </note>
          <note>
            Redan HD:s dom och Lagrådets yttrande motiverar faktiskt att
            riksdagen ger regeringen till känna vad som anförs i reservation
            2 om uppföljning och kontroll av tillämpningen av lagen och förslag
            på erforderliga skärpningar av straffsatserna.
          </note>
          <note>
            Herr talman! Jag yrkar därför redan nu bifall till reservation
            nr 2.
          </note>
          <note>
            För att komma till rätta med våldet mot kvinnor krävs ett nytt
            arbetsätt och nya metoder, men också tillräckliga resurser för
            hela rättsväsendet.
          </note>
          <note>
            För en tid sedan miste tre kvinnor livet under en och samma vecka.
            De blev mördade av sina f.d. män eller sambor. Brotten hade kunnat
            undvikas då samtliga inblandade myndigheter, genom kvinnornas
            tidigare anmälningar, faktiskt kände till att dessa män tidigare
            hade misshandlat och hotat sina kvinnor och att det förelåg risk
            att männen skulle återfalla i nya brott mot kvinnorna.
          </note>
          <note>
            Men trots att denna kunskap fanns fick kvinnorna inte tillräckligt
            skydd för sina liv. Man kan naturligtvis inte skydda från allt
            i alla lägen, men man kan göra sitt yttersta för att göra mer.
            Då är det nödvändigt att polis, åklagare, sociala myndigheter
            och övriga inblandade får bättre rutiner och ett konstruktivt
            arbetssätt för att effektivt kunna komma till rätta med våldet
            och trakasserierna mot kvinnor.
          </note>
          <note>
            Kvinnomisshandeln begås ofta av en man som kvinnan är socialt,
            känslomässigt och ekonomiskt beroende av. Misshandeln sker oftast
            inomhus, och mörkertalet bedöms som stort. Även om gärningsmannen
            döms och straffas, upplever ofta kvinnorna att det är deras rörelsefrihet
            som begränsas i stället för gärningsmannens.
          </note>
          <note>
            Under åren har vi moderater lagt fram åtskilliga förslag som
            skulle förbättra för förföljda och misshandlade kvinnor. Några
            av förslagen finns med i den partimotion som heter En anständig
            kriminalpolitik som vi har lagt fram i höst.
          </note>
          <note>
            Samhället måste stå på brottsoffrets sida, i de här fallen på
            de förföljda kvinnornas sida. Jag vill nämna några exempel från
            den motion som vi har lagt fram i höst.
          </note>
          <note>
            Vi vill komplettera dagens larmpaket med möjlighet till en stödperson.
          </note>
          <note>
            Vi vill skärpa straffen vid överträdelse av besöksförbud.
          </note>
          <note>
            Vi vill införa en möjlighet att kombinera besöksförbud med elektronisk
            övervakning av mannen.
          </note>
          <note>
            Vi vill också minska våldsbrottslingarnas möjlighet till frigång
            och permission.
          </note>
          <note>
            Vi vill förbättra sekretesskyddet för de förföljda kvinnorna.
          </note>
          <note>
            Herr talman! Under de senaste åren har hela rättsväsendet varit
            utsatt för kraftiga besparingar. Rättsväsendets resurser, eller
            som i dag brist på resurser, har betydelse för brottsbekämpningen.
          </note>
          <note>
            Då det t.ex. gäller brott mot besöksförbudslagen och andra brott
            mot kvinnor är det viktigt att polisen har möjlighet att säkra
            bevis, bedriva spaning, höra vittnen m.m. Detta kostar resurser,
            och det tar tid.
          </note>
          <note>
            Många av brotten begås ju, som jag sade tidigare, innanför hemmets
            dörrar. Då är det ännu svårare och kräver ännu mer utredningsresurser.
            Vid de här brotten står oftast ord mot ord. Då krävs det resurser
            för att utreda och beivra dessa brott.
          </note>
          <note>
            Det finns i dag flera exempel där polisen inte hinner med att
            utreda de brott som begås. I Sydsvenska
          </note>
          <note>
            Dagbladet kunde man den 11 oktober läsa följande om förhållandena
            i Landskrona, och det är bara ett litet axplock från landet som
            helhet.
          </note>
          <note>
            "Högarna med outredda polisanmälningar växer i kriminalinspektör
            Sven Lindhs bokhylla.
          </note>
          <note>
            Idag ligger där 400 anmälningar av brott som utredarna i Landskrona
            inte ens hunnit titta på: Misshandel, skadegörelse, stölder och
            trafikförseelser -
          </note>
          <note>
            som inte är av det grövre slaget.
          </note>
          <note>
            I alla fall har polisen bedömt att brotten kan klaras ut - antingen
            har anmälaren pekat ut en misstänkt eller så finns det spaningsuppslag
            att gå efter.
          </note>
          <note>
            - Vi skulle kunna klara upp de flesta av de här brotten om vi
            bara hade tid, säger Sven Lindh."
          </note>
          <note>
            Längre fram i artikeln kan man läsa:
          </note>
          <note>
            "Det allra värsta, tycker han, är att inte hinna ta itu med fall
            där kvinnor hotas av sina män.
          </note>
          <note>
            - Det kommer in en hel del sådana anmälningar.
          </note>
          <note>
            Jag önskar att vi kunde ta tag i dem från början, med åtgärder
            som ska riktas mot den misstänkte och hjälpa till med kontakt
            med brottsofferjouren.
          </note>
          <note>
            I stället hamnar dessa fall bland alla ärenden som inte hinns.
            Och hela tiden växer högarna med nya anmälningar."
          </note>
          <note>
            Herr talman! Man kan avfärda detta, om man så vill, med att man
            måste prioritera. Men det finns vissa brott som man också måste
            prioritera av lagtekniska skäl. Det är brott där ungdomar är inblandade.
            Det finns en massa andra brott som också måste prioriteras. Om
            resurserna är för knappa kan t.o.m. så här allvarliga brott, dvs.
            brott och hot mot kvinnor, hamna lite längre ned i högen.
          </note>
          <note>
            Förra onsdagen kunde man läsa i samma tidning, dvs. Sydsvenska
            Dagbladet, om arbetssituationen i
          </note>
          <note>
            Malmö. Här har Yrkesinspektionen gjort en undersökning av arbetsmiljön
            på brottsroteln på begäran av huvudskyddsombudet. Yrkesinspektionens
            slutsats är att det behövs mer personal. Följande är citat ur
            den artikeln.
          </note>
          <note>
            "Högarna med ärenden växer snabbt - i dag ligger drygt 2000 på
            brottsrotelns bord. Vid den nya familjevårdsenheten har ärendemängden
            mer än tredubblats sedan början av året då enheten kom till, till
            771 i september."
          </note>
          <note>
            Herr talman! Det krävs att alla goda krafter samarbetar för att
            komma till rätta med våldet mot kvinnor. Mycket stora insatser
            görs redan i dag, inte minst av kvinnojourerna. Polis och åklagare
            måste ha effektiva arbetsmetoder och rutiner. Det räcker inte
            enbart med pengar.
          </note>
          <note>
            Det finns exempel på framgångsrika projekt ute i landet. Jag
            har själv varit och studerat ett i Västra
          </note>
          <note>
            Götaland som kallas för Utväg. Mitt i allt detta finns det trots
            allt glädjande rapporter. Torsdagen den
          </note>
          <note>
            28 oktober kunde man in Göteborgs-Posten läsa att man på Hisingen
            når framgångar genom ett effektivt arbetssätt och samarbete. Men
            det krävs naturligtvis också resurser. Jag och mitt parti anser
            att de resurser som rättsväsendet har i dag inte räcker till.
            Vi kräver inte hur mycket resurser som helst, men vi kräver rimliga
            resurser. Lagstiftningen måste faktiskt också stå på brottsoffrets
            sida.
          </note>
          <note>
            Herr talman! Våld kan inte accepteras, varken mot män, kvinnor
            eller barn. Det bästa sättet att bekämpa våld, inte minst mot
            kvinnor, är att förebygga. Det kan ske genom att man redan som
            barn får lära sig att inte använda våld utan att lösa konflikter
            på ett annat sätt. Där är hemmet den viktigaste faktorn för att
            vaccinera våra ungdomar mot våldsanvändning. Men också skolan
            har ett stort ansvar att kväva våldstendenser och mobbning innan
            de ens har uppstått.
          </note>
          <note type="speaker">
            Anf. 88 RAGNWI MARCELIND (kd):
          </note>
          <note>
            Herr talman! Först vill jag säga att jag instämmer i det anförande
            som Jeppe Johnsson inledde debatten om vårt betänkande med. Han
            gjorde det på ett mycket fint sätt, särskilt när det gäller att
            finna vägar till nya lagstiftningsområden som ska ge kvinnan frid
            där hon bor, lever och verkar och skydda henne från den som har
            angripit henne.
          </note>
          <note>
            Dagens betänkande handlar om en mycket viktig fråga, fridskränkningslagen.
            Jag vill understryka att det är min tro och förhoppning att alla
            partier här i riksdagen är eniga om att det är ytterst angeläget
            att skydda utsatta kvinnor och barn och att vi alla är angelägna
            att få fram ett heltäckande och tydligt lagförslag.
          </note>
          <note>
            Vi kristdemokrater beklagar därför att regeringen inte presenterar
            en tydligare och mer heltäckande lagstiftning, vilket är extra
            viktigt inom straffrätten, så att misshandlade kvinnor får det
            skydd de har rätt till. Vi anser att regeringen borde ha gjort
            en grundligare analys av bestämmelsen om fridskränkningsbrott
            innan man presenterade sitt förslag till ändring. Vi är djupt
            oroade över att den i hast framtagna ändringen som föreslås i
            propositionen riskerar att leda till nya tillämpningsproblem.
            Detta har även Lagrådet påpekat. Därför yrkar jag, herr talman,
            bifall till reservation 1 under mom. 1.
          </note>
          <note>
            Antalet misshandelsbrott ökar kraftigt. De senaste månaderna
            har flera allvarliga brott mot kvinnor uppdagats. Vi är alla överens
            om att detta inte kan få fortsätta. Just därför är det så angeläget
            att lagstiftningen är tydlig och att samhällets skydd för hotade
            kvinnor blir bättre. Hotade kvinnor måste tas på allvar. Tanken
            med lagstiftningen mot frids- och kvinnofridskränkning var just
            att betona allvaret i den systematiska kränkningen. Kvinnomisshandel,
            liksom all annan form av misshandel, är i grunden ett brott mot
            alla människors lika värde.
          </note>
          <note>
            Den förra propositionen, som även vi kristdemokrater ställde
            oss bakom, var ett steg i rätt riktning, men tyvärr höll inte
            lagen ända ut. Inte heller det nya förslaget till ändring, som
            ska bli en uppskärpning, anser vi vara heltäckande.
          </note>
          <note>
            När lagen om kvinnofrid kom den 1 juli 1998 visade det sig ganska
            snart att lagstiftningen inte var tillräckligt tydlig. Den 19
            mars 1999 konstaterade
          </note>
          <note>
            Högsta domstolen, precis som Jeppe Johnsson har refererat, att
            den nu gällande lagstiftningen vad gäller grov frids- eller kvinnofridskränkning
            skulle tolkas så att det för en fällande dom krävdes att det förelåg
            ett tidigare konstaterat brott, utöver vad som omfattas av åtalet.
            Regeringen konstaterar i sin proposition att en sådan tolkning
            är en klar inskränkning i förhållande till vad som var avsikten
            med den nya lagen. Med facit i hand kan vi alla dra slutsatsen
            att den nya lagstiftningen från 1998 inte höll måttet och att
            många kvinnor på grund av otydligheten i lagen inte har kunnat
            få det skydd som de har rätt till.
          </note>
          <note>
            Jag säger det en gång till: Otydlighet har lett till bristande
            skydd och fortsatt lidande.
          </note>
          <note>
            När vi läste propositionen och såg att den föreslagna ändringen
            inte ens av regeringen själv betroddes som hållbar insåg vi att
            risken för nya tolkningssvårigheter var påtaglig - ett faktum
            som också påpekades av Lagrådet. Lagrådet menade att vad som borde
            utläsas i den nu föreslagna ändringen var att kränkningen på något
            sätt var systematisk. De åtalade gärningarna skulle kunna bedömas
            som en fristående enhet men också kunna ses i ljuset av tidigare
            gärningar. Lagrådet föreslog därmed en kraftfullare skrivning.
          </note>
          <note>
            I betänkandet instämmer regeringen i Lagrådets bedömning att
            det inte helt kan uteslutas att det även efter genomförandet av
            den föreslagna ändringen kan förekomma tolkningsproblem vid tillämpningen
            av de aktuella bestämmelserna. Regeringen säger vidare i betänkandet
            att Lagrådets förslag är intressant som en tänkbar väg att på
            ett mer genomgripande sätt försöka komma till rätta med eventuella
            föreliggande och kommande tolkningsproblem. Enligt regeringens
            mening bör emellertid en sådan genomgripande förändring som Lagrådet
            förordar föregås av en mer genomgripande analys än vad som är
            möjligt att genomföra i detta lagstiftningsärende.
          </note>
          <note>
            Då blir självklart min fråga: Anser inte regeringen att det här
            är en så viktig fråga att det vore värt att fördjupa sig ytterligare
            för att få fram ett mer genomarbetat och heltäckande förslag?
          </note>
          <note>
            Regeringen säger vidare i betänkandet att det inte helt kan uteslutas
            att ändringen leder till oönskade resultat. Man medger också att
            detta i och för sig talar för att avvakta med förslaget och i
            stället återkomma i ett annat sammanhang efter att en mer omfattande
            analys och utvärdering av fridskränkningsbrotten genomförts.
          </note>
          <note>
            Då kommer min nästa fråga: Hur kan vi som politiker stifta lagar
            som vi vet innehåller klara brister, brister som kommer att drabba
            redan utsatta kvinnor som behöver vårt stöd och skydd?
          </note>
          <note>
            Varför ville inte regeringen utreda frågan grundligare på en
            gång? Och vad menar man egentligen när man säger att Riksåklagarens
            förslag skulle innebära ett större ingrepp i den gällande lydelsen
            än vad som är motiverat? Om regeringen ser allvarligt på den situation
            som alltför många misshandlade kvinnor drabbas av borde det väl
            vara rimligt att samla alla sina resurser på att få fram ett väl
            genomarbetat förslag.
          </note>
          <note>
            Utskottet skriver i betänkandet att man delar regeringens uppfattning
            att lagstiftningen mot fridskränkning fyller ett viktigt behov
            för att skydda utsatta personer. Den av regeringen föreslagna
            nya avfattningen av 4 kap. 4 § brottsbalken synes visserligen
            bättre ägnad än den nuvarande lydelsen att tillgodose syftet:
            att det för ansvar för fridskränkningsbrott inte ska krävas att
            det föreligger ytterligare integritetskränkningar utöver dem som
            avses med åtalet.
          </note>
          <note>
            Därefter skriver utskottet att även om det kan anföras skäl för
            att förändringarna bör föregås av en mera ingående analys delar
            utskottet regeringens uppfattning att lagstiftaren redan nu bör
            komma till rätta med den brist i den nuvarande lagtextens utformning
            som den ifrågavarande domen i HD påvisat, detta med hänsyn till
            de utsatta kvinnornas situation.
          </note>
          <note>
            Jag skulle då - jag ska alldeles strax sluta - vilja citera vår
            justitieminister Laila Freivalds, som sade så här då hon besökte
            vårt utskott i förra veckan:
          </note>
          <note>
            "Snabbheten får aldrig vara fiende till resultatet."
          </note>
          <note>
            Detta repeterade hon gång på gång då olika partiföreträdare i
            utskottet ställde frågor om snabbare hantering av olika frågor
            inom rättsväsendet.
          </note>
          <note>
            Det är precis det som jag känner i dag när jag ska redogöra för
            varför jag anser att regeringen i och med detta förslag har svikit
            de utsatta kvinnorna: Snabbheten får aldrig vara fiende till resultatet.
          </note>
          <note>
            Även Riksåklagaren föreslår en annan skrivning än den regeringen
            vill införa. Riksåklagaren har föreslagit att det aktuella brottet
            ska vara tillämpligt både när de brottsliga gärningar som omfattas
            av åtalet i sig innebär en upprepad kränkning och när gärningarna
            utgör ett led i en sådan kränkning.
          </note>
          <note>
            För oss kristdemokrater har det varit just de utsatta kvinnornas
            situation som har lett till att vi inte kan godta den här halvmesyren.
            Det allmänna rättsmedvetandet kräver tydlighet av lagstiftaren.
            I förlängningen påverkas slutligen den allmänpreventiva effekten.
            Vi hävdar att regeringens förslag lever på lånad tid. Och vilka
            är det då som drabbas? Regeringen genomför ett förslag som kommer
            att visa sig ha nya kryphål. Värdefull tid går förlorad. Hur kommer
            frågan att beredas i framtiden? När tror vi att ett nytt lagförslag
            kommer att tas fram om och när detta förslag visar sig inte räcka
            till?
          </note>
          <note>
            Misshandlade och utsatta kvinnor ska på nytt behöva genomgå långa
            rättsprocesser där deras integritet skadas. De förhörs, ifrågasätts,
            misstros. Det blir nya överklaganden och nya förhör. Så kommer
            man till domen, och så kommer mannen undan. Är det på det här
            sättet regeringen vill visa sitt skydd för utsatta kvinnor?
          </note>
          <note>
            Herr talman! Kvinnor och barn som utsätts för misshandel, olaga
            hot, hemfridsbrott och sexuella övergrepp skulle kunna känna trygghet
            om det i dag hade lagts fram ett genomarbetat förslag. Jag beklagar
            att det enligt vår mening inte är så. Vi kommer att fortsätta
            kampen för att lagstiftningen alltid ska vara tydlig och att den
            som ska använda sig av lagen ska kunna avläsa och tydligt se vad
            som gäller.
          </note>
          <note>
            Ursäkta om jag har använt lång tid, men klockan har inte fungerat.
          </note>
          <note type="speaker">
            Anf. 89 MARGARETA ANDERSSON (c):
          </note>
          <note>
            Herr talman! Jag inleder med att yrka bifall till reservation
            nr 2.
          </note>
          <note>
            Fridslagarna var bland de allra första lagar som fick genomslag
            i det som senare skulle utvecklas till nationen Sverige. Birger
            Jarl av folkungaätten från
          </note>
          <note>
            Östergötland instiftade kyrkofrid, tingsfrid, hemfrid och kvinnofrid.
            Tyvärr har ingen av dessa lett till efterlevnad under de 750 år
            som gått sedan de instiftades. Möjligen kan man misströsta om
            människosläktets förmåga att efterleva lagar och konstatera att
            människor inte kan inse att de kränker andra människors innersta
            behov av en fredad zon genom kränkningar av de här områdena.
          </note>
          <note>
            Kyrkofriden hålls inte i helgd eftersom polis kan gå in och hämta
            människor även ur kyrkor. Ändå finns hos de flesta av oss en känsla
            av att kränkningen är extra grov om man begår brott mot människor
            som tagit skydd i kyrkan eller som vistas där för att fira gudstjänst.
            Den latinamerikanske biskopen Oscar
          </note>
          <note>
            Romero, som mördades när han celebrerade mässan i sin domkyrka,
            blev mer eller mindre helgonförklarad av sina medmänniskor. Likadant
            känner man inför de brott som begåtts i Indien, där hinduiska
            extremister skändat och rivit ned en islamsk moské.
          </note>
          <note>
            När man läser om hur förhandlingarna mot de misstänkta för polismorden
            i Malexander och andra grova brott måste ske i en bunker i Stockholms
            tingsrätt kan man också fundera över vad som blivit av tingsfriden.
            Fritagningsförsök, hot mot vittnen, poliser och annan rättsvårdande
            personal är exempel på hur tingsfriden kränks på många sätt i
            Sverige.
          </note>
          <note>
            Hemfriden finns kvar som begrepp i den moderna lagstiftningen
            och är där en viktig del av vårt nuvarande rättssystem. Att utsättas
            för hemfridsbrott är också ett stort ingrepp i den personliga
            integriteten, och de som blivit utsatta drabbas av ett stort lidande,
            ofta under lång tid.
          </note>
          <note>
            Kvinnofriden, som dagens debatt handlar om, är något som den
            kvinnliga halvan av befolkningen av hjärtat eftersträvar. Den
            allra största delen av den manliga befolkningen har samma innerliga
            önskan och inriktning av samhällsarbetet. Det är också viktigt
            att både män och kvinnor samarbetar om att förstärka kvinnofriden.
            I lagstiftningsarbetet finns inga delade meningar om inriktningen.
            I opinionsarbetet finns hos en del män en mer kluven inställning
            till hur kvinnors uppträdande kan ha påverkat en gärningsman innan
            han begick brottet. De män som hävdar att detta inte ska ha någon
            inverkan måste på alla sätt framföra sina åsikter om att kvinnor
            aldrig någonsin får misshandlas psykiskt eller fysiskt eller mördas,
            även om de kan uppfattas som provocerande. Männens vanligen större
            fysiska styrka ger dem ett övertag. Det innebär också att de måste
            lägga band på sin aggressivitet och inte utnyttja detta övertag.
          </note>
          <note>
            Ett enigt ställningstagande mot brott som begås mot kvinnor och
            som innebär en kränkning av kvinnofriden är här en nödvändighet
            och viktigt i opinionsbildande syfte.
          </note>
          <note>
            Den lagstiftning som finns i dag är ett stort steg på väg mot
            en bättre tingens ordning för många kvinnor.
          </note>
          <note>
            Tyvärr har inte polisens och rättsväsendets resurser alltid följt
            med för att upprätthålla respekten för denna lagstiftning. Dessutom
            har Högsta domstolen i ett ärende gjort en tolkning av lagen som
            inte är till kvinnans fördel och som inte var vår mening som lagstiftare
            när kvinnofridslagen infördes. Därför har detta förslag till förändring
            som vi nu debatterar lagts fram. Det är bra att regeringen så
            snabbt har reagerat på domslutet och att även den rättsliga hanteringen
            gått relativt snabbt. Tyvärr är dock inte förslaget tillräckligt
            långtgående.
          </note>
          <note>
            Just i dag har jag fått ett meddelande via e-posten.
          </note>
          <note>
            Det är säkert fler som har fått det. En förtvivlad kvinna berättar
            om sin hopplösa situation med misshandel av både sig själv och
            sin son. Ingen hjälper henne och ger henne det skydd hon behöver.
            Av detta drar jag slutsatsen att vi inte har en tillräckligt stark
            lagstiftning och heller inte satsar tillräckliga medel på rättsväsendet.
            Till det senare får vi återkomma i budgetdebatten. Men exemplen
            är många på att vi i Centerpartiet som kräver ytterligare resurser
            för rättsväsendet har rätt.
          </note>
          <note>
            I Centerpartiets partimotion talar vi om en nollvision och skärpt
            lagstiftning när det gäller brott mot kvinnor. Det innebär att
            ingen kvinna ska behöva utsättas för våld mot sitt liv och sin
            hälsa av en man som de har levt eller lever tillsammans med. Lagen
            behöver här skärpas ytterligare, framför allt vad gäller straffsatserna.
          </note>
          <note>
            I den motion som ingivits av fem kvinnor, och som Lena Ek tagit
            initiativ till, ställs krav på att man redan nu gör en översyn
            av hur lagen efterlevs. Motionärerna anser att en skärpning behöver
            ske och kräver en uppföljning av lagstiftningen. Detta instämmer
            jag i.
          </note>
          <note>
            När man läser tidningar och ser hur flera småbarnsmammor blivit
            mördade av sina barns fäder blir man förskräckt. Att de dessutom
            bett om skydd och hjälp mot en tidigare sambo, men inte kunnat
            få det på grund av att alla trygghetslarm varit upptagna eller
            att man i något fall har fått lämna tillbaka det för att man inte
            larmat någon gång under en viss tidsperiod, visar hur stora behoven
            är och att de tyvärr ofta är befogade.
          </note>
          <note>
            Hela samhället har ett ansvar för att inte förhärliga våld och
            att motarbeta det på så många områden som möjligt. Det språk som
            många ungdomar använder mot varandra och mot sina föräldrar och
            lärare är också oacceptabelt. På ett sätt medför ett accepterande
            av detta språk att man godkänner att kvinnor är lägre stående
            och att man kan hantera dem lite sämre än män. Centerkvinnorna
            har tagit initiativ till en kampanj mot språkvåldet i skolorna.
            Man går ut tillsammans i skolorna, ofta en vuxen partimedlem eller
            centerkvinna och någon från ungdomsförbundet. Man har rönt stor
            uppskattning för det här arbetet i skolorna. Det visar också hur
            viktigt det är att vi som är med och formar samhället är med och
            tar aktiv del i skolans arbete och att vi tar tydlig ställning
            mot alla former av våld mot kvinnor.
          </note>
          <note>
            En annan grupp som också skulle behöva en fridslag är ungdomarna.
            De som utsätts för flest våldsbrott är unga män mellan 18 och
            25 år. Även här är grunden densamma som vid kvinnofridsbrotten,
            en syn på medmänniskan som något mindre värd än en själv. Även
            här är opinionsbildning men också lagstiftning av mycket stor
            vikt.
          </note>
          <note type="speaker">
            Anf. 90 SIW PERSSON (fp):
          </note>
          <note>
            Herr talman! Den 7 oktober fick jag och flera andra här i riksdagen
            ett mail som säger så här: Det är skrämmande att läsa om de fyra
            kvinnor som mördats av sina exmän de senaste veckorna, män som
            också är pappor till barn. Flera fall av liknande händelser har
            inträffat de senaste åren och ändå görs det inget från myndigheternas
            sida för att förhindra att sådant här sker.
          </note>
          <note>
            Genomsnittligt har 16 kvinnor dödats per år. I
          </note>
          <note>
            september 1999 är siffran redan 20. Kvinnor som -
          </note>
          <note>
            som hon säger - är utsatta för hot, förföljelse och trakasserier
            från tidigare partners får lite eller ingen hjälp alls från polis
            och sociala myndigheter. De tvingas leva i ständig skräck och
            får sina liv begränsade, eftersom brottslingen - som hon säger
            - tillåts gå lös och ledig. Som lagarna är i dag måste mannen
            ha satt sina hotelser i verket innan han kan straffas, och då
            är det ofta för sent för kvinnan.
          </note>
          <note>
            Åtskilliga polisanmälningar leder inte heller till åtal med motiveringen
            att brott inte kan styrkas.
          </note>
          <note>
            Paradoxalt nog är det så att de som är mest utsatta, de som är
            mest hotade, de som får de största problemen att klara livet och
            leva vidare är kvinnorna. Det är de som får utstå det här. Därför
            måste det till ett bättre skydd för de kvinnor som ropar på hjälp
            och som inte heller alla gånger vågar anmäla förrän det är för
            sent, på grund av rädsla för sina män.
          </note>
          <note>
            Men vi måste också se till att tro på de här kvinnorna. Det är
            också fråga om att ändra hela inställningen hos många som arbetar
            med detta.
          </note>
          <note>
            Inför dagens debatt tog jag fram den kvinnofridsproposition som
            vi fick häromåret. Jag blev lika betryckt över mycket jag läste
            i den häromdagen som jag blev tidigare. Det är bekymmersamt och
            beklagligt på alla sätt och vis när man läser att antalet anmälda
            misshandelsbrott mot kvinnor har ökat med
          </note>
          <note>
            56 % mellan åren 1986 och 1996.
          </note>
          <note>
            Enligt den senaste officiella statistiken från
          </note>
          <note>
            Brottsförebyggande rådet uppgick antalet anmälda brott som avser
            misshandel mot kvinnor 1996 till
          </note>
          <note>
            18 560. Av dessa har 12 210 brott, dvs. 66 %, begåtts inomhus
            av en för kvinnan tidigare bekant person.
          </note>
          <note>
            Men det som också är så beklämmande är att, som man pekar på
            här, brottsligheten på det här området till stor del antas vara
            dold.
          </note>
          <note>
            Inte blir man mycket gladare när man ser att det inte förs statistik
            över sådana självklara saker som besöksförbud, som man alldeles
            för sällan får. På grund av en skrivning i förarbetena är det
            svårt att få besöksförbud, men de få gånger det utfärdas måste
            man, som Kvinnovåldskommissionen påpekar, föra statistik över.
            Det har man alltså inte gjort. Man har alltså ingen statistik
            över hur många gånger de har utfärdats. Man har bara statistik
            över när förbudet har överträtts.
          </note>
          <note>
            Hur har det gått under det år som har gått? Jag har roat mig
            med att titta på årets budgetproposition. Vi har av förklarliga
            skäl inte fått någon statistik sedan kvinnofridspropositionen
            antogs. Om man dock tittar på lagföringsandelen för våldsbrott
            ser man att det var en oförändrad nivå på närmare 70 % år 1997.
            Det som gör oss oroliga oavsett partifärg - här är vi överens
            om allvaret, sedan är vi oense om hur vissa delar ska genomföras
            - är att andelen beslut att icke väcka åtal i färdiga förundersökningar
            om våldsbrott har varit generellt sett hög, med myndighetsvisa
            variationer mellan 26 och 35 %.
          </note>
          <note>
            Detta har gjort att regeringen har bestämt att ge polisen särskilda
            uppdrag, att åklagaren ska ges särskilda uppdrag, domstolarna
            ska ges särskilda uppdrag, och de olika frivilligorganisationerna
            ska särskilt sägas till att hjälpas åt för att ge misshandlade
            kvinnor bättre möjlighet att få sin självklara rätt.
          </note>
          <note>
            Det kan aldrig nog understrykas hur viktigt det är att förebygga
            och komma ihåg att alldeles för ofta är dagens förövare gårdagens
            offer. Vi måste verkligen se till att det kommer att höra till
            undantagen att någon blir klassad som misshandlare, att någon
            blir dömd för mord. De få gånger det blir så, ska de straffas
            med skärpa.
          </note>
          <note>
            Herr talman! Det är därför vi har skrivit på reservationen 2
            till detta betänkande. Naturligtvis välkomnar vi att uppföljningsarbetet
            har satts i gång. Men vi är rädda att arbetet med lagstiftningen
            om grov kvinnofridskränkning inte är tillräckligt för att få stopp
            på våldet. Därför vill vi redan nu ha en uppföljning och utvärdering
            av lagens tillämpning. Men vi vill också att det ska läggas fram
            förslag till riksdagen om erforderliga skärpningar.
          </note>
          <note>
            Herr talman! Därför vill jag sluta med att yrka bifall till reservation
            2.
          </note>
          <note type="speaker">
            Anf. 91 ANN-MARIE FAGERSTRÖM (s):
          </note>
          <note>
            Herr talman! Sverige är världens mest jämställda land. Vi har
            t.o.m. fått pris för det vid FN:s kvinnokonferens i Peking för
            några år sedan.
          </note>
          <note>
            Detta betyder dock inte att situationen är bra. Det finns fortfarande
            en hel del som inte är jämställt. Att kvinnor fortfarande blir
            slagna av män just för att de är kvinnor är ett bevis på detta.
            Ofta har de blivit slagna av en man som står dem nära. Att slå
            är ett sätt att visa makt, att styra en annan människa genom att
            skrämma och förödmjuka. Det är ett oacceptabelt beteende i alla
            länder, men inte minst i ett land av de mest jämställda.
          </note>
          <note>
            Det är flera faktorer som talar för att Sverige är på rätt väg
            mot kvinnofrid. Sedan straffbestämmelserna om fridskränkningsbrotten
            infördes den 1 juli 1998
          </note>
          <note>
            har anmälningarna om misshandel i hemmet ökat. Det behöver inte
            betyda att misshandeln i sig har ökat, utan att det är fler som
            anmäler. Mörkertalet minskar, och det är bra. Frågan har fått
            en sådan uppmärksamhet att kvinnorna förmår, vill och kan anmäla.
          </note>
          <note>
            Herr talman! Efter det att en uppmärksammad dom avkunnades i
            Högsta domstolen i mars i år gör vi en skärpning av lagen om kvinnofrid.
            Vi vill säkerställa att lagen uppfyller sitt syfte. Högsta domstolens
            tolkning innebär att gränserna för bestämmelsernas tillämpning
            blivit snävare än vad som var avsett.
          </note>
          <note>
            Kristdemokraterna är det enda parti som säger nej till regeringens
            förslag att nu skärpa lagen om kvinnofrid. Vi socialdemokrater
            har svårt att förstå hur kristdemokraterna resonerar. Genom en
            skärpning vill vi säkerställa att lagen uppfyller sitt syfte.
            Det ska absolut inte råda något tvivel om att upprepade övergrepp
            mot kvinnor är ett allvarligt brott. Denna skärpning säger kristdemokraterna
            nej till. Det betyder att de säger nej till ett förslag som skulle
            öka kvinnors trygghet.
          </note>
          <note>
            Sex partier skriver att lagen måste justeras med hänsyn till
            de utsatta kvinnornas situation. Kristdemokraterna tycks mena
            att vi inte har begripit vad som är bäst för kvinnorna.
          </note>
          <note>
            Lagstiftningen är självklart inte tillräcklig för att få stopp
            på kvinnovåldet. Lagstiftningen är samhällets sätt att reagera
            på en brottslig handling. Straff leder sällan till förändrat leverne,
            såvida inte straffet innehåller också vård. Vad som är mer viktigt
            för att komma till rätta med kvinnovåldet är de andra delarna
            i kvinnofriden, nämligen att ge ett gott stöd till kvinnorna så
            att de kan bryta upp och förändra hela sitt liv. Stödet ges genom
            ökad kunskap, ändrade attityder och samverkan mellan berörda myndigheter,
            utveckling av arbetsmetoder, bättre statistik, bättre riskbedömning,
            bättre skydd för kvinnor, fler larmpaket, snabbare rättsprocesser
            etc.
          </note>
          <note>
            Allt detta pågår nu och ingår i det s.k. treåriga gemensamma
            myndighetsuppdraget som omfattar
          </note>
          <note>
            Domstolsverket, Riksåklagaren, samtliga åklagarmyndigheter, Rikspolisstyrelsen,
            polismyndigheterna,
          </note>
          <note>
            BRÅ, Brottsoffermyndigheten, Kriminalvårdsstyrelsen, Socialstyrelsen
            och länsstyrelserna. De centrala myndigheterna ska lämna en årlig
            rapport till regeringen om vad som görs.
          </note>
          <note>
            I regeringens skrivelse Jämställdhetspolitiken inför 2000-talet
            anges att en uppföljning av kvinnofridspropositionen pågår för
            att kartlägga om ytterligare åtgärder behöver vidtas. Det är viktigt
            att utveckla bättre behandlingsmetoder för män som misshandlar.
            Frivilligorganisationerna kan och vill utveckla sina metoder till
            t.ex. gruppsamtal, liksom individuella samtal, för och med män.
            Professionella bör göra detsamma inom kriminalvården.
          </note>
          <note>
            Attityder hos unga skapas av vuxna. När alla vuxna kraftfullt
            reagerar och tar avstånd mot våld i alla former påverkas ungdomarnas
            attityd. Barn som upplever våld ska ha rätt till ordentlig hjälp
            och ses som egna individer med egna behov. Det gör att barnen
            kan gå vidare och växa upp till vuxna utan obearbetade trauman
            i bagaget som kan leda till fortsatt våld senare.
          </note>
          <note>
            Mansrollen måste, och kommer att, uppmärksammas mer och mer.
            Regeringen har initierat ett tvåårigt projekt om män och jämställdhet
            som ska kartlägga vilka hinder som finns för att män ska engagera
            sig i jämställdhetsarbetet. Män som goda och bra förebilder för
            män är en viktig del i arbetet med att påverka och förändra attityder.
          </note>
          <note>
            Våldet mot kvinnorna kommer vi inte åt genom att i första hand
            ge högre straff. Det handlar om attityder och kvinnosyn. Kravet
            på en utvärdering av lagens tillämpning kommer för tidigt. Uppföljning
            sker redan nu genom regeringens arbete och myndigheternas årliga
            rapportering.
          </note>
          <note>
            Herr talman! I detta sammanhang vill jag ta tillfället i akt
            att framhålla ett projekt som just nu pågår i mitt hemlän, i Kalmar.
            Det är ett projekt som lyfter fram problemen kring våldet som
            vi möter i samhället. Projektet bär namnet Inferno-Paradiso, och
            det består bl.a. av en utställning som har som syfte att bidra
            till att i varje kommun i länet under våren 2000
          </note>
          <note>
            skapa ett nätverk av intressenter, utbildningsinstitutioner,
            kulturföreningar, konstnärskollektiv, ideella föreningar etc.,
            som praktiskt ska använda utställningen i sin verksamhet. Projektet
            är ett samverkansprojekt som i huvudsak är riktat till målgrupperna
            barn och ungdom. Meningen är också att lyfta fram det obekväma
            - att våga ta tag i det hemska, att våga föra fram det onda -
            för att öppna ögon, se och ta tag i problemen på ett tidigt stadium.
          </note>
          <note>
            Herr talman! Med detta vill jag yrka bifall till hemställan i
            justitieutskottets betänkande nr 3 samt avslag på reservationerna.
          </note>
          <note type="speaker">
            Anf. 92 RAGNWI MARCELIND (kd) replik:
          </note>
          <note>
            Herr talman! Ann-Marie Fagerström kan inte riktigt förstå hur
            vi kristdemokrater har tänkt oss det hela. Jag vet inte om Ann-Marie
            Fagerström lyssnade när jag höll mitt anförande. Där försökte
            jag verkligen tydligt klargöra vad som har föranlett att vi inte
            yrkar bifall till ändringen. Vi tycker inte att den är tillräckligt
            heltäckande. Vi tycker inte att den räcker ända fram - i likhet
            med vad Lagrådet och Riksåklagaren tycker.
          </note>
          <note>
            Nu hävdar regeringen att om man ska ta hänsyn till Lagrådets
            förslag skulle det försinka framtagandet av lagstiftningen. Jag
            har kontrollerat det. Jag har talat med chefen på Riksåklagarens
            kansli. Det hade inte tagit längre tid att ta med det som Lagrådet
            och
          </note>
          <note>
            Riksåklagaren har haft påpekanden om i propositionen.
          </note>
          <note>
            Då har jag en fråga till Ann-Marie Fagerström.
          </note>
          <note>
            När vi sitter här som lagstiftare och politiskt förtroendevalda,
            måste vi väl hämta in kompetens utifrån inom de områden där vi
            kanske inte har professionell kompetens. Det är vad vi kristdemokrater
            har gjort.
          </note>
          <note>
            Vi har hämtat in kompetensen från Lagrådet och
          </note>
          <note>
            Riksåklagaren. Jag vill fråga: Varför tycker inte regeringen
            att det finns anledning att lyssna på Lagrådet och Riksåklagaren,
            när de säger att man med det förslag som regeringen lägger fram
            riskerar nya tillämpningsproblem som just drabbar de utsatta och
            misshandlade kvinnorna?
          </note>
          <note>
            Anf. 93 ANN-MARIE FAGERSTRÖM (s)
          </note>
          <note>
            replik:
          </note>
          <note>
            Herr talman! Vi är inte alls främmande för att hämta in kompetens
            - snarare tvärtom; det gör vi i varje ärende. Vi socialdemokrater
            är medvetna om de synpunkter som framförts av Lagrådet i detta
            ärende.
          </note>
          <note>
            I enlighet med regeringen anser vi i utskottet att det inte är
            uteslutet att även genomförandet av den här ändringen kan föranleda
            tolkningsproblem vid tilllämpningen av de aktuella bestämmelserna.
            I så fall får regeringen återkomma.
          </note>
          <note>
            Det är inte försvarligt att följa kristdemokraternas krav på
            en utredning och först därefter skärpa lagen.
          </note>
          <note>
            Detta skulle innebära att under tiden som utredningen pågår och
            innan riksdagen har tagit ställning till den kommer kvinnor att
            sakna den trygghet som en skärpning av lagen innebär. Inser inte
            Ragnwi Marcelind och Kristdemokraterna detta?
          </note>
          <note type="speaker">
            Anf. 94 RAGNWI MARCELIND (kd) replik:
          </note>
          <note>
            Herr talman! Det som Ann-Marie Fagerström nu sade säger allt.
            Det belyser bara det jag har försökt förklara i hela mitt anförande,
            nämligen att regeringen är medveten om att det här förslaget inte
            räcker.
          </note>
          <note>
            Vad jag då försöker säga är att det handlar om att dessa kvinnor
            blir ytterligare utsatta. De får gå igenom nya processer genom
            att de ska förhöras, utsättas och ifrågasättas, och när domen
            faller räcker ändå inte lagstiftningen till.
          </note>
          <note>
            Varför kunde inte regeringen ha antagit Lagrådets förslag, där
            Lagrådet självt säger att den skärpning som man föreslår skulle
            kunna vara mer heltäckande?
          </note>
          <note>
            Samma sak skedde när lagen togs 1998. Då hade också Lagrådet
            en förstärkt skrivning, men inte heller då ville regeringen ta
            in Lagrådets kompetens.
          </note>
          <note>
            Jag skulle då vilja fråga Ann-Marie Fagerström:
          </note>
          <note>
            Hur kan man nonchalera kompetensen utifrån på det sättet? Ska
            vi inte ha något lagråd?
          </note>
          <note>
            Anf. 95 ANN-MARIE FAGERSTRÖM (s)
          </note>
          <note>
            replik:
          </note>
          <note>
            Herr talman! Med tanke på Ragnwi Marcelinds inledning och det
            inlägg hon gjorde nu, undrar jag om hon och Kristdemokraterna
            är medvetna om vad förslaget innebär. Är de verkligen beredda
            att svika de redan mest utsatta kvinnorna, precis som jag har
            sagt, genom sitt förslag till avslag på den skärpning av lagen
            om kvinnofrid som vi föreslår i detta betänkande? Kristdemokraterna
            är det enda partiet i utskottet som inte är berett att gå på det
            här. Har vi andra helt fel? Jag vill fråga Ragnwi Marcelind om
            det.
          </note>
          <note type="speaker">
            Anf. 96 ALICE ÅSTRÖM (v):
          </note>
          <note>
            Herr talman! I den här debatten har berörts en mängd olika frågor
            som handlar om våld mot kvinnor. Det är ganska viktigt att poängtera
            att det finns en oerhört bred enighet i riksdagen när det gäller
            åtgärder för att förhindra våld mot kvinnor.
          </note>
          <note>
            Herr talman! Det är också viktigt att se vad det är för betänkande
            som vi i dag behandlar. Vi behandlar en ändring av fridskränkningsbrotten.
            Den här lagstiftningen togs fram i mycket bred enighet i alla
            partier i riksdagen. Kvinnofridslagstiftningen innehåller en mängd
            olika områden, där man tittar på våldet mot kvinnor ur sociala
            aspekter, från alla myndigheters och rättsväsendets aspekter,
            och där lagstiftningen är en del.
          </note>
          <note>
            I debatten här i dag kan det låta som om vi inte skulle vara
            överens om just de förslag som har framförts här, om våldet mot
            kvinnor och hur vi ska förhindra det, om det brottsförebyggande
            arbetet, polisens arbete, åklagarnas arbete, domstolarnas arbete,
            de ideella organisationernas arbete och skolans ansvar. Det är
            ändå viktigt att lyfta upp att det här är delar som finns med
            i kvinnofridspropositionen, som vi alla står bakom. Det såg jag
            och Vänsterpartiet som en stor styrka när vi tog lagstiftningen.
            För en gångs skull tog vi ett gemensamt helhetsgrepp på de frågor
            som handlar om våld mot kvinnor.
          </note>
          <note>
            Herr talman! Det är lite sorgligt att just en så här viktig fråga
            helt plötsligt blir en politisk profileringsfråga, där det i kammaren
            kan låta som om vi inte är överens. Jag vill betona att vi är
            väldigt överens i de här frågorna.
          </note>
          <note>
            När det gäller just detta betänkande om ändring av fridskränkningsbrotten
            är det med en mycket bred majoritet som vi i justitieutskottet
            nu ställer oss bakom den förändring av lagstiftningen som i dag
            föreslås. Kristdemokraterna har i stället valt att reservera sig
            och att yrka avslag på förslaget.
          </note>
          <note>
            Tidigare talare har tagit upp att ändringen beror på en HD-dom.
            Det innebär att just den mening som vi lagstiftare hade när det
            gäller att skydda kvinnor som blir utsatta för upprepade kränkningar
            inte fungerade i och med HD:s dom. I dag har vi därför ett glapp.
            Vi har ingen lagstiftning som kan täcka "upprepad kränkning".
            Där står vi i dag helt tomma.
          </note>
          <note>
            Jag har i och för sig full förståelse för en hel del av de argument
            som kristdemokraterna framför, t.ex.
          </note>
          <note>
            att det är viktigt att man är tydlig i lagstiftningen och att
            man så långt det är möjligt ska undvika tillämpningsproblem. Kristdemokraterna
            lyfter här upp Lagrådets förslag och Riksåklagarens förslag, som
            har lämnats till regeringen.
          </note>
          <note>
            När regeringen och andra jurister gör den bedömningen att ska
            man kunna genomföra de förändringar som Lagrådet och Riksåklagaren
            föreslår, behövs det en hel del följdändringar i hela lagstiftningen.
            Regeringen insåg att det inte var möjligt att göra ett så stort
            arbete lika snabbt som att genomföra den nödvändiga lagändringen,
            utan att det kommer att behövas en längre beredningstid för att
            man ska kunna göra det.
          </note>
          <note>
            Då har vi som politiker två möjligheter. Vi kan säga att vi vill
            ha det så noggrant och med just de argument som kristdemokraterna
            framför, dvs. att det inte får finnas något utrymme för tillämpningsproblem
            i framtiden. Men under hela den tid som beredningen ska pågå existerar
            inte den lagstiftning som vi var så stolta över att vi tog för
            att skydda kvinnor som blir utsatta för upprepade kränkningar.
          </note>
          <note>
            Då tappar vi ytterligare tid.
          </note>
          <note>
            Vi kan också göra lagändringen nu. När vi i dag arbetar så hårt
            med att lyfta fram våldet mot kvinnor, att ge kvinnor så bra lagskydd
            som möjligt, har vi inte råd att vänta.
          </note>
          <note>
            Jag och Vänsterpartiet förutsätter att man i det arbete som nu
            pågår inom BRÅ, departementet och de olika myndigheterna när det
            gäller uppföljningen, och sedermera utvärderingen, av lagstiftningen
            kommer att i ett större perspektiv överväga att göra en ändring
            för att ytterligare försäkra sig om att det inte uppstår några
            tillämpningsproblem. Att bara sitta med i armarna i kors och vänta
            anser vi i Vänsterpartiet skulle vara ett svek mot just de kvinnor
            som vi har velat skydda med lagstiftningen.
          </note>
          <note>
            Herr talman! Jag skulle också bara vilja lyfta upp lite av den
            diskussion som moderaten Jeppe Johnsson tog upp här i kammaren,
            som går ut på att hela tiden lyfta upp problemet med resurser
            till rättsväsendet.
          </note>
          <note>
            Han gjorde en uppläsning ur artiklar om polisens arbetssituation,
            om outredda brott och om att det krävs oerhört mycket utredningar
            för att man ska kunna klara av våldet mot kvinnor osv.
          </note>
          <note>
            Jag och Vänsterpartiet vill varna för den synen på den här problematiken.
            Jag blir oroad när man från kammarens talarstol säger att det
            är resursbrist, att poliserna inte kan utreda våld mot kvinnor
            på grund av resursbrist och att polisen inte kan skydda kvinnor
            på grund av resursbrist.
          </note>
          <note>
            Vårt polisväsende får i dag 11 miljarder kronor om året. Jag
            anser att det är oerhört viktigt att vi är tydliga i arbetet mot
            våld mot kvinnor och hela tiden påpekar för rättsväsendet att
            man begått misstag. Vi har haft en brist på engagemang inom rättsväsendet.
          </note>
          <note>
            Man har behandlat detta som familjeproblem. Polisen kan utnyttja
            mycket enkla möjligheter och t.ex. ta med sig en videokamera till
            ett lägenhetsbråk där en kvinna har blivit misshandlad. Genom
            att dokumentera med mycket enkla medel har man en ganska säker
            bevisning. Det har ofta varit små medel som har behövts.
          </note>
          <note>
            Jag ser det som en stor fara att vi från denna talarstol säger
            att polisen har resursbrist och att den inte kan utreda, och att
            kvinnorna därför inte kan skyddas.
          </note>
          <note>
            Vi i Vänsterpartiet anser att vi hela tiden måste hävda att rättsväsendet
            i alla dess delar måste ta det fulla ansvaret, med tanke på de
            uttalanden riksdagen har gjort, den lagstiftning vi har skapat
            och den debatt vi har fört när det gäller skyddet för kvinnorna.
            Det går inte att motivera att man låter en grupp som är så utsatt
            hela tiden få stå tillbaka med att man inte har resurser. Med
            de 11 miljarder polisväsendet ändå har måste man också kunna behandla
            våldet mot kvinnorna på ett seriöst sätt.
          </note>
          <note>
            Med det, herr talman, vill jag yrka bifall till hemställan i
            utskottets betänkande.
          </note>
          <note type="speaker">
            Anf. 97 RAGNWI MARCELIND (kd) replik:
          </note>
          <note>
            Herr talman! Alice Åström säger att vi försöker göra detta till
            en profilfråga. Jag vill kontra med att säga följande: Om det
            är en profilfråga att kräva tydligare och mer heltäckande lagstiftning,
            vilket vi anser vara väldigt viktigt i straffrätten, må det vara
            hänt att det anses som att vi gör det till en profilfråga.
          </note>
          <note>
            Alice Åström säger också att lagen som antogs
          </note>
          <note>
            1998 inte har lett till de resultat som man hade förväntat sig
            och att man nu vill göra en skärpning.
          </note>
          <note>
            Alice Åström konstaterar att vi står tomma här i dag.
          </note>
          <note>
            Jag vet inte vad Alice Åström menar, men vi önskar att vi inte
            hade stått tomma här i dag utan att vi hade haft ett tydligt lagförslag
            som verkligen skulle ha skyddat kvinnorna. Sedan håller hon i
            och för sig med om vad vi har sagt.
          </note>
          <note>
            Jag är övertygad om att regeringen, om det hade funnits en politisk
            viljekraft, redan från mars månad hade haft möjligheter att satsa
            resurser på att i dag kunna presentera ett mycket bättre förslag,
            där man också hade tagit hänsyn till Lagrådets och Riksåklagarens
            synpunkter.
          </note>
          <note>
            Min fråga kvarstår. Hur kan vi som politiker stå här i kammaren
            och säga att vi vill stifta lagar som vi själva är medvetna om
            kanske inte håller i rätten i morgon? Vad leder det till, och
            vad ger det för signaler, Alice Åström?
          </note>
          <note>
            Detta är inget populistiskt utspel. Jag månar verkligen om de
            misshandlade kvinnorna. Det hoppas jag att Alice Åström inser.
            Jag skulle önska att Alice
          </note>
          <note>
            Åström kunde förklara för mig hur hon som erfaren rutinerad politiker
            kan vara med och stifta lagar som inte håller.
          </note>
          <note type="speaker">
            Anf. 98 ALICE ÅSTRÖM (v) replik:
          </note>
          <note>
            Herr talman! Det var faktiskt inte just Ragnwi
          </note>
          <note>
            Marcelinds och kristdemokraternas nej till denna lagstiftning
            som jag ansåg var ett sätt att försöka göra partipolitik av frågan
            om våld mot kvinnor.
          </note>
          <note>
            Jag och Vänsterpartiet är säkra på att den lagstiftning vi beslutar
            om i dag ger ett ökat skydd för kvinnor, utifrån den dom som HD
            avlämnar. Det är inte så att vi ger kvinnor ett sämre skydd med
            denna lagstiftning, utan vi ger dem ett ökat skydd. Däremot ser
            vi att det lagtekniskt fortfarande kan bli problem. Men i stället
            för att vänta på att frågan utreds och lägga oss på den lägre
            nivå som HD-domen innebär, tycker vi att det är viktigt att höja
            nivån så långt vi bara kan.
          </note>
          <note>
            När Ragnwi Marcelind säger att hon är helt övertygad om att regeringen
            hade kunnat lägga fram ett fullödigt förslag som inte hade inneburit
            några problem över huvud taget vid denna tidpunkt måste jag ändå
            få känna mig lite förundrad. Det är i och för sig inte jag som
            ska försvara socialdemokraterna, men jag undrar om Ragnwi Marcelind
            verkligen menar att regeringen med berått mod säger att den skulle
            kunna göra det bättre för kvinnorna men att den inte tänker göra
            det. Jag är helt övertygad om att man från regeringens sida har
            varit oerhört mån om att få en så bra lagstiftning som möjligt.
            När man har sett vilken tidsaspekt som har gällt har man velat
            höja skyddsnivån och inte lämna någon åt sitt öde.
          </note>
          <note type="speaker">
            Anf. 99 RAGNWI MARCELIND (kd) replik:
          </note>
          <note>
            Herr talman! Att Alice Åström försvarar socialdemokraterna och
            regeringens politik är inget nytt.
          </note>
          <note>
            Det har vi fått se många inslag av under det senaste året. Jag
            vill än en gång påpeka att jag naturligtvis inte menar att det
            lagförslag som hade kunnat antas här i dag hade garanterat alla
            kvinnor skydd för resten av livet, men vi hade kunnat ha ett bättre
            förslag om regeringen hade tagit frågan fullt ut på allvar, lagt
            ned mer resurser och tagit hänsyn till Lagrådets och Riksåklagarens
            synpunkter. Det är detta som är återkommande och som är själva
            kärnan för mig i den motion som jag har skrivit med anledning
            av propositionen.
          </note>
          <note>
            Jag som politiker vill ta till mig kunskapen utifrån.
          </note>
          <note>
            Då ser jag det som rimligt att jag som beslutsfattare tar hänsyn
            till Lagrådets och Riksåklagarens synpunkter när jag sitter och
            läser en proposition i justitieutskottet.
          </note>
          <note>
            De säger - det sade de också häromdagen - att det inte hade behövt
            ta längre tid. Dessutom säger man tydligt att man är allvarligt
            oroad över att tilläggsförslaget kommer att leda till ytterligare
            problem -
          </note>
          <note>
            tillämpningsproblem - som gör det väldigt jobbigt för de misshandlade
            kvinnor som Alice Åström och jag vill skydda och värna om.
          </note>
          <note type="speaker">
            Anf. 100 ALICE ÅSTRÖM (v) replik:
          </note>
          <note>
            Herr talman! Det är uppenbarligen så att Ragnwi
          </note>
          <note>
            Marcelind och kristdemokraterna har en annan syn på vilka möjligheter
            vi hade att få fram en annan lagstiftning och vilken framkomlighet
            som rådde än vad de övriga partierna i justitieutskottet har.
            Jag vidhåller att det är viktigt att både lyssna till Lagrådet
            och till
          </note>
          <note>
            Riksåklagaren, men jag tycker också att det är viktigt att faktiskt
            ta till sig insikten när man ser att det innebär att man kommer
            att behöva göra en större bearbetning av lagstiftningen. Vi kanske
            löser en del av problemen, men det får följdkonsekvenser i den
            övriga lagstiftningen som gör att man behöver göra en större bearbetning.
          </note>
          <note>
            För oss i Vänsterpartiet har det varit viktigt att inte låta
            någon tid gå till spillo utan att så snabbt som möjligt försöka
            förstärka skyddet för kvinnorna. Alla övriga partier här i riksdagen,
            utom Kristdemokraterna, har exakt samma uppfattning.
          </note>
          <note type="speaker">
            Anf. 101 JEPPE JOHNSSON (m) replik:
          </note>
          <note>
            Herr talman! Om Alice Åström hade lyssnat på mitt inlägg hade
            hon hört att jag också tog upp att det är oerhört viktigt att
            man har effektiva och rationella arbetsmetoder. Det är ofta väldigt
            svårt att säkra bevis när det gäller dessa brott mot kvinnor.
            Ord står mot ord, och ibland tas anmälan tillbaka.
          </note>
          <note>
            Jag har också fått lära mig att man inte kan lugga en flintskallig.
            Det är ett gammalt uttryck som i alla fall gäller hemma på Lister.
            Man lägger på polisen den ena uppgiften efter den andra. Listan
            på prioriteringar, herr talman, som också Alice Åström står bakom,
            är ofta ganska lång.
          </note>
          <note>
            Det finns ärenden som prioriterar sig själva. Det gäller häktade
            och brott mot ungdomar. Jag är säker på att Alice Åström också
            står bakom dessa långa listor, som i stort sett omfattar det mesta.
            Det är brott mot miljön. Det är våldsbrott. Det är brott med rasistiska
            inslag. Det är narkotikabrott, m.m. Det räcker inte med effektiva
            arbetsmetoder. Även om man har effektiva arbetsmetoder tar det
            tid att genomföra.
          </note>
          <note>
            Herr talman! Eftersom Alice Åström nu ingår i regeringsunderlaget
            och, som vi från mitt parti upplever det, i vått och torrt stöttar
            regeringen skulle jag vilja ställa en fråga till henne. Vilka
            brottstyper ska vi säga till utredarna att man ska lägga längst
            ned i högen?
          </note>
          <note type="speaker">
            Anf. 102 ALICE ÅSTRÖM (v) replik:
          </note>
          <note>
            Herr talman! Oavsett vilket område inom rättsväsendet eller vilken
            brottstyp vi diskuterar handlar
          </note>
          <note>
            Moderaternas argumentation om att man ska lösa det med mera pengar.
          </note>
          <note>
            Sedan gällde det att det skulle vara svårare att säkra bevis
            när det gäller våld mot kvinnor. Om man läser kvinnofridspropositionen
            och följer de projekt som har genomdrivits i Sverige - aktiva
            polismän har tagit våld mot kvinnor på allvar och drivit projekt
            -
          </note>
          <note>
            finner man att det inte är stora kostnader och svårigheter förenade
            med det här. Vi i Vänsterpartiet tycker att det är oerhört viktigt
            att även prioritera och utreda brott mot kvinnor, oavsett vilka
            medel vi har.
          </note>
          <note>
            Nu när vi har lyft upp frågan om våld mot kvinnor och sett den
            stora problematiken och ser de ökade anmälningarna säger Moderaterna
            att det inte finns några pengar och att vi måste vänta tills vi
            får mer pengar. För oss i Vänsterpartiet är det oerhört viktigt
            att kräva jämställdhet och föra en kamp för kvinnors lika värde
            och rättigheter, oavsett hur stora ekonomiska ramar man har. Det
            är den viktigaste utgångspunkten. Det här är ingenting som man
            kan prioritera upp eller prioritera bort utifrån de resurser som
            finns.
          </note>
          <note>
            Detta tror jag att de flesta partier här i riksdagen är överens
            om.
          </note>
          <note type="speaker">
            Anf. 103 KIA ANDREASSON (mp):
          </note>
          <note>
            Herr talman! Den nya lagen om grov kvinnofridskränkning respektive
            grov fridskränkning, som trädde i kraft den 1 juli 1998, är unik.
            Det är nog därför som det har blivit problem med den. Den bygger
            nämligen på kunskap om hur kvinnor i nära relationer blir misshandlade,
            kränkta och utsatta för ett led av handlingar som till slut totalt
            bryter ned dem. Därför skulle man inom rättsväsendet se på dessa
            samlade handlingar på ett särskilt sätt och inte, som tidigare,
            bara döma personer för de enskilda brotten. Vi visste redan när
            den här lagen instiftades att det skulle bli tolkningsproblem,
            eftersom jurister inte är vana vid att se på brott på det här
            viset. Tidigare dömdes det nästan alltid för enskild misshandel.
          </note>
          <note>
            Den här lagändringen välkomnades av kvinnor i
          </note>
          <note>
            Sverige. Nu skulle äntligen de män som konsekvent utsatte kvinnorna
            för våld kunna straffas på ett riktigt sätt. Tyvärr tolkade juristerna,
            trots tydliga förarbeten där avsikten med lagen förklarades, inte
            som lagstiftarna avsett. I en HD-dom blev utslaget misshandel
            i stället för grov kvinnofridskränkning, trots att mannen var
            åtalad för att vid tre tillfällen ha misshandlat en kvinna efter
            den här lagens ikraftträdande. På grund av denna tolkning - eller
            snarare misstolkning
          </note>
          <note>
            - måste en justering av lagen genomföras.
          </note>
          <note>
            Jag måste säga att jag tycker att regeringen i det här fallet
            har agerat med kraft och med snabbhet för att komma till rätta
            med den felaktiga lagtexten. Jag tycker egentligen inte att den
            är felaktig, men den kan tolkas felaktigt av jurister.
          </note>
          <note>
            Kritik av förslaget har visserligen framförts av både RÅ och
            Lagrådet, som vill ha en mer djupgående och en mer omfattande
            analys av förändringarna, men jag tycker inte att det som kd säger
            handlar om svart eller vitt, för eller emot. Man säger också att
            man ändrar detta så snabbt som möjligt så att lagen ändå kan finnas
            för de utsatta kvinnorna. Under tiden är man mycket väl medveten
            om att man kanske än en gång får göra justeringar, eftersom det,
            som jag sade, är en unik lagstiftning. Det här tycker jag att
            vi kan acceptera, eftersom man gör så gott man kan. Det här vill
            vi alla. Om vi skulle säga nej till det här skulle det drabba
            de utsatta kvinnor som bäst behöver det.
          </note>
          <note>
            Självfallet måste det hela tiden parallellt pågå en uppföljning
            av hur lagen tillämpas. Det har också skett. Det är därför som
            vi gör den här lagändringen.
          </note>
          <note>
            En lag prövas ju ända upp till HD, och faller ett sådant här
            utslag där försöker vi göra någonting åt det.
          </note>
          <note>
            Det är det som har skett.
          </note>
          <note>
            Jag har fått kritik för att Miljöpartiet inte stöder reservation
            2. Jag tycker att det är uppenbart. I den flerpartimotion som
            Miljöpartiet är med om står det:
          </note>
          <note>
            År 1998 instiftades kvinnofridsbrottet, som tar hänsyn till det
            upprepade och systematiska i vissa mäns beteende. Effekterna måste
            nu studeras, och därefter bör riksdagen få ta ställning till om
            lagen ska skärpas ytterligare.
          </note>
          <note>
            Detta ställer vi upp på. Det är precis det som görs nu i och
            med denna ändring. Det här yrkandet är alltså uppfyllt. Sedan
            står det:
          </note>
          <note>
            En uppföljning och kontroll av hur lagen efterföljs blir därmed
            nödvändig.
          </note>
          <note>
            Det här gällde ju den gamla, från 1998. I och med att en ändring
            ska träda i kraft den 1 januari 2000 kan vi ju inte göra en uppföljning
            nu. Det säger sig självt.
          </note>
          <note>
            Det är orimligt. Den här lagändringen måste ju först verka för
            att vi ska kunna göra en utvärdering.
          </note>
          <note>
            Det ena yrkandet i den gemensamma motionen är uppfyllt. Det andra
            faller på sin egen orimlighet.
          </note>
          <note>
            Jeppe Johnsson sade att han var förvånad. Men det är ju bara
            sunt förnuft att vi inte ställer upp på det här.
          </note>
          <note>
            Det står ju så klart i betänkandet.
          </note>
          <note>
            Naturligtvis måste det här hela tiden följas upp och utvärderas.
            Det görs också på flera punkter. I
          </note>
          <note>
            betänkandet står det ordagrant: "i framtiden kan finnas skäl
            för regeringen att göra en mera omfattande översyn och analys
            av fridskränkningsbrotten och i det sammanhanget överväga om ytterligare
            förändringar av lagens utformning är erforderliga."
          </note>
          <note>
            Det har jag redogjort för tidigare. Dessutom säger man att alla
            de myndigheter som kommer i kontakt med frågor som rör våld mot
            kvinnor, t.ex. sociala myndigheter, polis och åklagare och sjukhus,
            ska redovisa sina åtgärder regelbundet för regeringen.
          </note>
          <note>
            Uppdragen gäller t.o.m. år 2002. Polis och åklagare ska enligt
            regleringsbrevet för år 1999 prioritera kampen mot våld mot kvinnor.
          </note>
          <note>
            Dessutom har BRÅ, Brottsförebyggande rådet, fått i uppdrag att
            sammanställa och tolka alla de redovisningar av myndighetsuppdrag
            som regelbundet ska lämnas till regeringen. BRÅ har fått i uppgift
            att utvärdera även de här lagändringarna. Målsättningen är att
            skyddet för hotade kvinnor och barn ska öka ytterligare. Det är
            vi alla med på. Dessutom bedriver en interdepartemental arbetsgrupp
            med företrädare för Justitiedepartementet, Näringsdepartementet
            och
          </note>
          <note>
            Socialdepartementet en fortlöpande uppföljning av hela kvinnofridsreformen.
            Jag tycker att det är utmärkt att det här sker tvärs över, så
            att det inte bara handlar om ett departement. Det har ofta varit
            en brist tidigare.
          </note>
          <note>
            Med detta vill jag tyvärr inte säga att allt är gjort.
          </note>
          <note>
            Men många nya lagförslag och myndighetsuppdrag har tillkommit
            på relativt kort tid. Det är viktigt att ha ett uppföljnings-
            och utvärderingsprogram, vilket jag ändå anser att vi har, med
            hänvisning till de redogörelser som jag har gjort. Vi måste låta
            dessa myndigheter redovisa sina resultat. Vi ska inte, som reservanterna
            i reservation 2 vill, begära en utvärdering av en lagändring som
            ännu inte har trätt i kraft.
          </note>
          <note>
            Dessutom har jag några kommentarer till det som sades från talarstolen.
            Jeppe Johnsson sade att elektronisk övervakning av männen skulle
            vara bra. Men
          </note>
          <note>
            BRÅ har gjort en djupgående studie av detta och funnit att det
            inte är det. Det har ingen verkan. Det här bygger nämligen ofta
            på samtycke, dvs. att den som ska ha den elektroniska övervakningen
            ska medverka. Om man vill misshandla eller döda kvinnor hinner
            man göra det innan den här bojan verkar. Men vi återkommer till
            dessa frågor, Jeppe Johnsson. I det här ärendet behandlar vi inte
            dem. Det finns motioner som vi kommer att behandla som rör det
            ämnet.
          </note>
          <note>
            Kd säger att man vill ha en lagstiftning. Men, som jag sade tidigare,
            den här domen i HD gör ju att vi inte har någon lag just nu. Därför
            är det viktigt att vi snabbt justerar det här.
          </note>
          <note>
            Folkpartiet säger att brott mot och misshandel av kvinnor har
            ökat. Ja, det här med statistik kan man diskutera. Det som i dag
            har framkommit, och det kanske är ett sundhetstecken, är att brotten
            anmäls.
          </note>
          <note>
            Tidigare har de inte anmälts. Det har varit slutet inom familjerna.
            Man har inte velat ange de närmaste som det gäller, och brotten
            sker ju inomhus och i nära relationer. Jag tycker ändå att synen
            på problemet har kommit i dagen och kan angripas, vilket inte
            har kunnat göras tidigare.
          </note>
          <note>
            Till frågan om besöksförbud återkommer vi, som sagt. Detta betänkande
            gäller ju bara precis den lagändring som är föreslagen och som
            jag, herr talman, yrkar bifall till.
          </note>
          <note type="speaker">
            Anf. 104 RAGNWI MARCELIND (kd) replik:
          </note>
          <note>
            Herr talman! Det är väl inte helt oväntat att Miljöpartiet försöker
            att hålla sig lite på båda kanterna och säger att Kristdemokraternas
            förslag varken är svart eller vitt. Jag tror inte att Miljöpartiet,
            i likhet med
          </note>
          <note>
            Alice Åström och Vänsterpartiet, ännu helt har tagit klivet över
            till Socialdemokraternas sida.
          </note>
          <note>
            Kia Andreasson säger att från början när den här lagstiftningen
            beslutades var det väldigt viktigt att det skulle vara ett heltäckande
            lagförslag. Sedan förklarar hon det genom att säga att jurister
            inte är vana att se på brott på det viset. Det skulle då vara
            svaret på varför inte det första lagförslaget räckte.
          </note>
          <note>
            Jag skulle därför vilja fråga Kia Andreasson: Om inte jurister
            kan förstå det här sättet att se på lagtexten, hur ska då vi kunna
            göra det och besluta rätt om vi inte tar in den kunskap som finns
            utanför? Då återkommer jag till den fråga som jag inte har fått
            svar på från Socialdemokraterna och inte heller från några av
            de andra partierna. Varför negligerar man den kompetens som lagråd
            och riksåklagare har? Varför lämnar man deras synpunkter på den
            här propositionen åt sidan utan att ta hänsyn till dem? Vår inställning
            är just att detta förslag som presenteras i dag skulle ha kunnat
            vara i alla fall lite mer heltäckande med de synpunkter som Riksåklagaren
            och Lagrådet har gett.
          </note>
          <note>
            Kia Andreasson säger att det är bra att regeringen snabbt och
            bra har tagit fram detta förslag. Jag skulle vilja säga, som justitieministern
            sade i vårt utskott, att snabbheten inte får riskera resultaten.
          </note>
          <note type="speaker">
            Anf. 105 KIA ANDREASSON (mp) replik:
          </note>
          <note>
            Herr talman! Jurister är ju inte ett enhetligt släkte.
          </note>
          <note>
            Hur klar lagen än kan tyckas vara - ibland tycker jag att den
            är helt klar som korvspad - så tolkas den av olika jurister på
            ett helt annat sätt. I tingsrätten tyckte man på det sätt som
            vi hade avsett. I hovrätten kom man också fram till samma slutsats.
            I Högsta domstolen var det en majoritet av jurister som tyckte
            något annat, men de var inte eniga. Det belyser väl hur svårt
            det här problemet är. Innan HD-domen var det många fall - jag
            vet inte exakt hur många - som hade gått till fällande dom, så
            att män blev dömda för det här brottet. Det är alltså inte så
            att ingen har fällts för brottet tidigare.
          </note>
          <note type="speaker">
            Anf. 106 RAGNWI MARCELIND (kd) replik:
          </note>
          <note>
            Herr talman! Det som just är problemet, i alla fall för mig -
            jag kan bara tala för mig själv, som inte är jurist - är att kunna
            inse vad lagtexten ska behöva innehålla för att man inte ska hamna
            fel. Det var därför som jag såg det som angeläget att lyssna in
            just
          </note>
          <note>
            Lagrådets och Riksåklagarens synpunkter.
          </note>
          <note>
            Vi kan bara ta ett exempel i svensk lagstiftning, utlänningslagen,
            som under 90-talet har förändrats ca
          </note>
          <note>
            20 gånger. Och vad har hänt? Man har fått ett lapptäcke som ingen
            orkar sätta sig in i. Det var just det som vi skulle önskat att
            vi hade kunnat motverka genom att gå ett stycke längre i dag i
            den här lagstiftningen.
          </note>
          <note>
            Jag hoppas att Kia Andreasson är överens med oss om att det är
            viktigt att vi alla fall kan komma till rätta med den här problematiken.
            Det är synd att det inte sker i dag. Det är synd att kvinnor ska
            behöva vänta ytterligare. Det var inte vad vi hade tänkt.
          </note>
          <note type="speaker">
            Anf. 107 KIA ANDREASSON (mp) replik:
          </note>
          <note>
            Herr talman! Departementet har ju också en hel del jurister anställda.
            I deras granskning av vad som skulle behöva ändras kom man fram
            till att det enligt
          </note>
          <note>
            HD-domens tolkning skulle räcka med den ändring som vi beslutar
            om här i dag. Sedan kan det komma fram helt andra sorters fall
            till HD som kan bedömas på annat sätt, men det kan vi inte gardera
            oss emot eftersom denna lagstiftningsändring och hela brottsbedömningen
            är så unika. Det är något helt nytt för domstolarna.
          </note>
          <note>
            Vi får väl se nu vad som händer. Det är inte säkert att den lagändring
            som Lagrådet eller Riksåklagaren har förordat behövs. Det är där
            osäkerheten ligger.
          </note>
          <note>
            Det är inte så klart som Ragnwi nu ger uttryck för att det är.
          </note>
          <note>
            Visst bekymrar detta oss alla, men vi hoppas verkligen att detta
            ska räcka.
          </note>
          <note type="speaker">
            Anf. 108 JEPPE JOHNSSON (m) replik:
          </note>
          <note>
            Herr talman! Det är riktigt, Kia Andreasson, att elektronisk
            övervakning inte alltid kan skydda kvinnan mot den som har bestämt
            sig för att begå ett brott.
          </note>
          <note>
            Men om man läser hela rapporten, och jag ber, herr talman, att
            få återge näst sista stycket i slutsatserna ur
          </note>
          <note>
            BRÅ:s rapport. Där står det så här: Vår sammanfattande bedömning
            är således att den teknik som i dag finns tillgänglig möjliggör
            en användning av elektronisk övervakning vid besöksförbud. Utrustningen
            har sådana funktioner att det finns anledning att se positivt
            på möjligheterna att den ska kunna bidra till att antalet brott
            mot besöksförbudslagen minskar och att tryggheten för de kvinnor
            som blir föremål för detta skydd därmed ökar.
          </note>
          <note type="speaker">
            Anf. 109 KIA ANDREASSON (mp) replik:
          </note>
          <note>
            Herr talman! Vi har den uppfattningen att det kan behövas andra
            medel för att hindra män från att överträda besöksförbudet, och
            de är mer ingripande. Men vi får diskutera den frågan mer när
            vi arbetar med motioner i utskottet.
          </note>
          <note type="speaker">
            Anf. 110 LENA EK (c):
          </note>
          <note>
            Herr talman, ledamöter, åhörare! Dagens debatt behandlar frågan
            om ändring av den nya lagstiftningen om förbud mot grov fridskränkning
            och grov kvinnofridskränkning, 4 kap. 4 a § i brottsbalken.
          </note>
          <note>
            Anledningen till regeringens ändringsförslag är en dom från den
            19 mars i år, där Högsta domstolen för första gången skulle använda
            den nya lagstiftningen om grov kvinnofridskränkning.
          </note>
          <note>
            Diskussionen utspann sig runt tolkningen av innebörden av kravet
            att gärningarna skulle ha varit ett led i en upprepad kränkning
            av brottsoffrets integritet.
          </note>
          <note>
            Gärningarna skulle ses som en enhet, och det skulle finnas ytterligare
            handlingar eller handling som innefattade kränkning. Det fanns
            det enligt rätten inte i det aktuella fallet, varför ansvar i
            stället utdömdes för misshandel, trots att misshandeln hade skett
            vid upprepade tillfällen och med den bakgrund som lagstiftaren
            egentligen talade om.
          </note>
          <note>
            Riksåklagaren skrev därför den 31 mars till Justitiedepartementet
            och föreslog en lagändring med innebörden att det skulle vara
            möjligt att tillämpa bestämmelserna både när de brottsliga gärningarna
            som omfattades av åtalet i sig innebar en upprepad kränkning och
            när gärningarna utgjorde ett led i en sådan kränkning. Möjligheten
            till två alternativa tilllämpningar tyckte dock regeringen gav
            ett större ingrepp i lagtexten än vad som var motiverat. Detta
            är ett utdrag från proposition och utskottsbetänkande.
          </note>
          <note>
            Lagrådet, däremot, hade större förståelse för
          </note>
          <note>
            Riksåklagarens åsikter och förordade att lagstiftningen på något
            sätt borde visa på att kränkningen varit systematisk - fast med
            ett annat ordval. De åtalbara gärningarna skulle kunna ses och
            bedömas som en fristående enhet men skulle också kunna ses i ljuset
            av tidigare gärningar. När det gäller metoden som
          </note>
          <note>
            Lagrådet föreslog var formuleringen: "- - - utgjort en serie
            kränkningar - - -" eller "- - - ingått i en serie av sådana kränkningar
            - - -".
          </note>
          <note>
            Regeringen och utskottets majoritet avfärdar dock
          </note>
          <note>
            Lagrådets förslag, trots att det i propositionen kallas för intressant,
            och väljer en mindre förändring, trots att Lagrådet påpekat vikten
            av att man ska kunna använda båda varianterna. Regeringen säger
            också att det i framtiden kan finnas skäl för en mer omfattande
            översyn och analys av fridskränkningsbrotten och att i det sammanhanget
            överväga om ytterligare förändringar av lagens utformning är nödvändiga.
            Men regeringen och utskottets majoritet, bestående av
          </note>
          <note>
            Socialdemokraterna, Vänsterpartiet och Miljöpartiet, väljer att
            inte föreslå en sådan analys.
          </note>
          <note>
            Herr talman! Vi har en situation där en lagtext inte fungerar
            i enlighet med riksdagens och regeringens intentioner. Ändringar
            är föreslagna av riksåklagare och lagråd. Dessa förslag bedöms
            av regeringen som bra och intressanta, men de avslås i alla fall
            med motiveringen att tiden är för kort - trots att detta hände
            i mars.
          </note>
          <note>
            Vi har en situation där regeringen säger att det kan finnas skäl
            för en mer omfattande översyn av fridskränkningsbrotten och för
            en analys av de här brotten men inte föreslår någon sådan analys
            utan lämnar frågan hängande i luften.
          </note>
          <note>
            Herr talman! För 20 år sedan deltog jag som ung student i en
            serie kvinnorättsliga seminarier vid juridiska fakulteten i Lund.
            Då var antalet anmälda misshandelsfall drygt 10 000. I dag är
            de runt 20 000.
          </note>
          <note>
            20 år senare har de alltså fördubblats. Då diskuterade vi hur
            olika hinder i myndigheters administrativa system och bristande
            samarbete försvårade för brottsoffren. Då diskuterade vi hur lagstiftaren
            på vissa punkter lämnade brottsoffren åt sitt öde.
          </note>
          <note>
            I dag är regeringen och utskottets majoritet beredda att låta
            frågan om förändring av rekvisiten när det gäller grov kvinnofridskränkning
            bero med en mindre ändring trots att både riksåklagare och lagråd
            anvisat en väg att gå för att förbättra situationen ordentligt.
          </note>
          <note>
            Enligt forskare vid sociologiska fakulteten i Uppsala och Rikskvinnocentrum,
            samma Rikskvinnocentrum som regeringsunderlaget glömde att lämna
            pengar till i budgetförslaget, drabbar de här brotten i särskilt
            hög grad gravida kvinnor. Det är ännu en anledning till att vi
            måste använda alla medel för att stoppa den här utvecklingen.
          </note>
          <note>
            Ett annat påpekande som de här forskarna, både vid sociologiska
            fakulteten och Rikskvinnocentrum, gör är att de här brotten drabbar
            barn. Vi fick i förra veckan en rapport från Rädda Barnen om just
            detta faktum. Våldet av den här arten drabbar också barn i en
            helt annan utsträckning än vad vi hittills trott eller velat tro.
          </note>
          <note>
            Som avslutning vill jag bara väldigt kort kommentera debatten.
            Det är förvånansvärt att det lilla ändringsförslag som ändå går
            i positiv riktning avvisas av Kristdemokraterna. Det ser jag ingen
            konstruktiv anledning till, och det är i och för sig väldigt synd.
            Å andra sidan hade utskottets majoritet och regeringen faktiskt
            kunnat föreslå en rejäl ändring som hade gått många steg åt rätt
            håll.
          </note>
          <note>
            Det är också så att pengar i det här sammanhanget har betydelse.
            Rehabiliteringsprogram för de här brottslingarna har visat sig
            fungera. Men regeringen -
          </note>
          <note>
            Socialdemokraterna, Vänsterpartiet och Miljöpartiet -
          </note>
          <note>
            har inte anslagit några nya medel till rehabiliteringsprogram
            på t.ex. fängelser. Ändå vet vi att de gör en väldigt stor nytta.
            Vi vet att det i dag nästan inte finns ett enda rehabiliteringsprogram
            som är i gång på de fängelser vi har.
          </note>
          <note>
            I stället för skärmutställningar i Kalmar län, som nämndes i
            debatten alldeles nyss av Ann-Marie Fagerström, är det kanske
            så att man i de över 2 000
          </note>
          <note>
            anmälda misshandelsfallen i Kalmar län förra åren hade kunnat
            använda videodokumentation något fler gånger än två, alltså mindre
            än en promille.
          </note>
          <note type="speaker">
            Anf. 111 RAGNWI MARCELIND (kd):
          </note>
          <note>
            Herr talman! Jag kan inte låta bli att kommentera
          </note>
          <note>
            Lena Eks inlägg. Jag invaggades att tro att Lena Ek hade intagit
            samma ståndpunkt som jag har gjort utifrån det här betänkandet
            när jag insåg att lagstiftningen inte nådde ända fram - trots
            att man, precis som Lena Ek påpekar, kom i gång redan i mars.
            Man hade kunnat sätta in resurser för att komma fram till en bättre
            lösning. Man hade också kunnat lyssna in
          </note>
          <note>
            Lagrådets och Riksåklagarens synpunkter.
          </note>
          <note>
            Jag tycker att det är viktigt att den här lagen förändras. Anledningen
            till att vi inte har kunnat gå med på det här lagförslaget är
            att jag inte kan sitta och stifta lagar och fatta beslut om vilka
            jag i nästa andetag säger: Jag vet att det här inte räcker till.
            Kvinnor kommer att utsättas för samma procedur som skedde efter
            den här domen i hovrätten. Vad säger Lena Ek om det?
          </note>
          <note type="speaker">
            Anf. 112 LENA EK (c):
          </note>
          <note>
            Herr talman! Jag säger att Ragnwi Marcelind samtidigt som hon
            tar ett steg bakåt försöker säga att hon tar två steg framåt.
            Det kanske är ironiskt att citera ordförande Mao i samband med
            Kristdemokraterna, man han påpekade någon gång att varje lång
            marsch börjar med ett litet steg. Jag kan se att den här lagförändringen
            i sig är ett litet steg i rätt riktning.
          </note>
          <note>
            Däremot tycker jag att det är djupt tragiskt att man inte har
            kunnat förmå sig till att ta ett par ordentliga, rejäla steg i
            rätt riktning trots att både lagråd och riksåklagare har visat
            vilken väg man kan gå.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            10 § Utländska förvärv av fritidsfastigheter i
          </note>
          <note>
            Sverige
          </note>
          <note>
            Föredrogs lagutskottets betänkande 1999/2000:LU1
          </note>
          <note>
            Utländska förvärv av fritidsfastigheter i Sverige
          </note>
          <note>
            (prop. 1998/99:126)
          </note>
          <note type="speaker">
            Anf. 113 TANJA LINDERBORG (v):
          </note>
          <note>
            Herr talman! Den 20 maj i år överlämnade regeringen en proposition
            till riksdagen med förslag om att upphäva 1992 års lag om tillstånd
            till vissa förvärv av fast egendom. Den lagen kom till som en
            följd av
          </note>
          <note>
            Sveriges närmande till EG. Den innebär i korthet att person som
            är bosatt utomlands eller är utländsk juridisk person måste söka
            tillstånd om man vill förvärva fast egendom som är taxerad som
            småhus- eller lantbruksenhet.
          </note>
          <note>
            Det finns dock flera undantag från det generella kravet på förvärvstillstånd.
            Som exempel kan jag nämna att den som är fast bosatt i Sverige
            eller tidigare har haft sitt hemvist här under minst fem år inte
            behöver tillstånd.
          </note>
          <note>
            Regeringen konstaterar i propositionen att Sveriges medlemskap
            i EU medför att vi efter utgången av det här året inte längre
            får tillämpa lagen gentemot medborgare i EU-stater eller andra
            stater inom EES.
          </note>
          <note>
            Enligt regeringens förslag bör bestämmelserna inte heller tillämpas
            gentemot medborgare i länder utanför
          </note>
          <note>
            EU-kretsen.
          </note>
          <note>
            Propositionen, som har föranlett tre motionsyrkanden, har behandlats
            av lagutskottet och ett enigt utskott tillstyrker bifall till
            propositionen och avslag på motionerna. Två motioner har likartade
            yrkanden.
          </note>
          <note>
            Det är Rosita Runegrund och Åke Carnerö, Kristdemokraterna, som
            begär att regeringen upptar förhandlingar med EU i syfte att få
            ett permanent undantag för utländska förvärv av fritidsfastigheter
            och
          </note>
          <note>
            Birger Schlaug m.fl., Miljöpartiet, som yrkar på ett tillkännagivande
            till regeringen om att Sverige måste få till stånd fortsatt undantag.
          </note>
          <note>
            Motionärerna befarar att fastighetspriserna i attraktiva områden
            kan stiga och att det finns risk för att hus för permanent boende
            snabbare kan komma att förvandlas till fritidshus om lagen upphör.
          </note>
          <note>
            Lagutskottet gör bedömningen att det torde vara utsiktslöst för
            Sverige att få en förlängning eller ett permanent undantag eftersom
            det kräver ändringar av
          </note>
          <note>
            EU:s grundfördrag, som samtliga medlemsstater måste godkänna.
            Det är alltså en oerhört omfattande procedur. När Finland och
            Österrike anslöt sig till EU
          </note>
          <note>
            fick de också ett temporärt undantag, men inget av dessa länder
            har heller för avsikt att begära någon förlängning av undantaget.
          </note>
          <note>
            Herr talman! Justitiedepartementet har gjort en undersökning
            av hur nuvarande lagstiftning har tilllämpats. Det visar sig att
            den har en försumbar effekt.
          </note>
          <note>
            I Stockholms och Jönköpings län har länsstyrelserna, som är den
            myndighet som prövar ansökningar om förvärvstillstånd, inte avslagit
            en enda ansökan. I
          </note>
          <note>
            Kalmar har det förekommit ett avslag av 1 580 ansökningar. I
            Västra Götalands län har det gällt fem ansökningar av 2 352. Mot
            den bakgrunden tycker jag att de som är kritiska till att lagen
            upphävs tillmäter den en alldeles för stor betydelse.
          </note>
          <note>
            Rosita Runegrund och Åke Carnerö skriver i sin motion "Det måste
            vara ett riksintresse att Sveriges skärgårdar kan hållas levande."
            Jag delar den uppfattningen. Men för mig borde det dessutom vara
            av riksintresse att hela Sverige kan leva, dvs. att det ska vara
            möjligt att bo och verka i hela landet. Så är det inte i dag.
            Nu tvingas vi bevittna en gigantisk folkomflyttning till storstadsregionerna.
            Och det är en utveckling som bara kan hindras genom en aktiv regionalpolitik
            och god infrastruktur - inte genom tillståndsprövning för utländska
            medborgare som vill köpa fritidshus i Sverige.
          </note>
          <note>
            Själv kommer jag från Västmanland, ett län som är ett Sverige
            i miniatyr. Där har vi de otroligt vackra
          </note>
          <note>
            Mälaröarna och den fascinerande Bergslagsnaturen.
          </note>
          <note>
            Men, tyvärr flyttar många därifrån. Det finns helt enkelt inga
            utkomstmöjligheter. Därför är vi många i mitt län som välkomnar
            alla köpintresserade husspekulanter, oavsett var i världen de
            bor, att slå sig ner i
          </note>
          <note>
            Västmanland om så bara för några veckor på sommaren, därför att
            det gynnar kioskägare, ICA-handlare och bensinstationsföreståndare,
            för att ge några exempel. Och min devis är: Hellre ljus i fönstren
            några månader om året än inga ljus alls.
          </note>
          <note>
            Fru talman! Frågan om det behövs några nya regler när 1992 års
            lag nu upphör fr.o.m. årsskiftet har väckts av Agne Hansson, Eskil
            Erlandsson och Margareta Andersson, samtliga Centerpartiet. De
            menar att de utländska förvärven huvudsakligen har drabbat de
            tre Smålandslänen. Motionärerna befarar att Småland i framtiden
            kommer att bli ödeland under delar av året och under andra tider
            ett område för fritidsboende stressade centraleuropéer. De vill
            därför införa skärpta inhemska regler som utformas på ett sätt
            som inte diskriminerar utländska köpare. Bl.a. föreslås att förvärvstillstånd
            ska fordras för köp av fast egendom som taxeras som lantbruksenhet
            och att en generell vitesbelagd boplikt införs för alla som förvärvar
            lantbruksenheter i Sverige.
          </note>
          <note>
            Det är i mitt tycke ett väldigt långtgående krav.
          </note>
          <note>
            Det innebär nämligen att exempelvis en dotter eller en son inte
            ska kunna ta över föräldragården om de inte förbinder sig att
            bo där. Jag kan inte siffran, men det är i alla fall åtskilliga
            lantbruk som har upphört på grund av bristande lönsamhet. Och
            det är ju absurt om någon som behöver sälja sin gård inte ska
            kunna göra det bara därför att han eller hon inte hittar en köpare
            som är beredd att bo där året runt. Det tycker jag är ett mycket
            kraftigt ingrepp i äganderätten, och det är inte förenligt med
            en demokratisk rättsstat.
          </note>
          <note>
            Fru talman! Utskottet noterar i likhet med regeringen att det
            naturligtvis inte helt går att utesluta att eventuella negativa
            effekter kan komma att uppstå när lagen upphävs. Flera remissinstanser
            har pekat på att det kan leda till en något större utländsk efterfrågan
            på fritidsbostäder i begränsade områden som redan i dag är populära,
            som Skåne och Bohuslän, men även i områden med vintersportanläggningar.
          </note>
          <note>
            Men det kan delvis avhjälpas genom redan befintlig lagstiftning.
            T.ex. ges det i förköpslagen möjlighet att komma till rätta med
            problem med att permanentbostäder omvandlas till fritidsbostäder.
            I miljöbalken ges det möjlighet att förbjuda arrangemang som är
            tänkta att genomföras i känsliga områden, och reglerna om strandskydd
            tillvaratar intresset av att allmänheten har tillträde till sjöar
            och andra vattendrag.
          </note>
          <note>
            Vidare ger plan- och bygglagen kommunerna redskap att bestämma
            hur marken ska användas. Lagen gör det också möjligt att kontrollera
            och begränsa olika åtgärder i redan befintlig bebyggelse. Och
            slutligen kan fastigheter som bildas i strid mot kommunala planer
            förhindras med stöd av fastighetsbildningslagen. Det finns alltså
            redan åtgärder att vidta om man så skulle behöva.
          </note>
          <note>
            Själv tycker jag att det är bra att denna lag upphävs. Vi ska
            ändå komma ihåg att vi som svenskar sedan lång tid tillbaka har
            köpt hus och andelslägenheter på den spanska solkusten, och det
            finns även många som har investerat i hus i Frankrike för att
            kunna ha en skön rekreation någon eller några månader om året.
          </note>
          <note>
            Jag yrkar bifall till hemställan i lagutskottets betänkande och
            avslag på samtliga motioner.
          </note>
          <note type="speaker">
            Anf. 114 MARIANNE CARLSTRÖM (s):
          </note>
          <note>
            Fru talman! Vi lever i en alltmer globaliserad värld. Det finns
            mycket att glädjas åt. Kalla kriget har skapat nya möjligheter
            för människor att resa och umgås. I dag har det blivit allt vanligare
            att människor från andra länder finner vårt land vackert och så
            intressant att de vill tillbringa stora delar av sin lediga tid
            här. Det borde vi vara glada för. Sveriges medlemskap i EU har
            givit oss både rättigheter och skyldigheter. Rörligheten mellan
            unionens länder har bl.a.
          </note>
          <note>
            bidragit till att fler även köper fritidsfastigheter i
          </note>
          <note>
            Sverige. Det är inte märkligare än att svenskar flyttar till
            Spanien och bor där delar av året. Själv ser jag det faktiskt
            som ett kvitto på att visionen om ett integrerat Europa faktiskt
            börjar ta form.
          </note>
          <note>
            Regeringens proposition om utländska förvärv av fritidsfastigheter
            i Sverige har blivit föremål för diskussioner och motionsskrivande.
            I lagutskottet har vi behandlat propositionen i vilken det sägs
            att Sveriges temporära rätt att genom tillstånd begränsa vissa
            förvärv av fast egendom av utländska medborgare upphör att gälla
            vid utgången av innevarande år. Vi fick ju ett temporärt undantag
            i samband med EU-
          </note>
          <note>
            medlemskapet.
          </note>
          <note>
            Ett enigt utskott har tillstyrkt regeringens förslag.
          </note>
          <note>
            Vi är alla av samma uppfattning som regeringen. Och vi kan inte
            få något förlängt undantag, och det är inte heller önskvärt.
          </note>
          <note>
            Justitiedepartementet har skickat en skrivelse till sex länsstyrelser
            med flera frågor som berör den nu gällande lagen från 1992, dvs.
            den lag som EU givit
          </note>
          <note>
            Sverige en temporär rätt att tillämpa t.o.m. årets slut.
          </note>
          <note>
            De länsstyrelser som ombads lämna uppgifter var länsstyrelserna
            i Stockholms, Skåne, Kronobergs,
          </note>
          <note>
            Kalmar, Jönköpings och Västra Götalands län.
          </note>
          <note>
            Av länsstyrelsernas svar framgick det att antalet ärenden som
            prövats enligt lagen var 8 261. Antalet beslut om avslag har var
            litet, sammanlagt 65. Det motsvarar 0,8 % av det totala antalet
            ärenden. I två län - Stockholms och Jönköpings - har det över
            huvud taget inte förekommit något avslag. I Kalmar län har det
            varit 1 avslag av 1 580. I Västra Götalands län har det varit
            5 avslag av 2 352. Skåne är det enda länet som skiljer sig åt
            något. Där har det varit 43
          </note>
          <note>
            avslag av 1 450 fall.
          </note>
          <note>
            Jag vill samtidigt framhålla att det finns konkreta positiva
            effekter av ett ökat utländskt fritidsboende.
          </note>
          <note>
            Hur många av er har åkt genom ett öde Småland, utan människor
            och med tomma hus som hastigt förfaller?
          </note>
          <note>
            I dag finns det flera samhällen som fått liv tack vare att människor
            från andra länder har köpt fastigheterna. Många hus har renoverats
            och fått ett nytt liv.
          </note>
          <note>
            Turistdelegationen har understrukit att ett ökat utländskt fritidsboende
            kommer att gynna vissa näringar som turistbranschen rent allmänt,
            och dagligvaruhandeln skulle också kunna räkna med ett ökat kundunderlag,
            vilket naturligtvis bidrar till tillväxt och sysselsättning. Genom
            ett ökat inslag av andra nationaliteter som har andra semesterperioder
            kanske vi kan förlänga semesterperioden i vårt land, eftersom
            den egentligen är ganska kort. Det klagar många utlänningar på
            som kommer hit i augusti och finner ett stängt Sverige. Det är
            också möjligt att utländska medborgare som köper ett fritidshus
            i Sverige kan finna anledning att etablera företag i några fall.
          </note>
          <note>
            Vi är medlemmar i EU, och medlemskapet medför olika förpliktelser
            som vi faktiskt måste acceptera.
          </note>
          <note>
            Vi har haft ett temporärt undantag med en lagstiftning som i
            viss mån har kunnat begränsa utländska förvärv av fritidsfastigheter.
            Men lagen har uppenbarligen inte förhindrat utländska medborgare
            att köpa fritidsfastigheter i Sverige, eftersom mindre än 1 %
            av alla prövade ärenden har avslagits.
          </note>
          <note>
            Det är klart att det finns problem ändå i de bygder som man talar
            om i motionerna. Men dessa problem får vi lösa på annat sätt.
            Dem kanske vi kan lösa genom Fastighetstaxeringsutredningen och
            genom regionalpolitik och genom att utnyttja de lagar och regler
            som gäller fastighetsförvärv och som vi redan har.
          </note>
          <note>
            Min och ett enigt utskotts slutsats är att vi faktiskt inte behöver
            lagen, utan sammantaget tror jag att vårt land tjänar på att låta
            utländska medborgare köpa fastigheter i Sverige. Låt oss i stället
            se det som positivt att fler människor vill tillbringa sin fritid
            i Sverige!
          </note>
          <note>
            Fru talman! Jag yrkar bifall till utskottets hemställan i betänkandet.
          </note>
          <note type="speaker">
            Anf. 115 ELIZABETH NYSTRÖM (m):
          </note>
          <note>
            Fru talman! Nu gällande lag om förvärvstillstånd för förvärv
            av fast egendom gentemot medborgare i
          </note>
          <note>
            EU-stater eller andra stater inom EES måste upphävas. Mot bakgrund
            av att den nuvarande lagen har haft begränsad betydelse förefaller
            det vara ett riktigt och rimligt beslut som riksdagen i dag ska
            fatta.
          </note>
          <note>
            Den ursprungliga lagstiftningen syftade till att bevara Sveriges
            naturtillgångar i inhemsk ägo och trygga vår självbestämmanderätt
            på det ekonomiska området. 1975, då den utländska efterfrågan
            på fritidsfastigheter i vissa delar av landet ökade, skärptes
            lagstiftningen. Farhågorna gällde att fastighetspriserna skulle
            drivas upp och att det skulle försvåra för bosatta i landet att
            förvärva fritidshus.
          </note>
          <note>
            I samband med närmandet till EG ändrades 1992
          </note>
          <note>
            lagen igen, innebärande en anpassning till de fria kapitalrörelserna.
            När det gäller fritidsbostäder medgavs dock EG-direktivet att
            medlemsstaterna under en övergångstid inte behövde liberalisera
            sin lagstiftning. Sverige har begagnat sig av den möjligheten.
          </note>
          <note>
            Av den enkät som Justitiedepartementet har låtit göra och som
            finns med som underlag för regeringens proposition framgår att
            tillämpningen av 1992 års lag ger belägg för att förvärvsprövningen
            skulle upphävas.
          </note>
          <note>
            Precis som Marianne Carlström nämnt har 65 av
          </note>
          <note>
            8 261 prövade ärenden avslagits. Det motsvarar 0,8 %
          </note>
          <note>
            av det totala antalet ärenden. Inte i något av fallen har avslagen
            motiverats med att det strider mot något väsentligt allmänt intresse.
            Vi moderater har inte heller funnit några andra skäl som talar
            för en förvärvsprövning.
          </note>
          <note>
            Precis som Marianne Carlsson sade: Vi är européer. Därför, fru
            talman, yrkar jag bifall till utskottets hemställan i betänkandet
            och avslag på samtliga reservationer.
          </note>
          <note type="speaker">
            Anf. 116 VIVIANN GERDIN (c):
          </note>
          <note>
            Fru talman! Jag är ledamot i lagutskottet men hade inte möjlighet
            att närvara när dagens betänkande justerades. Därför börjar jag
            med att yrka bifall till hemställan i betänkandet om utländska
            förvärv av fritidsfastigheter.
          </note>
          <note>
            Sedan EU-inträdet i januari 1995 har vi i Sverige tillåtits att
            ha en begränsad förvärvskontroll när en utlänning velat förvärva
            fastighet avsedd för fritidsändamål men vid utgången av innevarande
            år upphör dessa möjligheter.
          </note>
          <note>
            Det är, som tidigare sagts här, ett enigt utskott som förordar
            att tiden för undantagsreglerna inte ska förlängas. Som medlem
            i Europeiska unionen kan vi inte agera för att både äta och ha
            kakan kvar. Med detta syftar jag på att många människor anser
            det fullt naturligt att svenskar ska kunna köpa hus utomlands,
            medan det inte ska vara självklart för utländska medborgare att
            kunna förvärva fastigheter i vårt land.
          </note>
          <note>
            Visst borde vi kunna dela med oss och tillåta människor från
            övriga Europa att förvärva en fastighet här. De är ju våra grannar,
            och Sverige är till ytan ett stort land med få människor på många
            platser.
          </note>
          <note>
            Med lite god vilja bör vi ha förutsättningar att leva i fred
            med varandra.
          </note>
          <note>
            Vi i Centerpartiet tycker också att det är viktigt att vi behandlar
            människor så som vi själva vill bli bemötta. Oavsett om man är
            från Oslo, Berlin eller
          </note>
          <note>
            Stockholm ska man bemötas på lika villkor vid köp av exempelvis
            fastigheter. Visst finns risken att några hus som tidigare varit
            åretruntbostäder blir fritidsbostäder. Det har ju hänt tidigare
            och det kan hända igen men frågan är: Ska det vara avgörande vilken
            storstad man kommer från för att man ska få förvärva en fastighet?
            Det tycker inte vi.
          </note>
          <note>
            Betänkandet omfattar även förslag om att förvärvstillstånd ska
            bortfalla för medborgare utanför
          </note>
          <note>
            EU:s regioner. Det gläder mig som kommer från
          </note>
          <note>
            Värmland. Jag har i många år levt i gränstrakterna.
          </note>
          <note>
            Där råder det nära och varma relationer mellan gränsortsborna.
            Det vore horribelt om mina grannar på grund av nationalitet inte
            skulle kunna få köpa en fastighet inom det område där de lever.
          </note>
          <note>
            Som utvecklingen i landet för närvarande ser ut ökar antalet
            tomma hus på grund av att människor flyttar från landsbygden.
            Både antalet arbetstillfällen och servicen minskar i många bygder.
            Avfolkningen i dessa områden leder till stora problem för dem
            som finns kvar.
          </note>
          <note>
            Problemen har två sidor. Dels gäller det de avfolkningsorter
            som drabbas av sjunkande huspriser och där det trots billiga fastigheter
            är svårt att finna köpare till alla fastigheter. Dels gäller det
            de orter som drabbas av det omvända: kraftigt stigande fastighetspriser
            som utestänger många människor med normalinkomster. En förlängning
            av tiden för tidigare undantag anser jag ändå är oförenlig med
            tanken på den fria rörlighet som råder för människor och kapital.
            Vi lever i en internationaliserad tid, med öppna gränser.
          </note>
          <note>
            Att kräva förändringar är något som vi inte ska vara rädda för,
            utan det ska vi göra när det är befogat men i det här fallet anser
            jag att det inte finns skäl att begära fortsatt undantag. Jag
            yrkar bifall till hemställan i betänkandet och avslag på motionerna.
          </note>
          <note type="speaker">
            Anf. 117 KIA ANDREASSON (mp):
          </note>
          <note>
            Fru talman! På grund av EU-regler måste 1992 års lag, som reglerar
            utlänska förvärv av fritidsfastigheter, upphöra. I princip innebär
            1992 års lag att förvärvstillstånd ska sökas för förvärv av fast
            egendom som är taxerad som småhusenhet eller lantbruksenhet.
          </note>
          <note>
            Tillståndsplikten omfattar som huvudregel förvärvare som är bosatt
            utomlands eller som är utländsk juridisk person.
          </note>
          <note>
            EG:s krav på fria kapitalrörelser är skälet till att vi måste
            ändra vår lag. Detta fick vi veta på ett ganska tidigt stadium
            i förhandlingarna, så Sverige fick ett undantag på fem år. Visserligen
            har lagen inte tillämpats så många gånger, vilket framgår av statistik
            här.
          </note>
          <note>
            Men den kan ses som en form av säkerhetsventil om ett utländskt
            förvärv skulle ta sig negativa uttryck.
          </note>
          <note>
            Det har funnits en tröghet i systemet som nu försvinner. Statistiken
            visar alltså på få avslag. Det kan ha att göra med att det har
            funnits en begränsning för de människor som ansöker. De känner
            till kravet på att söka tillstånd. De få avslagen är i sig intressanta
            men de har inte analyserats i propositionen. Man får inte veta
            vad avslagen beror på, vilket det kunde vara intressant att titta
            på.
          </note>
          <note>
            Miljöpartiet är det enda partiet som anser att det behövs regler
            som motverkar att fastigheter för permanentboende omvandlas till
            fastigheter för fritidsboende i en ännu högre takt än som i dag
            sker. Miljöpartiet anser att Sverige ska få till stånd ett fortsatt
            svenskt undantag och att det under tiden ska utarbetas nya regler
            om bo- och brukarplikt för vissa fastigheter som är byggda för
            permanentbruk. Definitionen på en fritidsfastighet är nämligen
            inte fastlagd, utan det är upp till den som vill bruka fastigheten
            hur mycket tid vederbörande vill disponera i den.
          </note>
          <note>
            Miljöpartiet ser en risk i att slopandet av 1992 års lag kan
            innebära ännu högre fastighetspriser på vissa attraktiva platser
            och att fastigheter för permanentboende snabbare än för närvarande
            omvandlas till fastigheter för fritidsboende.
          </note>
          <note>
            Detta leder till ej levande samhällen. Den service som fordras
            finns inte där, och därför avfolkas hela bygder. Speciellt utsatta
            är naturligtvis kust- och skärgårdsmiljöerna där åretruntboende
            får det svårt att leva. Vi har på Västkusten, där jag kommer ifrån,
            exempel på detta.
          </note>
          <note>
            Inför folkomröstningen om EU försäkrade de socialdemokratiska
            företrädarna i debatt efter debatt att det här inte skulle ske.
            Vi skulle inte låta det bli så lätt för kapitalstarka personer
            eller bolag att få förvärva fastigheter i Sverige.
          </note>
          <note>
            Miljöpartiet vill alltså få till stånd ett förlängt undantag
            för att ge regeringen tid att utarbeta dessa nya regler så att
            inte avfolkningen av landsbygden och våra attraktiva sommarvisten
            i våra sjö- och kustområden accelerar och skapar ödelagda och
            sårbara timersamhällen. Visst är det ett problem redan i dag med
            de svenskar som flyttar till tätorter, men trenderna kan vända.
            Den dag det vänder, som det faktiskt gjort i USA, är det svårare
            att hitta fastigheter när det gäller att bo och bruka. Det är
            det vi vill värna.
          </note>
          <note>
            Centerpartiets representant sade att Sverige har en stor yta
            och att det finns plats för många. Visst, men det är bara på speciella
            platser, de attraktiva platserna, som på vintern inte kan leva
            vidare utan blir döda sommarsamhällen, något som vi vill motverka.
            Detsamma gäller även hemmans- och jordbruksplatser där fritidsbönder,
            om man så vill, skulle kunna utnyttja jorden positivt.
          </note>
          <note>
            Viviann Gerdin framhöll att Värmland ses med stor värme bland
            grannarna och att norrmän köper fastigheter i Sverige. Men Norge
            självt har fortfarande krav på tillstånd, och även Danmark har
            som vanligt fått undantag från reglerna. Det är bara Finland som
            fått ge upp undantaget, såsom Sverige.
          </note>
          <note>
            Jag yrkar bifall till motion 1999/2000:L3.
          </note>
          <note type="speaker">
            Anf. 118 MARIANNE CARLSTRÖM (s):
          </note>
          <note>
            Fru talman! Menar Kia Andreasson att vi svenskar ska ha möjligheter
            att åka utomlands och köpa hus och lägenheter i Spanien, Frankrike,
            Grekland eller vad vi nu känner för men att vi ska stänga dörrarna
            för de européer som vill komma hit? Det är de som faktiskt har
            sett till att det blir ljus i fönstren i Småland, Bohuslän, Värmland
            m.m. Vi är faktiskt medlem i EU, och då måste vi följa reglerna.
            Vi fick ett undantag för att anpassa oss till dessa regler. Nu
            är vi med och får följa de regler som gäller i EU. Jag yrkar bifall
            till utskottets hemställan.
          </note>
          <note type="speaker">
            Anf. 119 KIA ANDREASSON (mp):
          </note>
          <note>
            Fru talman! Jag tycker inte att vi ska göra slaviskt som EU säger.
            Vi ska försöka få de regler som vi själva vill ha. Jag tycker
            också att detta har blivit väldigt sorgfälligt behandlat i propositionen.
            Anledningen till att vi inte vill ha ett förlängt tillstånd är
            att det är så krångligt. Det är själva krångligheten att be om
            en förlängning som skulle vara så avskräckande att man avstår.
            Det tycker jag är ett svagt argument.
          </note>
          <note type="speaker">
            Anf. 120 MARIANNE CARLSTRÖM (s):
          </note>
          <note>
            Fru talman! Vi avstår inte från den här lagen därför att det
            är krångligt. Vi avstår därför att vi är medborgare i EU, och
            då följer vi den lagen. Att det ska gälla samma regler för svenskar
            som för andra européer är anledningen.
          </note>
          <note type="speaker">
            Anf. 121 KIA ANDREASSON (mp):
          </note>
          <note>
            Fru talman! Det står när det gäller fortsatt svenskt undantag
            att det inte framstår som ändamålsenligt att försöka få till stånd
            en förlängning av undantaget.
          </note>
          <note>
            Erfarenheten visar nämligen att man inom EU ser mycket restriktivt
            på försök från enskilda medlemsstater att få ensidigt undantag
            från centrala gemenskapsrättsliga bestämmelser. Härtill kommer
            att en eventuell förlängning av det svenska undantaget skulle
            förutsätta ändringar i EU:s grundfördrag. Det skulle vara fy så
            hemskt! Därför skulle det fordras en regeringskonferens och ratifikation
            av samtliga EU:s medlemsstater. Det är så avskräckande att det
            bara inte är något att tänka på!
          </note>
          <note type="speaker">
            Anf. 122 TANJA LINDERBORG (v):
          </note>
          <note>
            Fru talman! Kia Andreasson och jag har samma uppfattning vad
            gäller EU, men för mig är det här ingen EU-fråga över huvud taget.
            På sätt och vis är den det, men min inställning är att den lag
            som vi har nu inte är förenlig med tidsandan.
          </note>
          <note>
            Kia Andreasson nämnde den plats som hon kommer ifrån, nämligen
            västkusten. Det är svårt att leva där, det har blivit timersamhällen.
            Att det naturligtvis är ett problem kan jag förstå. Men jag skulle
            gärna vilja veta vad Kia Andreasson tror att det beror på.
          </note>
          <note>
            Beror det verkligen på att det blir värre om vi avskaffar lagen,
            eller vad kan det bero på att det är timersamhällen?
          </note>
          <note type="speaker">
            Anf. 123 KIA ANDREASSON (mp):
          </note>
          <note>
            Fru talman! Det är klart att det inte är den enda anledningen.
            Eftersom det är så attraktiva sommarsamhällen kan människor från
            övriga Sverige som har kapital till förfogande - det krävs ganska
            kapitalstarka personer - köpa dessa fastigheter. Det kommer naturligtvis
            att kunna öka när man släpper det helt fritt utan att kräva något
            förvärvstillstånd. Frågan är naturligtvis hypotetisk.
          </note>
          <note>
            Vi är eniga om att 1992 års lag inte hindrar utländska personer
            att köpa fastigheter här - det har det inte gjort när man ser
            på statistiken. Men den innebär ändå en tröghet. Om man nu tar
            bort det och sänder budskapet att det nu är fritt fram kan vi
            befara att hus i dessa samhällen i än större utsträckning kommer
            att köpas upp.
          </note>
          <note type="speaker">
            Anf. 124 TANJA LINDERBORG (v):
          </note>
          <note>
            Fru talman! Det nämndes om de ökade fastighetspriserna. Det har
            förekommit i debatter gång efter annan medan vi har processat
            det här ärendet. Min uppfattning är att det inte är de kapitalstarka
            tyskarna eller engelsmännen som har drivit upp fastighetspriserna.
            Det är faktiskt vi själva.
          </note>
          <note>
            Jag skulle vilja höra om Kia Andreasson kan ha en kommentar till
            det. Är det de utländska förvärven eller de inhemska? Det är synd
            att Miljöpartiet står ensamt i den här frågan. Man kan fundera
            på hur det skulle ha sett ut om vi hade haft den här lagstiftningen
            då vallonerna kom till Sverige för att arbeta här tillfälligt.
            Jag kanske kan få en kommentar till det också.
          </note>
          <note type="speaker">
            Anf. 125 KIA ANDREASSON (mp):
          </note>
          <note>
            Fru talman! Det här problemet har vi naturligtvis skapat själva
            också. Men det kom inte med i vår motion när den presenterades
            i lagutskottet, utan det togs bort. Vi ville också utreda bo-
            och brukarplikt för vissa områden för vissa fastigheter för att
            motverka denna bild som kan spädas på genom ett det blir fritt
            fram att köpa fastigheter. Vi vill ha den här trögheten för att
            kunna ha levande samhällen. Att jämföra detta med vallonernas
            intåg i Sverige är inte rätt. Det var inga sommarstugor eller
            delboende det handlade om, utan vallonerna arbetade och verkade
            här. Sådant har vi inte några planer på att göra restriktioner
            för.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            11 § Tidsbegränsade uppehållstillstånd i vissa utlänningsärenden
          </note>
          <note>
            Föredrogs socialförsäkringsutskottets betänkande
          </note>
          <note>
            1999/2000:SfU4
          </note>
          <note>
            Tidsbegränsade uppehållstillstånd i vissa utlänningsärenden (skr.
            1998/99:139)
          </note>
          <note type="speaker">
            Anf. 126 ULLA HOFFMANN (v):
          </note>
          <note>
            Fru talman! Enligt utlänningslagen ska regeringen anmäla till
            riksdagen när den utfärdar en förordning.
          </note>
          <note>
            Den 15 april 1999 utfärdade regeringen en förordning om tidsbegränsade
            uppehållstillstånd för medborgare i Förbundsrepubliken Jugoslavien
            med kosovoalbansk etnicitet och som bedöms inte kan återvända
            dit just nu och därför har behov av tillfälligt skydd i
          </note>
          <note>
            Sverige. Vänsterpartiet har inte något att invända mot att regeringen
            beslutade, med anledning av den massflyktsituation som uppstod
            när Nato började bomba
          </note>
          <note>
            Kosovo och Serbien, att ge dessa människor tillfälligt skydd
            i Sverige.
          </note>
          <note>
            Paragrafen om tillfälligt skydd i svensk utlänningslagstiftning
            ändrades den 1 januari 1997. Tidigare kunde en flykting som bedömdes
            ha behov av tillfälligt skydd beviljas sådant. Efter lagändringen
            kan regeringen bevilja en viss grupp av utlänningar - som i fallet
            med kosovoalbanerna - tillfälliga uppehållstillstånd i högst två
            år. I förarbetena skriver regeringen att det är en grannlaga uppgift
            att bedöma när en massflyktsituation har uppstått och att ett
            sådant beslut kräver samråd med andra länder. Om jag tolkat detta
            rätt innebär det att regeringen fattar ett beslut om att det i
            ett visst läge har uppstått en massflyktsituation och att tillfälliga
            uppehållstillstånd därför kan beviljas den grupp som i detta läge
            söker sig till Sverige. Vänsterpartiet delar även detta synsätt.
            Om tidsbegränsade uppehållstillstånd ska medges bör det fattas
            ett beslut om att det föreligger en massflyktsituation.
          </note>
          <note>
            Därför anser vi det märkligt att regeringen använder paragrafen
            om tillfälliga uppehållstillstånd vid massflyktsituation till
            att bevilja kosovoalbaner som befunnit sig i Sverige under en
            avsevärt längre tid, dvs. de som inte omfattas av en massflyktsituation,
            tillfälligt uppehållstillstånd. De har kommit till Sverige under
            en lång period och flera av dem har varit i
          </note>
          <note>
            Sverige i flera år, men Invandrarverket har lagt deras ansökningar
            om uppehållstillstånd på hög och inte fattat några beslut. Dessa
            personer anser regeringen nu ska omfattas av massflyktsituationen.
            Vänsterpartiet delar inte den uppfattningen. En massflyktsituation
            är en massflyktsituation och det går inte i efterskott att besluta
            att det råder en massflyktsituation från Kosovo sedan några år
            tillbaka. De 2 500 kosovoalbaner som tidigare kommit till Sverige,
            innan den konstaterade och beslutade massflyktsituationen uppstod,
            har levt i en tillståndslös situation under flera år. Enligt Länderkommittén
            finns det ett antal, för det mesta ensamma människor, som varit
            här i landet i flera år innan de nu beviljats sina tillfälliga
            uppehållstillstånd med stöd av massflyktparagrafen.
          </note>
          <note>
            En ensam kvinna från Kosovo kom till Sverige
          </note>
          <note>
            1995. Hon hade våldtagits och var gravid som en följd av våldtäkten
            när hon kom till hit. Hon hade varit här sammanlagt i 3 ½ år när
            hon i våras fick ett elva månaders tillfälligt uppehållstillstånd.
            Risken finns att det blir samma uppslitande scener som det var
            med de s.k. bosnienkroaterna.
          </note>
          <note>
            Genom att regeringen tillämpar förordningen på detta sätt innebär
            det att tidsbegränsningen på två år sätts ur spel redan innan
            de två åren gått till ända. Det blir en delikat fråga för våra
            invandringsmyndigheter att lösa, och jag hoppas att regeringen
            bistår dem i de svåra beslut som de kommer att få ta ställning
            till. För någon liknande situation som den som blev med bosnienkroaterna
            vill i varje fall inte jag uppleva igen.
          </note>
          <note>
            Regeringen beslutade vid ett sammanträde i april att upp till
            5 000 medborgare i Förbundsrepubliken
          </note>
          <note>
            Jugoslavien tillfälligt skulle få komma till Sverige. Vi var
            många som ansåg att regeringen inte borde ha satt ett tak för
            uttagningarna utan i stället säga att vi skulle ta emot så många
            som behövdes. Transporter, bostad och uppehälle för de 3 500 kosovoalbaner
            som kom hit kostar självklart pengar. Regeringen valde att finansiera
            delar av kostnaden med att utnyttja anslaget för de medel som
            ställts till förfogande för kvotflyktingar, dvs. flyktingar som
            valts ut i samarbete med UNHCR och som har permanent uppehållstillstånd
            och blivit kommunplacerade när de kommer till
          </note>
          <note>
            Sverige. Detta fick till följd att ca 400 människor som redan
            tagits ut och som fått löfte att komma till Sverige fick fortsätta
            att leva i de flyktingläger där de vistas i dag. Detta är ingen
            bra lösning och inger inte förtroende för svensk flyktingpolitik.
          </note>
          <note>
            Men det som är gjort är gjort. Vi anser att de medel motsvarande
            1 840 kvotflyktingar som avsatts i huvudsak ska användas till
            det de är avsedda för, nämligen till kvotflyktingar och vi kan
            också acceptera en viss flexibilitet, dvs. att det används ett
            par miljoner för medicinska insatser, några miljoner för återvändande
            och anhörigresor m.m. Men att använda större delen av medlen för
            en massflyktsituation ingår inte enligt vår uppfattning i begreppet
            "viss flexibilitet". Låt oss bara hoppas att det inte någonsin
            mer uppstår en likadan situation som den i Kosovo, men om det
            skulle göra det måste Sverige vara berett att ta sitt ansvar.
            Hur det ska finansieras måste bli en diskussion i den akuta situationen.
          </note>
          <note>
            Fru talman! Jag yrkar bifall till reservation 1 under moment
            1.
          </note>
          <note type="speaker">
            Anf. 127 MAGDA AYOUB (kd):
          </note>
          <note>
            Fru talman! Det här är första gången som jag står här i talarstolen.
            Det känns jättepirrigt. Ni får ha överseende.
          </note>
          <note>
            Jag vill få er uppmärksamhet angående flyktingkvoten när det
            gäller mom. 2.
          </note>
          <note>
            Vad är kvotflyktingar? Jo, det är beteckningen på den som har
            bedömts behöva lämna sitt land och få permanent skydd i ett tredje
            land.
          </note>
          <note>
            Varje år beslutar regeringen om en flyktingkvot.
          </note>
          <note>
            Kvoten är till för människor som har det särskilt svårt. Det
            kan t.ex. gälla personer som finns i flyktingläger utanför sitt
            hemland. Då åker personalen från Invandrarverket till lägret och
            utreder på plats deras skäl för att få uppehållstillstånd i Sverige.
          </note>
          <note>
            Ibland vädjar FN:s flyktingkommissarie i Genève om hjälp för
            enskilda personer och lägger fram ärendet för Invandrarverket
            som fattar beslut. Denna typ av utredning görs snabbt, och beslutet
            kan efter ett par dagar skickas vidare till ambassaden eller konsulatet
            i det land som personen vistas i.
          </note>
          <note>
            Jag förstår att regeringen i den extremt akuta flyktingsituation
            som drabbade några av Kosovos grannstater ville ta till de åtgärder
            som behövdes.
          </note>
          <note>
            Men för mig känns det väldigt konstigt att just flyktingkvoten
            som omfattar ca 1 800 flyktingar om året skulle lösa den akuta
            situationen, när vi vet att det finns många andra flyktingar som
            står i kö för att komma hit genom FN och andra organisationer.
          </note>
          <note>
            Andra länder har hanterat kosovoalbanerna på ett helt annat sätt,
            vid sidan av flyktingkvoten.
          </note>
          <note>
            Sverige är det enda land som reducerar antalet kvotflyktingar
            på grund av detta. Sverige sviker kvotflyktingarna. De stoppades
            för att ge plats åt 5 000
          </note>
          <note>
            flyktingar från Kosovo. Men kosovoflyktingarna blev färre än
            väntat och många har redan återvänt hem.
          </note>
          <note>
            Ändå förblir dörren för kvotflyktingar stängd.
          </note>
          <note>
            Fru talman! Det var 425 kurder i Irak och Turkiet som skulle
            ha flugits till Sverige. Sverige hade lovat
          </note>
          <note>
            FN:s flyktingkommissariat att ge kurderna en fristad här. Men
            nu blev det inte så.
          </note>
          <note>
            De kosovoflyktingar eller andra som har akuta behov kan aldrig
            omfattas av flyktingkvoten. De får stanna här på ett begränsat
            uppehållstillstånd, och det är en anledning till att inte ta flyktingkvoten
            i anspråk, vilket kan påverka många andra flyktingar som behöver
            permanent skydd.
          </note>
          <note>
            Fru talman! Jag yrkar bifall till reservation 3. Vi kristdemokrater
            kommer även att stödja reservation 1, om det blir omröstning.
          </note>
          <note type="speaker">
            Anf. 128 HELENA BARGHOLTZ (fp):
          </note>
          <note>
            Fru talman! Jag vill börja med att önska Magda
          </note>
          <note>
            Ayoub välkommen till riksdagens talarstol. Det är både spännande
            och stimulerande att befinna sig i den, det kan jag intyga.
          </note>
          <note>
            Flyktingkatastrofen i Kosovo i våras visar hur svensk och europeisk
            flyktingpolitik återigen har misslyckats. Av de uppemot en miljon
            flyktingar som tvingades att fly Milosevics terror förmådde EU-
          </note>
          <note>
            länderna att bara ta emot 80 000 flyktingar.
          </note>
          <note>
            Trots att Sverige efter en kraftansträngning förklarat sig kunna
            ta emot upp till 5 000 blev det i slutändan bara ca 2 000 flyktingar.
            Den svenska uttagningsdelegationen från Statens invandrarverk
            visade sig dessutom vara en bland de mest senfärdiga när det gällde
            att välja ut dem som skulle få fristad i Sverige.
          </note>
          <note>
            I och med att EU-länderna inte ansåg sig ha möjlighet att ta
            emot fler flyktingar från oroshärden i
          </note>
          <note>
            Kosovo kom den stora flyktingbördan att hamna på
          </note>
          <note>
            Albanien och Makedonien. På ett par veckor tvingades de här länderna,
            bland Europas fattigaste och mest utsatta, att ta emot och härbärgera
            flera hundra tusen kosovoalbaner på obestämd tid. Det motsvarar
            ca 15-20 % av de båda staternas egna befolkningar.
          </note>
          <note>
            Det vore som om Sverige på ett par veckor skulle tagit emot upp
            till 1,5 miljoner asylsökande eller som om Tyskland skulle tagit
            emot 12 miljoner asylsökande. Det skulle då ändå röra sig om två
            av Europas mest välmående stater.
          </note>
          <note>
            Jag vill erinra om att Sverige åren 1992-1993 tog emot 120 000
            flyktingar och att det då ansågs vara enormt mycket för svensk
            del.
          </note>
          <note>
            Fru talman! Det är svårt att förstå dem som i Sverige, både inom
            socialdemokratin och bland moderaterna, under flyktingskatastrofen
            på Balken ansåg att man skulle göra allt som kunde göras för att
            Makedonien och Albanien ensamma skulle ta hand om alla de flyktingar
            som anlände från Kosovo. Det är svårt att förstå med tanke på
            de enorma politiska, ekonomiska och sociala problem som de här
            länderna brottades med redan före flyktingkatastrofen.
          </note>
          <note>
            I takt med att flyktingvågen tilltog blev situationen i de här
            staterna ännu mer akut och risken för en ny katastrof ännu mer
            uppenbar. Lyckligtvis uppstod det inga direkta katastrofer i området,
            men de etniska spänningarna, som i första hand uppstod mellan
            albaner och makedonier, har till följd av flyktingvågen ökat på
            ett oroväckande sätt.
          </note>
          <note>
            Fru talman! Det finns i betänkandet några punkter som är särskilt
            viktiga och som särskilt bör belysas i den här debatten. Det handlar
            för det första om att tillfälliga uppehållstillstånd bör utfärdas
            bara i massflyktssituationer.
          </note>
          <note>
            Det var i överensstämmelse med intentionerna i
          </note>
          <note>
            2 kap. 4 a § utlänningslagen att utfärda den s.k. massflyktsförordningen
            vad avser de personer som flytt från Kosovo efter det att bombningarna
            inleddes den
          </note>
          <note>
            23 mars 1999. Däremot var det inte rimligt att inkludera kosovoalbaner
            som vistats länge i Sverige och som kommit hit tididgare men inte
            hade beviljats uppehållstillstånd.
          </note>
          <note>
            Vi i Folkpartiet avvisar bestämt tillfälliga uppehållstillstånd
            som ett regelmässigt inslag i svensk flyktingpolitik. Att tvinga
            tillbaka flyktingar som varit i Sverige åtskilliga år är både
            inhumant och ohanterligt. Däremot kan det i vissa situationer
            av massflykt vara en utväg att efter ett regeringsbeslut bevilja
            människor från ett visst område tillfälligt uppehållstillstånd.
            Men det bör bara ske när man inte redan från början kan bedöma
            att orsakerna till flykten kommer att bestå under lång tid.
          </note>
          <note>
            Folkpartiet anser att den aktuella bestämmelsen i utlänningslagen
            har tillämpats på ett felaktigt sätt när bestämmelsen gjordes
            tillämplig också på personer som vistats i Sverige innan bombningarna
            inleddes.
          </note>
          <note>
            Det finns därför starka skäl att ändra 2 kap. 4 a §
          </note>
          <note>
            utlänningslagen så att det klart framgår att den bör tillämpas
            bara i massflyktsstituationer.
          </note>
          <note>
            För det andra bör beslut om tillfälligt uppehållstillstånd i
            massflyktssituationer av rättssäkerhetsskäl inte ges för längre
            tid än två år.
          </note>
          <note>
            När det för den enskilde skulle innebära ett alltför abrupt avbrott,
            t.ex. i studier, eller när orsaken till massflykt tycks vara på
            väg att inom kort undanröjas, bör regeringen kunna besluta om
            förlängning med sex månader, men bara två gånger. Det är dock
            väldigt viktigt att lägga till att det i situationer där det finns
            som barn har hunnit rota sig under sin treåriga vistelse här kan
            finnas fall där hänsynen till barnen väl kan innebära att familjen
            får permanent uppehållstillstånd.
          </note>
          <note>
            Vi kommer i morgon att ha en debatt just om flyktingbarn och
            asylfrågor.
          </note>
          <note>
            För det tredje handlar det också om den s.k. flyktingkvoten.
          </note>
          <note>
            I den extremt akuta flyktingsituation som drabbade några av Kosovos
            grannstater valde den svenska regeringen att avbryta gjorda utfästelser
            om att ta emot flyktingar från andra länder på den s.k. flyktingkvoten,
            som för övrigt omfattar ca 1 800 flyktingar om året. Tala om lågvattenmärke
            vad gäller svensk internationell solidaritet!
          </note>
          <note>
            Några hundratal flyktingar som under lång tid väntat i flyktingläger
            för att till slut kunna få en fristad i Sverige fick se sin dröm
            krossad med hänvisning till att Sverige tog sin del av Europas
            gemensamma ansvar för den största flyktingkatastrofen sedan andra
            världskriget. Sveriges del visade sig vara ca 2 000 kosovoalbaner,
            som skulle skickas hem så snart kriget var över. Inför stora internationella
            flyktingkatastrofer måste gjorda åtaganden i den antalsmässigt
            mycket begränsade flyktingkvoten fullföljas.
          </note>
          <note>
            Fru talman! Följderna av de många inskränkningar i den svenska
            asyl- och flyktingpolitiken som vidtogs med riksdagens beslut
            1996 och som vi från
          </note>
          <note>
            Folkpartiet varnade för blir alltmer uppenbara. Det gäller framför
            allt kriterierna för bedömning av skyddsbehov liksom för bedömning
            av anhöriginvandring. Det gäller rättstryggheten i asylprocessen
            och hanteringen massflyktssituationer.
          </note>
          <note>
            Vi i Folkpartiet anser att de många inskränkningar som gjordes
            i den svenska asyl- och flyktingpolitiken
          </note>
          <note>
            1996 måste omprövas. Det är därför, fru talman, hög tid att göra
            en samlad översyn av svensk asyl- och flyktingpolitik, så att
            vi bättre kan möta kraven på en generös och solidarisk flyktingpolitik
            i Europa.
          </note>
          <note>
            Fru talman! Jag stöder naturligtvis samtliga folkpartireservationer
            men nöjer mig med att yrka bifall till reservation nr 1.
          </note>
          <note>
            Anf. 129 KERSTIN-MARIA
          </note>
          <note type="speaker">
            STALIN (mp):
          </note>
          <note>
            Fru talman! Jag vill börja med att säga att vi hade önskat ta
            emot många fler än det antal som blev bestämt. Alla har berättat
            vad det här betänkandet handlar om, så jag avstår från att göra
            det.
          </note>
          <note>
            Jag vill i svaret på skrivelsen väva in en liten synpunkt vid
            sidan om, som ingen annan har nämnt, och den handlar om språkbruket
            i flyktingärenden.
          </note>
          <note>
            Svenska myndigheter använder termen
          </note>
          <note>
            "återvandring" när det handlar om personer som har uppehållstillstånd
            i Sverige och som väljer att flytta tillbaka till hemlandet. All
            annan flytt tillbaka till hemlandet kallas "återvändande", vare
            sig den är frivillig eller inte, dvs. även vad gäller personer
            som nekats asyl eller permanent uppehållstillstånd.
          </note>
          <note>
            Miljöpartiet vill lyfta fram och uppmärksamma detta språkbruk.
            Slutsatsen blir att om inte den avvisade går under jorden eller
            tar till våldsamt motstånd, betraktas personen som frivilligt
            återvändande, oavsett hur de faktiska omständigheterna ser ut.
          </note>
          <note>
            I skrivelsen och i dagens betänkande används ordet "återvändande".
            Jag har också i min motion råkat använda ordet en gång. Jag borde
            ha skrivit
          </note>
          <note>
            "återkomst", och jag ska göra så fortsättningsvis.
          </note>
          <note>
            Jag vill påstå att inte alla människor som kom hit från Kosovo
            via Makedonien var riktigt klara över att den tid som de skulle
            få stanna i Sverige var högst två år och att de kunde få den förlängd
            med två år eller söka permanent uppehållstillstånd. Naturligtvis
            hade många stor hemlängtan, men det kan också vara okunskap eller
            brist på information som gjorde att det på kort tid inträffade
            ett mycket omfattande spontant återvändande, som det står i skrivelsen,
            detta trots att
          </note>
          <note>
            UNHCR avrådde med hänsyn till säkerhetssituationen och risken
            för minor. Kanske borde vi ha hjälpt familjerna mera att beakta
            dessa risker.
          </note>
          <note>
            En sak som synes mig mycket märklig är att en grund till lagen
            om skyddsbehov och tillfälliga uppehållstillstånd var "förhoppningar
            om att situationen i hemlandet inom en överskådlig tid skulle
            stabiliseras och göra det möjligt för många som flytt att återvända".
            Jag måste då påpeka att ett påbörjat program för att förbereda
            återvändandet inte är någon garanti för en säker och human återkomst
            till hemlandet.
          </note>
          <note>
            Sist men inte minst eller mindre viktigt - kanske är det just
            därför som jag tar upp det sist - vill jag påminna om barnens
            situation.
          </note>
          <note>
            För ett barn kan en tid på t.ex. 2 år vara en helt annan tidsrymd
            än för en vuxen, dvs. mycket längre.
          </note>
          <note>
            4 år är ännu längre naturligtvis; ju yngre barn desto längre
            subjektiv tidsrymd.
          </note>
          <note>
            Och jag fortsätter att tjata: I varje lagförslag borde stå med
            neonskrift: Hur påverkar detta barn i olika åldrar?
          </note>
          <note>
            Fru talman! Det av mig anförda är bakgrunden till min reservation
            nr 2. Den har hamnat under samma rubrik som reservation 1, som
            egentligen har ett helt annat innehåll, som jag visserligen stöder.
          </note>
          <note>
            Jag vill därför göra som följer: Jag yrkar bifall till min reservation
            2. Om den faller under omröstningen ansluter jag mig till reservation
            1. Dessutom instämmer jag i tidigare talares stöd för reservation
            3 om flyktingkvoten, men yrkar endast på reservation 2.
          </note>
          <note type="speaker">
            Anf. 130 MAUD BJÖRNEMALM (s):
          </note>
          <note>
            Fru talman! Genom radio och TV kunde vi dagligen följa de händelser
            i Kosovo som ledde till att ca 800 000 människor tvingades fly
            från sina hem och från våld och förtryck, ett krig som ingen trodde
            var möjligt, en grymhet och ett barbari som vi inte upplevt i
            Europa sedan andra världskriget.
          </note>
          <note>
            Det som utspelades framför våra ögon när vi följde TV-programmen
            var så overkligt, så grymt och så outhärdligt att vi knappast
            orkade ta det till oss. Efter en resolution i FN:s säkerhetsråd
            och genom en uppgörelse hösten 1998 om vapenvila, en minskning
            av jugoslaviska och serbiska säkerhetsstyrkor och obeväpnad internationell
            närvaro stabiliserades läget för en tid, men sedan trappades våldet
            åter upp, och den
          </note>
          <note>
            24 mars inledde Nato bombningarna av Kosovoprovinsen och andra
            delar av Förbundsrepubliken Jugoslavien, bombningar som sedan
            dagligen fortsatte till den 16 juni.
          </note>
          <note>
            Flyktingströmmarna ökade dramatiskt under den här tiden. Massflykten
            var enligt UNHCR ett resultat av systematisk och storskalig etnisk
            rensning av kosovoalbaner utförd av jugoslaviska säkerhetsstyrkor
            och paramilitära grupper.
          </note>
          <note>
            UNHCR vädjade till Europas länder att ta emot ca 100 000 skyddsbehövande
            från Kosovo som befann sig i Makedonien. Syftet, som också UNHCR
          </note>
          <note>
            angav, var att avlasta Makedonien och förmå landet att hålla
            sin gräns öppen för flyktingar från Kosovo.
          </note>
          <note>
            Det gällde också att snabbt lindra nöden bland de många flyende.
            Omkring 60 000 personer fanns vid den tidpunkten vid gränsen i
            ingenmansland och släpptes bara in i långsam takt i Makedonien.
            Efter diskussioner och samråd i olika forum och på olika nivåer
            fick UNHCR erbjudanden från 40 länder om ca 137 000 platser. När
            sedan evakueringen upphörde hade 29 länder överfört drygt 91 000
            personer.
          </note>
          <note>
            Den svenska regeringen bestämde att Sverige skulle ta emot upp
            till 5 000 personer och ge dem tillfälligt skydd. Invandrarverket
            fick i uppdrag att i samarbete med UNHCR överföra människor till
            Sverige, och en strävan skulle vara att hålla samman familjer
            och personer som kom från samma geografiska område i Kosovo. Den
            förordning om tidsbegränsade uppehållstillstånd för kosovoalbaner
            som regeringen utfärdade skulle inte bara gälla de 5 000, utan
            också de som rest in i Sverige tidigare och som uppfyllde de förutsättningar
            som finns i förordningen.
          </note>
          <note>
            Regeringen fattade också vägledande beslut i fyra ärenden som
            Invandrarverket tidigare lämnat till regeringen för prövning.
            Samtliga ärenden gällde personer som tidigare varit bosatta i
            Kosovo men som rest in i Sverige och själva sökt asyl här. De
            beviljades också tidsbegränsade uppehållstillstånd.
          </note>
          <note>
            När bombningarna upphörde och de jugoslaviska trupperna inlett
            ett tillbakadragande och Natotrupper i början av juni övertog
            kontrollen av Kosovoprovinsen upphörde flyktingströmmen till Makedonien.
            Ett spontant återvändande kom genast i gång och fick en stor omfattning,
            trots att UNHCR bedömde riskerna som stora. Nu fanns det inte
            längre någon anledning att förflytta människor.
          </note>
          <note>
            För svensk del ägde den sista organiserade flygtransporten från
            Makedonien rum den 16 juni. Sammanlagt hade 3 697 kosovoalbaner
            transporterats till
          </note>
          <note>
            Sverige. Uppdraget till Invandrarverket begränsades då till att
            gälla ca 4 000 personer. Det återstående utrymmet kom efter önskemål
            från UNHCR att användas för dem som behövde kvalificerad sjukvård
            som man inte kunde få i Kosovo, och ett antal vårdbehövande tillsammans
            med sina anhöriga överfördes i somras.
          </note>
          <note>
            Tillståndsperioden ska vara till längst den 30 april år 2000
            enligt gällande förordning. Regeringen har också beslutat att
            de som återvänder ska få ett bidrag med högst 5 000 kr per person,
            dock högst 30 000 kr per familj. Bidrag kan också lämnas till
            resekostnader. Sedan slutet av juli har ca 1 400 kosovoalbaner
            återvänt med chartrade plan, och ytterligare ett trettiotal personer
            har sagt att de vill tillbaka nu under hösten. Till våren kommer
            de organiserade resorna att återupptas.
          </note>
          <note>
            Kostnaden för den svenska insatsen, dvs. för uttagning, överföring,
            mottagande och även hemresor är beräknad till 375 miljoner kronor.
            Nu bedöms kostnaden bli ca 70 miljoner kronor lägre, eftersom
            överföringen omfattar 4 000 i stället för 5 000 personer.
          </note>
          <note>
            Sedan vill jag, fru talman, kommentera lite grann det som sagts
            tidigare när det gäller flyktingkvoten.
          </note>
          <note>
            Jag vill då bestämt hävda att regeringen inte har brutit några
            utfästelser när det gäller flyktingkvoten.
          </note>
          <note>
            För budgetåret 1999 finns avsatta medel som motsvarar 1 840 kvotflyktingar.
            Riksdagen har bestämt att medlen eller delar av medlen även ska
            kunna användas flexibelt, och detta har gjorts under flera år.
          </note>
          <note>
            Det infördes i budgeten av folkpartisten Birgit Friggebo när
            hon var invandrarminister, och det gjordes bl.a. därför att UNHCR
            inte alltid kunde presentera flyktingar med tillräckliga skäl
            för att anses som kvotflyktingar. Då kunde medlen i stället användas
            för insatser i närområden.
          </note>
          <note>
            Under 1999, fram till november, har 391 kvotflyktingar överförts,
            och även några från förra året.
          </note>
          <note>
            Totalt har hittills överförts 570 personer på flyktingkvoten.
            Det kan ibland vara så att det uppstår problem när det gäller
            att överföra flyktingar från ett land till ett annat, som t.ex.
            med de personer som skulle överföras från norra Irak men inte
            tilläts resa ut av de irakiska myndigheterna. Det finns alltid
            platser för akuta behov.
          </note>
          <note>
            Med detta, fru talman, yrkar jag bifall till utskottets hemställan
            och avslag på samtliga reservationer.
          </note>
          <note type="speaker">
            Anf. 131 MAGDA AYOUB (kd) replik:
          </note>
          <note>
            Fru talman! Jag vill fråga Maud Björnemalm ändå: Vad tycker hon
            själv? Kan hon definiera kvotflyktingar enligt Invandrarverket?
            Jag vill höra det från Maud Björnemalm.
          </note>
          <note type="speaker">
            Anf. 132 MAUD BJÖRNEMALM (s) replik:
          </note>
          <note>
            Fru talman! Den definition som jag uppfattade som Magda gjorde
            är helt riktig. Det som UNHCR
          </note>
          <note>
            vill göra är att i första hand ska flyktingar återvända till
            sitt eget land, och i andra hand ska de stanna i det land dit
            de har flytt. Men det finns också av olika orsaker människor som
            inte kan återvända till sitt land och som inte kan stanna i det
            land dit de har flytt, och dem överför man till tredje land. Det
            är de som kallas för kvotflyktingar.
          </note>
          <note>
            Detta sker i nära samarbete med UNHCR, som i de allra flesta
            fall gör en uttagning i första omgången.
          </note>
          <note>
            De länder som tar emot kvotflyktingar gör också en egen utredning
            och intervjuar flyktingar, precis som
          </note>
          <note>
            Magda Ayoub beskrev. Invandrarverket har en delegation som reser
            ned. Varje land har sina kriterier för kvotflyktingar. Det kan
            bl.a. gälla deras möjligheter att kunna leva och verka i det land
            de kommer till.
          </note>
          <note type="speaker">
            Anf. 133 MAGDA AYOUB (kd) replik:
          </note>
          <note>
            Fru talman! Även om vi definierar precis på samma sätt vill jag
            ända ha en förklaring. Nu när flyktingar ska komma hit med kvotflyktingstatus
            ska de få permanent uppehållstillstånd. Men de som har fått vara
            här på samma kvot från Kosovo får bara tillfälliga tillstånd.
            Det stämmer inte med grupperingen.
          </note>
          <note type="speaker">
            Anf. 134 MAUD BJÖRNEMALM (s) replik:
          </note>
          <note>
            Fru talman! Vad Magda Ayoub gör är att hon blandar ihop kvotflyktingar
            med de 5 000 som regeringen bestämde skulle få komma till Sverige
            på tidsbegränsade uppehållstillstånd. Man använder sig av medlen
            för kvotflyktingar, men de betraktas inte som kvotflyktingar.
          </note>
          <note>
            De människor som betraktas som kvotflyktingar och överförs till
            Sverige har permanenta uppehållstillstånd redan när de kommer
            till Sverige. De har också för det mesta redan en plats ute i
            en kommun.
          </note>
          <note>
            De passerar inte de utredningscenter som finns i Sverige, utan
            de ska gå direkt ut i kommunen.
          </note>
          <note type="speaker">
            Anf. 135 ULLA HOFFMANN (v) replik:
          </note>
          <note>
            Fru talman! Jag kan inte låta bli att kommentera det Maud Björnemalm
            säger om flexibilitet. Såvitt jag vet talar man i budgetpropositionen
            inte om flexibilitet, dvs. att vi ska kunna använda medlen flexibelt.
          </note>
          <note>
            Man talar om viss flexibilitet. Jag menar att det är en stor
            skillnad att använda största delen av anslaget till något som
            det inte är meningen att det ska användas för till att ha en viss
            flexibilitet med medicinska åtgärder osv., som mycket riktigt
            står uppräknat i budgetpropositionen.
          </note>
          <note>
            Sedan vill jag gå in på massflyktssituationen. Det bästa sättet
            att undvika en massflyktssituation hade varit om vi inte stött
            Natos bombningar utan sett till att kriget inte utbrutit. Då hade
            vi sluppit det. Jag undrar hur Maud Björnemalm karakteriserar
            en massflyktssituation. Jag undrar också om Maud Björnemalm anser
            att en massflyktssituation kan råda under flera år så att t.ex.
            ett helt land töms på sina medborgare.
          </note>
          <note>
            Jag skulle också vilja veta om Maud Björnemalm anser att det
            är rimligt att en människa kan vara här i tre fyra år utan att
            ha fått något besked om vilken status han eller hon har, om han
            eller hon får stanna eller inte stanna, och sedan efter tre fyra
            år få besked om ett tillfälligt uppehållstillstånd i elva månader.
          </note>
          <note type="speaker">
            Anf. 136 MAUD BJÖRNEMALM (s) replik:
          </note>
          <note>
            Fru talman! Först vill jag tacka Ulla Hoffmann för lektionen
            om flexibilitet och flexibel.
          </note>
          <note>
            När vi diskuterade massflyktssituationen i den flyktingpolitiska
            kommittén definierade vi inte exakt ordet massflyktssituation.
            Det kan betyda att många människor flyr från någonting. Men många
            människor behöver inte fly till samma enskilda land för att det
            ska betraktas som en massflyktssituation.
          </note>
          <note>
            Vi har också sagt, vilket framkommer i propositionen, att samråd
            ska ske med andra länder för att definiera vad som är en massflyktssituation.
            Det har gjorts i det här fallet. I olika forum på olika nivåer
            har man kommit överens om att detta är en massflyktssituation.
            UNHCR har också förklarat att detta är en massflyktssituation
            och har vädjat till länderna att ta hand om människor och hjälpa
            till i den här situationen.
          </note>
          <note>
            Ulla Hoffmann talade om de människor som har varit här i flera
            år och är från Kosovo. Jag vill påminna Ulla Hoffmann om att situationen
            i Kosovo har förändrats. Från början gick det bra att sända tillbaka
            dem. Sedan inträffade händelser i Kosovo som gjorde att det var
            omöjligt att sända tillbaka människor, därefter blev det lugnare
            igen, och sedan kom kriget.
          </note>
          <note>
            De kosovoalbaner som kom hit till Sverige och ansökte om asyl
            och som finns här nu har naturligtvis samma skyddsbehov som de
            som Sverige har transporterat hit. De har ett skyddsbehov, och
            de får skydd i Sverige. När kriget upphör, så upphör också behovet
            av skydd. Jag tycker inte alls att det är så underligt att de
            kosovoalbaner som redan fanns här också har fått ett tidsbegränsat
            uppehållstillstånd.
          </note>
          <note type="speaker">
            Anf. 137 ULLA HOFFMANN (v) replik:
          </note>
          <note>
            Fru talman! Jag får väl återgälda tacksamheten från Maud Björnemalm
            och tacka för lektionen om massflyktssituationen och varför inte
            de kosovoalbaner som kom till Sverige 1994-1995 har kunnat få
            sina tillfälliga eller sina permanenta uppehållstillstånd tidigare.
            Det är vad mitt inlägg egentligen handlade om. Jag tycker inte
            att man ska använda en förordning för massflyktssituationer och
            helt plötsligt definiera en massflyktssituation som att den har
            rått sedan flera år tillbaka.
          </note>
          <note>
            Det är precis som Maud Björnemalm säger. Det skedde ett samråd
            om när massflyktssituationen skulle anses uppkomma. Det var EU-länderna
            och
          </note>
          <note>
            UNHCR som bestämde sig och sade: Nu är det en massflyktssituation.
            Därför tycker inte jag att det är särskilt bra eller lämpligt
            att vi använder samma förordning för att ge dessa människor som
            har hängt i luften under ett antal år i Sverige tillfälliga uppehållstillstånd.
            Redan då har vi urholkat tvåårsregeln som säger att man ska kunna
            få ett tillfälligt uppehållstillstånd i två år.
          </note>
          <note>
            En del av dessa människor har varit här sedan
          </note>
          <note>
            1994. Det betyder att de kan ha varit här i fyra fem år, och
            nu ska de få ytterligare ett tillfälligt uppehållstillstånd. Jag
            tycker inte att det är bra, och det är vad hela vår reservation
            handlar om.
          </note>
          <note type="speaker">
            Anf. 138 MAUD BJÖRNEMALM (s) replik:
          </note>
          <note>
            Fru talman! Det var den svåra situationen med ett tillfälligt
            bra läge i Kosovo som sedan försämrades som gjorde att Invandrarverket
            till slut överlämnade fyra ärenden till regeringen för att få
            vägledning om hur man skulle ställa sig. Då förklarade regeringen
            att dessa personer skulle beviljas tidsbegränsade uppehållstillstånd
            som kosovoalbaner, precis som de personer, som jag sade tidigare,
            som förts över i massflyktssituationen.
          </note>
          <note type="speaker">
            Anf. 139 GUSTAF VON ESSEN (m):
          </note>
          <note>
            Fru talman! Det är trevligt att se Magda Ayoub här. Vi har haft
            förmånen att umgås i andra sammanhang, och det är mycket trevligt
            att hon nu har letat sig ända till denna illustra plats.
          </note>
          <note>
            Katastrofen i Kosovo började egentligen inte med bombningarna
            utan något år innan. Det var när terroraktionerna från UCK-gerillan
            trappades upp. Hela året före bombningarna var faktiskt ett slags
            katastrofsituation som utlöste bombkriget, som man i och för sig
            kan ha olika åsikter om.
          </note>
          <note>
            Massflyktssituationen kom på sätt och vis att smygas i gång tidigare
            än efter själva bombtillfället.
          </note>
          <note>
            Dock tycker jag att det är att hårdra en aning att inkorporera
            dem som kom 1994-1995. Där delar jag faktiskt Ulla Hoffmanns åsikt
            lite grann. Att även de skulle omfattas av massflyktsförordningen
            känns något utdraget och konstruerat. Jag befinner mig någonstans
            mittemellan.
          </note>
          <note>
            Regionala lösningar poängterades särskilt i den immigrationspolitiska
            proposition som antogs 1996
          </note>
          <note>
            och som kom att börja gälla från 1997. Det blev också sådana
            lösningar.
          </note>
          <note>
            Maud Björnemalm och jag hade förmånen att åka ned till Albanien
            och fick då delta i olika sammanträden där. Albanerna hade ingen
            som helst önskan om att kosovoalbaner skulle transporteras ut
            från Albanien. Tvärtom - de ville göra allt för att hjälpa till.
            De fick också massivt stöd och mycket hjälp från EU,
          </note>
          <note>
            Nato och annat håll. Samma sak gäller Makedonien.
          </note>
          <note>
            Där var dock själva den politiska situationen annorlunda och
            svårare.
          </note>
          <note>
            Jag anser inte att regeringen på något sätt har gjort något fel
            eller missbedömning eller hamnat snett.
          </note>
          <note>
            Tvärtom stöder jag regeringens handlande. Däremot tycker jag
            att man ska vara lite noggrann nu; dra slutsatser och se vilka
            erfarenheter vi har vunnit.
          </note>
          <note>
            När jag kom hem från Albanien skrev jag en artikel i Svenska
            Dagbladet där jag sade att man i stället för att lyfta ut människor
            för dyra pengar kanske kunde använda just de pengarna ännu bättre
            där nere.
          </note>
          <note>
            De skulle kunna nå flera människor och de skulle kunna ge flera
            människor en någorlunda värdig tillvaro. Det hade varit bättre
            än att för dyra pengar lyfta ut människor till Sverige. Nu var
            vi visserligen bundna av detta, men jag anser att man borde ha
            följt den andra linjen i stället.
          </note>
          <note>
            300 miljoner kronor hade man kunnat få mycket för där nere. Nu
            fick vi 3 865 flyktingar - och inte
          </note>
          <note>
            2 000 som Helena Bargholtz sade - som kom till
          </note>
          <note>
            Sverige. 300 miljoner kronor för knappt 4 000 flyktingar av sammanlagt
            uppemot 1 miljon! Tänk om alla skulle ha lyfts ut, som Helena
            Bargholtz och andra tycks mena att man skulle ha gjort! Vilka
            kostnader skulle inte det ha inneburit? Det hade varit en omöjlighet.
          </note>
          <note>
            Jag tycker alltså att man bör analysera vad som skedde. Kunde
            man ha gjort detta lite annorlunda?
          </note>
          <note>
            Kunde man snarare ha siktat på lite tyngre regionala lösningar
            än att göra denna stora transport som ju i slutändan inte heller
            blev så stor?
          </note>
          <note>
            Situationen är förändrad i Kosovo nu, men den är naturligtvis
            inte bra. Levnadsbetingelserna där är givetvis förskräckliga.
            Under vintern kan man knappast återvända - det säger sig självt.
            Det gäller nu att satsa pengar på att återuppbygga.
          </note>
          <note>
            De kosovoalbaner som nu befinner sig i Sverige bör i och för
            sig kunna återvända. Det menar jag.
          </note>
          <note>
            Deras skyddsbehov är i dag inte av den omfattningen att de behöver
            permanent uppehållstillstånd. Sedan kan det ju finnas humanitära
            eller liknande skäl, eller i vissa speciella fall kanske också
            politiska skäl -
          </note>
          <note>
            men det sistnämnda är knappast troligt.
          </note>
          <note>
            Däremot är det svårare för dem - och det gäller framför allt
            barnfamiljer - som har varit här sedan
          </note>
          <note>
            1994-1995. De flesta har nog redan fått uppehållstillstånd, så
            jag tror inte att det är så många, men det kan finnas en del personer
            som har varit här så pass länge att man möjligtvis borde fundera
            på detta.
          </note>
          <note>
            Finansieringen var lite geggig och skakig över huvud taget när
            detta skedde. Det fanns inte någon riktigt bra finansieringskälla
            eller finansieringsmetod.
          </note>
          <note>
            Man lånade av framtiden, man slog ihop och man hittade pengar
            på något sätt. Det är ju inte bra, så man bör också där i efterhand
            fundera och dra någon slags slutsats. Man bör försöka hitta en
            formel som gör att när någonting sådant här inträffar ska beslut
            kunna fattas snabbt.
          </note>
          <note>
            Det är samma sak med den styrka som ska skickas till Kosovo nu.
            Utrikesdepartementet och Försvarsdepartementet slåss om vem som
            ska bekosta styrkan osv. Så där kan vi ju inte hålla på i Sverige
            - det ger bara dåligt intryck!
          </note>
          <note>
            I övrigt har jag inget annat att säga än att jag tycker att regeringen
            huvudsakligen har handlagt detta på det sätt som jag tror att
            också vi skulle ha gjort. Dock bör man lära av de erfarenheter
            som man har vunnit.
          </note>
          <note type="speaker">
            Anf. 140 HELENA BARGHOLTZ (fp) replik:
          </note>
          <note>
            Fru talman! Min fråga riktar sig till Gustaf von
          </note>
          <note>
            Essen. Jag vill veta hur många kosovoalbaner han egentligen anser
            hade varit rimligt för Sverige att ta emot.
          </note>
          <note>
            Jag kunde tolka hans anförande som att han tyckte att de 3 800
            som det, helt riktigt, handlade om var tillräckligt. Men i praktiken
            handlade det ju om
          </note>
          <note>
            140 000 kosovoalbaner som på mycket kort tid vällde ut ur landet.
            Det var i praktiken omöjligt att klara av att försörja dessa i
            närområdena - i Albanien och
          </note>
          <note>
            Makedonien. Hur gärna man än ville att de skulle stanna där går
            det inte rent fysiskt.
          </note>
          <note>
            Man vet också att det finns starka spänningar mellan de här grupperna.
            Riskerna för ytterligare konflikter i närområdena kring kosovoalbanerna
            blir väldigt tydliga.
          </note>
          <note>
            Min fråga är alltså:
          </note>
          <note>
            Anser Gustaf von Essen att 3 800 var ett rimligt antal att ta
            emot?
          </note>
          <note type="speaker">
            Anf. 141 GUSTAF VON ESSEN (m) replik:
          </note>
          <note>
            Fru talman! I det immigrationspolitiska beslut som fattades -
            det kanske var före Helena Bargholtz tid - sade vi att Sverige
            med de resurser landet har ska ge skydd åt så många som möjligt.
            Ge skydd åt så många som möjligt - det innebär inte automatiskt
            att alla ska ha skydd just i Sverige, utan skydd ska ges till
            så många som möjligt med åtgärder i närområdet, regionen eller
            kanske i själva landet som sådant.
          </note>
          <note>
            Även överföring ska naturligtvis ske när det är önskvärt och
            framför allt nödvändigt.
          </note>
          <note>
            För mig är det bara fråga om hur vi utnyttjar pengarna så långt
            det någonsin går för att ge så många människor som möjligt skydd
            under så värdiga former som möjligt. Det är min poäng. Jag tycker
            inte att det är så inhumant. Men Helena Bargholtz tycks mena att
            det bara är överföring till Sverige som räknas.
          </note>
          <note type="speaker">
            Anf. 142 HELENA BARGHOLTZ (fp) replik:
          </note>
          <note>
            Fru talman! Nej, det gör jag naturligtvis inte. Men jag tar fasta
            på det som Gustaf von Essen talar om när han säger "under så värdiga
            former som möjligt".
          </note>
          <note>
            Folkpartiets bedömning var att det inte gick att åstadkomma mänskligt
            värdiga förhållanden för alla dessa 140 000 kosovoalbaner som
            lämnade landet.
          </note>
          <note>
            Man var tvungen att försöka få dem fördelade även på andra länder
            för att inte Makedonien och Albanien skulle få en alltför tung
            börda att bära.
          </note>
          <note type="speaker">
            Anf. 143 GUSTAF VON ESSEN (m) replik:
          </note>
          <note>
            Fru talman! Vi har inte någon stor motsättning här. Jag tror
            att vi vill ha så god effekt som möjligt av de pengar som vi faktiskt
            kan avsätta - och det var tydligen svårt att få dessa pengar avsatta
            på grund av att det var så trassligt med finansieringen.
          </note>
          <note>
            I det här fallet bad UNHCR om att få folk utlyfta från just Makedonien.
            Jag har sagt: Okej, det har skett och det kanske inte var fel.
            Men vi bör i efterhand lära oss av detta, och se om det var det
            bästa sättet för att nästa gång kunna se om vi ska göra på ett
            annat sätt eller inte. Det är därför jag inte har skrivit någon
            motion utan bara ett särskilt yttrande - just för att påpeka att
            det inte är dumt att dra slutsatser och göra erfarenheter och
            lära sig av dem.
          </note>
          <note>
            Det kan mycket väl hända att detta var den enda lösningen. Det
            kan mycket väl hända att vi i det skarpa läge som vi hade just
            då borde ha sagt att Sverige skulle ha tagit emot 6 000, 7 000,
            15 000 eller 25 000.
          </note>
          <note>
            Det kunde ha blivit överbud här i riksdagen - det är jag helt
            säker på. Men det blev det här antalet, och det visade sig att
            vi inte behövde lyfta ut så många som det var tänkt från början.
          </note>
          <note type="speaker">
            Anf. 144 ULLA HOFFMANN (v) replik:
          </note>
          <note>
            Fru talman! Överbudspolitik är väl inte speciellt trevligt oavsett
            vad det handlar om. Men jag är inte så säker på att det hade blivit
            en överbudspolitik. Det mest lämpliga kanske hade varit att säga
            att Sverige ska ta emot så många flyktingar som behövs. Man skulle
            inte ha satt vare sig ett tak eller ett golv, eller vad man nu
            ska kalla det för. Men det var inte det jag skulle säga nu.
          </note>
          <note>
            Som vanligt var det intressant att höra Gustaf von
          </note>
          <note>
            Essens inlägg. Särskilt intressant var det att få höra att han
            nästan håller med mig om att de kosovoalbaner som kom hit för
            tre fyra år sedan inte borde ha omfattats av massflyktssituationen,
            dvs. av den förordning som regeringen utfärdade.
          </note>
          <note>
            Jag förstår att det är för mycket att begära att
          </note>
          <note>
            Gustaf von Essen ska stödja den reservation som finns. Men jag
            skulle vilja ge honom utrymme att berätta hur han i stället hade
            velat att de kosovoalbaner som kom för tre fyra år sedan skulle
            ha behandlats tillståndsmässigt. Skulle de ha fortsatt att hänga
            i luften, eller hur har Gustaf von Essen tänkt sig det?
          </note>
          <note type="speaker">
            Anf. 145 GUSTAF VON ESSEN (m) replik:
          </note>
          <note>
            Fru talman! Gustaf von Essen ska ta chansen att replikera till
            Ulla Hoffmann.
          </note>
          <note>
            Jag överväger inte ens i mina vildaste fantasier att stödja er
            reservation. Där kan Ulla Hoffmann vara helt lugn. Jag konstaterar
            att det inte råder någon enighet där.
          </note>
          <note>
            Däremot har jag också varit på flyktingförläggningar. Jag har
            träffat kosovoalbaner som har suttit där länge och mått illa.
            De har haft det mycket trist och väntat och väntat. Där kan man
            bara konstatera, som Maud Björnemalm gör, att det har gått lite
            upp och ned. Regeringen har väntat och väntat med att fatta något
            slags praxisbeslut. Det har inte varit riktigt bra. Man har gett
            barnfamiljer och en del andra grupper bland de kosovoalbaner som
            kommit tidigare uppehållstillstånd.
          </note>
          <note>
            Jag tycker att man kunde ha gjort någonting här också. Jag håller
            delvis med om detta. Jag vill ha det sagt från talarstolen, men
            jag tänker inte stödja fru
          </note>
          <note>
            Hoffmanns reservation.
          </note>
          <note type="speaker">
            Anf. 146 ULLA HOFFMANN (v) replik:
          </note>
          <note>
            Fru talman! Det här hör förstås inte till saken, men jag föredrar
            att bli kallad för Ulla Hoffmann. Jag tror inte mitt civilstånd
            är känt för någon.
          </note>
          <note>
            Jag tycker att detta är intressant. Jag ville ställa frågan till
            Gustaf von Essen, eftersom jag ville få en chans att höra det
            just från talarstolen. Jag förstår också mycket väl att det skulle
            vara mindre lämpligt för en moderat att stödja en vänsterpartimotion
            som gäller ett flyktingärende. Men det är intressant att vi lyfter
            fram ungefär samma fråga, dvs. att människor inte ska hänga i
            luften tillståndsmässigt i Sverige under ett antal år.
          </note>
          <note>
            Jag fick egentligen inte riktigt svar på frågan hur vi skulle
            ha löst detta. Skulle de ha fått ett tillfälligt uppehållstillstånd?
            Det här skulle ju kunna omfatta fler grupper. Vi har en stor grupp
            somalier i Sverige som får tillfälliga uppehållstillstånd och
            som lever länge här.
          </note>
          <note>
            Det finns andra grupper där vi väntar med att ge uppehållstillstånd
            och där högarna växer på Invandrarverket därför att det ser olika
            ut i deras respektive hemländer. Det är ju ett problem. Jag hälsar
            de synpunkter som Gustaf von Essen framför här välkomna.
          </note>
          <note>
            Det betyder att vi skulle kunna börja diskutera hur vi ska använda
            detta och hur länge människor ska behöva vänta på besked i Sverige
            innan man får veta om man får stanna eller inte.
          </note>
          <note type="speaker">
            Anf. 147 GUSTAF VON ESSEN (m) replik:
          </note>
          <note>
            Fru talman! Det här är väldigt svårt. Det går inte att jämföra
            olika länder riktigt. Det går faktiskt att åka tillbaka till vissa
            länder om man gör det frivilligt. De allra flesta kan när som
            helst åka tillbaka till norra
          </note>
          <note>
            Irak om de gör det frivilligt. Vi kan knappast repatriera dem
            dit eller avvisa dem dit, men de kan åka tillbaka frivilligt.
          </note>
          <note>
            Samma sak gäller Somalia, utom kanske vissa regioner där. Det
            finns också vissa återvandringsprogram - jag vågar nästan inte
            använda ordet eftersom jag kanske säger fel - till Somalia som
            har startats upp. Jag är alldeles säker på att sådana också kommer
            att startas till Kosovo. Redan nu finns dessa 5 000 kr.
          </note>
          <note>
            Även de personer som kom 1994-1995 kan nog återvända till Kosovo
            till våren. Jag utgår ifrån att de också skulle vilja göra det,
            eftersom de är kosovoalbaner från början och får en chans att
            komma tillbaka till sitt hemland.
          </note>
          <note>
            Men det kan hända att det finns några av dem som har rotat sig
            så mycket här och fått anknytningar och sådant att det närmast
            är obilligt att med tvång avvisa dem. Det får prövas efter april
            nästa år när den här tiden går ut. Då får de ge in en ansökan
            och den får prövas på vanligt sätt. Där kommer väl de olika kriterierna
            för uppehållstillstånd att prövas på ett korrekt sätt. Jag hoppas
            att man är någorlunda korrekt och generös i de fallen.
          </note>
          <note type="speaker">
            Anf. 148 MAUD BJÖRNEMALM (s) replik:
          </note>
          <note>
            Fru talman! Lyfta ut för dyra pengar, sade Gustaf von Essen när
            det gällde de 5 000 kosovoalbaner som
          </note>
          <note>
            Sverige skulle ta emot. Det skulle vara intressant att höra om
            Gustaf von Essen anser att Sverige skulle ha nonchalerat UNHCR:s
            vädjan om att Europas länder skulle ta emot 100 000 flyktingar.
            Vädjan kom för att
          </note>
          <note>
            Makedonien skulle förmås att ha sin gräns öppen.
          </note>
          <note>
            Hur menar Gustaf von Essen att man skulle behandla de ungefär
            60 000 flyktingar som fanns i ingenmansland vid gränsen till Makedonien?
          </note>
          <note type="speaker">
            Anf. 149 GUSTAF VON ESSEN (m) replik:
          </note>
          <note>
            Fru talman! Jag utgår från att Maud Björnemalm har läst mitt
            särskilda yttrande med stort intresse. Där står det ungefär så
            här: Det bästa hade varit om EU-
          </note>
          <note>
            länderna hade kunnat nå en gemensam hållning med denna inriktning,
            dvs. att i första hand arbeta för flyktingarna på plats och låta
            resurserna användas så att människor kunde få en så värdig tillvaro
            på plats som möjligt.
          </note>
          <note>
            Jag skriver också så här: Väl medveten om
          </note>
          <note>
            UNHCR:s önskemål och Makedoniens krav vill Moderata samlingspartiet
            ändå peka på vikten av att uppnå största möjliga humanitära effekt
            osv.
          </note>
          <note>
            Detta är ett sätt för oss att dra ett slags lärdom av vad som
            skedde. När regeringen äntligen med olika kreativa bokföringar
            lyckades vaska fram 300 miljoner kronor ställde jag mig frågan:
            Skulle dessa pengar kunnat användas på ett bättre sätt? Skulle
            man ha kunnat samverka med andra EU-länder för att få till stånd
            ett mer effektivt användande av de medel som uppenbarligen stod
            till förfogande?
          </note>
          <note>
            Det är vad mitt särskilda yttrande går ut på och ingenting annat.
          </note>
          <note type="speaker">
            Anf. 150 MAUD BJÖRNEMALM (s) replik:
          </note>
          <note>
            Fru talman! Jag anser inte att Gustaf von Essen har svarat riktigt
            på min fråga: Skulle Sverige inte ta hänsyn till UNHCR:s vädjan
            om att ta emot ett antal av dessa 100 000 som Makedonien faktiskt
            pressade ut över Europas länder. Gustaf von Essen vet likaväl
            som jag att Makedonien släppte in flyktingar i samma takt som
            flygplan flög ut kosovoalbaner från Makedonien till Europas övriga
            länder.
          </note>
          <note type="speaker">
            Anf. 151 GUSTAF VON ESSEN (m) replik:
          </note>
          <note>
            Fru talman! Det verkar som om Sverige t.o.m. tog något slags
            initiativ inom EU-kretsen för att få till stånd den här responsen
            på UNHCR:s initiativ. Jag tror inte att alla länder från början
            var helt inställda på att göra det som sedan blev resultatet.
            Sverige spelade väl lite harpa på himmelska höjder där ett tag.
            Jag har en känsla av att om man hade lugnat sig lite grann och
            konfererat lite ytterligare med övriga EU-länder hade man kunnat
            förhandla med UNHCR på annat sätt. Vad vet jag? Gjort är gjort,
            och det var inte fel det som gjordes. Men man kan dra en slutsats
            av det som hände och se om det kan leda till en annan bedömning
            vid något annat tillfälle.
          </note>
          <note>
            Sverige har väl haft den attityden att vi är så oerhört duktiga
            på detta. Sedan blev det bara 5 000. Det var också lite konstigt.
            Antingen skulle man tagit i och verkligen gått före, eller också
            så skulle man kanske hittat något annat. Just detta med 5 000
            var minimalistiskt men ändå lagom duktigt på något sätt.
          </note>
          <note>
            Och det är väl bra det då.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            12 § Ändring i lagen om ersättning till steriliserade i vissa
            fall, m.m.
          </note>
          <note>
            Föredrogs socialutskottets betänkande 1999/2000:SoU3
          </note>
          <note>
            Ändring i lagen om ersättning till steriliserade i vissa fall,
            m.m. (prop. 1998/99:139)
          </note>
          <note type="speaker">
            Anf. 152 INGRID BURMAN (v):
          </note>
          <note>
            Fru talman! Jag vill för ett enhälligt utskotts räkning yrka
            bifall till hemställan i socialutskottets betänkande Ändring i
            lagen om ersättning till steriliserade i vissa fall, m.m. Ett
            enhälligt utskott tillstyrkte redan i våras regeringens förslag
            till lag om ersättning till steriliserade, dvs. den lag vi nu
            avser att förstärka.
          </note>
          <note>
            Det pågick redan då en debatt om behovet av att förstärka lagstiftningen
            med inriktning på att ersättningen skulle undantas vid beräkning
            av förmåner, bidrag och avgifter. I den allmänna debatten pekade
            man på risken att ersättningarna helt enkelt skulle försvinna
            i den vanliga vardagsekonomin genom att växlas mot minskade bostadsbidrag
            eller höjda taxor för dem som var berättigade till den här ersättningen.
          </note>
          <note>
            För socialutskottet var det viktigt att inte försena den lagstiftning
            som då skulle beslutas. Vi ansåg att de som utsatts för övergrepp
            snarast skulle få sin ersättning, som en gottgörelse från staten.
            Vi ville helt enkelt inte fördröja den lagstiftningen, samtidigt
            som vi i våra interna diskussioner noterade att det fanns ett
            behov av och en möjlighet att återkomma till den här frågan.
          </note>
          <note>
            Det var därför ytterst glädjande att regeringen under tidig höst
            återkom med ett förslag till kompletterande lagstiftning där just
            ersättningarna undantas från beräkning av förmåner, bidrag och
            avgifter. Den här ersättningen ska alltså inte vara underlag för
            att minska bostadsbidrag eller leda till höjda taxor och avgifter.
            Den ska helt enkelt inte leda till förluster i andra system.
          </note>
          <note>
            Det betänkande som vi nu diskuterar innebär att ersättningen
            är och förblir den markering den var tänkt att vara, nämligen
            att de som steriliserats mot sin vilja ska ha en upprättelse och
            en gottgörelse. Jag är glad att här inför kammaren kunna redovisa
            att i den här frågan finns det inga partipolitiska motsättningar
            utan i stället en total och gemensam vilja från samtliga partier
            att söka ge den grupp upprättelse som faktiskt blev offer för
            ett rashygieniskt synsätt och en tro på folkrening.
          </note>
          <note>
            Fru talman! Jag yrkar alltså bifall till hemställan i socialutskottets
            betänkande.
          </note>
          <note type="speaker">
            Anf. 153 ELISABETH FLEETWOOD (m):
          </note>
          <note>
            Fru talman! Låt mig börja med att säga att inte heller jag har
            något annat yrkande. Jag har dock ändå funnit anledning att begära
            ordet här.
          </note>
          <note>
            I september 1997 tillsatte regeringen en utredare för att se
            hur vi skulle kunna gottgöra de tusentals människor, av vilka
            de flesta nu är borta, som hade drabbats av en lagstiftning som
            trädde i kraft på 30-
          </note>
          <note>
            talet och i och för sig varade ända fram till 1975.
          </note>
          <note>
            Utredaren föreslog en ersättning på 175 000 kr. Det är lågt,
            men det var dock ett tecken på att Sveriges riksdag och regering
            på något sätt ville försöka tala om att vi ansåg att de hade utsatts
            för övergrepp.
          </note>
          <note>
            Uppgifter i pressen sade dock att det visade sig att kommunerna
            kanske skulle "ta hand om" de här pengarna, på det sättet att
            man skulle ta de 175 000
          </note>
          <note>
            kronorna som underlag för att minska bidrag, t.ex.
          </note>
          <note>
            socialbidrag eller bostadstillägg. Pengarna skulle då hamna i
            kommunernas kassor i stället för i de drabbades.
          </note>
          <note>
            I den situationen ställde jag en fråga till statsministern under
            den muntliga frågestunden. Statsministern föredrog att inte svara
            utan blev sittande och lämnade ordet till statsrådet Klingvall.
            Hon svarade valhänt, tyckte jag, vilket gjorde att jag i följdfrågan
            bad statsministern överväga att ta nästa svar. Det gjorde han
            inte, och därtill fick tydligen statsrådet
          </note>
          <note>
            Klingvall en uppmaning att inte heller gå upp och svara.
          </note>
          <note>
            Jag skrev i den situationen en interpellation till statsministern.
            Den överlämnades till socialministern, och vi hade en debatt här.
            Inför denna hade regeringen förklarat att man genomfört en s.k.
            generalklausul som gjorde att de här pengarna inte skulle få användas
            som underlag för beräknande av bidrag, och det var bra. Det var
            mycket bra, tyckte jag.
          </note>
          <note>
            Propositionen kom den 23 juni när riksdagen hade åtskilts. Nu
            har den behandlats av socialutskottet, och jag tycker att det
            har varit en bra behandling. Men när jag läser betänkandet blir
            jag betänksam på en punkt.
          </note>
          <note>
            På s. 4 står det så här: "Utskottet vill emellertid erinra om
            att lagförslaget inte innebär att den reella avkastningen på ersättningsbeloppet
            skall undantas vid de aktuella beräkningarna. Sådan reell avkastning
            kan därmed komma att få betydelse."
          </note>
          <note>
            Vilken betydelse? Är det så att avkastningen kommer att försvinna
            i vissa kommuner? Jag kan inte besvara den frågan i dag. Men var
            övertygade om att jag kommer att följa det här. Det kan inte vara
            så att dessa människor, så hårt drabbade av lag som stiftats av
            Sveriges riksdag, på något sätt icke själva ska kunna få ta hand
            om både de 175 000 kronorna och den avkastning detta kan ge. Det
            är min personliga uppfattning. Jag anser att vår solidaritet med
            dessa människor kräver att vi är uppmärksamma, och det kommer
            jag således att vara.
          </note>
          <note type="speaker">
            Anf. 154 INGRID BURMAN (v):
          </note>
          <note>
            Fru talman! Först kan jag konstatera att jag är glad att Elisabeth
            Fleetwood delar min och utskottets uppfattning att den ändring
            vi nu genomför är bra. Lite tveksam blir jag ändå när jag hör
            inlägget. När ett enhälligt socialutskott ställde sig bakom den
            lag som vi nu förstärker gjorde vi ju det i fullt medvetande om
            den diskussion som då pågick i samhället. Vi prioriterade dock
            att få igenom lagstiftningen så att den nämnd som var tillsatt
            snabbt skulle kunna hantera de ansökningar som kom in, väl medvetna
            om att det här var en grupp som snabbt behövde få både upprättelse
            och erkännande. Vi ville inte fördröja den proceduren. Vi var
            också medvetna om behovet av och möjligheterna att återkomma just
            i den här frågan, vilket regeringen och utskottet nu gör.
          </note>
          <note>
            Jag hoppas ändå att Elisabeth Fleetwood också ställer upp bakom
            hanteringen av frågan. Personligen tycker jag att det var både
            riktigt och rimligt att inte fördröja lagstiftningen. Ett annat
            beslut från socialutskottets sida kunde ha inneburit att vi hade
            försenat den då pågående lagstiftningen och nämndens arbete.
          </note>
          <note>
            Det var angeläget med en snabbhet i den processen.
          </note>
          <note>
            När det gäller avkastningen av ersättningsbeloppet har ambitionen
            varit att faktiskt värna ersättningsbeloppet, de 175 000 kronorna.
            Man kan diskutera om detta var för högt eller för lågt, men vi
            har ju enats runt den siffran. Vi har också skrivit att "175 000
            kr alltid skall undantas vid beräkningar som är relaterade till
            förmögenhet, för resten av livet och oavsett om pengarna finns
            kvar eller inte".
          </note>
          <note type="speaker">
            Anf. 155 ELISABETH FLEETWOOD (m):
          </note>
          <note>
            Fru talman! Jag vill naturligtvis inte fördröja någonting. Jag
            var ju kanske den som satte i gång den här debatten, och jag är
            oerhört tacksam för det resultat som detta arbete från både regeringens
            och riksdagens sida har resulterat i. Men kanske är jag ibland
            i just den här frågan lite konspiratorisk och undrar vad som händer
            ute på kommunnivå.
          </note>
          <note>
            Vad jag vill säga här är att inte bara jag utan också många andra
            kommer att vara uppmärksamma på vad som händer med denna avkastning
            så att vi verkligen kan ge dessa människor - mycket få av dem
            lever i dag, såvitt vi kan förstå - den upprättelse och den lilla
            guldkant på de sista åren i livet som denna ersättning och dess
            avkastning kan ge dem. Det tycker jag att solidariteten med dem
            kräver.
          </note>
          <note type="speaker">
            Anf. 156 INGRID BURMAN (v):
          </note>
          <note>
            Fru talman! Jag kan försäkra Elisabeth Fleetwood att i alla fall
            jag själv mycket noga kommer att följa upp att det beslut som
            riksdagen snart ska fatta verkligen innebär att de som får den
            här ersättningen -
          </note>
          <note>
            och förhoppningsvis också ser att detta är en upprättelse - ska
            kunna disponera pengarna. Tanken är inte att dessa pengar ska
            försvinna på grund av kommunernas hantering. Då får vi återkomma.
          </note>
          <note type="speaker">
            Anf. 157 ELISABETH FLEETWOOD (m):
          </note>
          <note>
            Fru talman! Jag tycker att det är bra om vi följer upp detta
            tillsammans. Det är naturligtvis ingen av oss, hoppas jag, som
            vill någonting annat.
          </note>
          <note>
            Samtidigt kan jag inte, när jag står här i dag, vara annat än
            lite förundrad över att inte statsministern redan den 22 april
            steg upp och instämde i de synpunkter som vi alla har i dag.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            13 § Godkännande av 1998 års protokoll om långlivade organiska
            föroreningar och om tungmetaller under konventionen om långväga
            gränsöverskridande luftföroreningar
          </note>
          <note>
            Föredrogs miljö- och jordbruksutskottets betänkande
          </note>
          <note>
            1999/2000:MJU3
          </note>
          <note>
            Godkännande av 1998 års protokoll om långlivade organiska föroreningar
            och om tungmetaller under konventionen om långväga gränsöverskridande
            luftföroreningar (prop. 1998/99:141)
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 15 §.)
          </note>
          <note>
            14 § Djurskydd m.m.
          </note>
          <note>
            Föredrogs miljö- och jordbruksutskottets betänkande
          </note>
          <note>
            1999/2000:MJU4
          </note>
          <note>
            Djurskydd m.m.
          </note>
          <note type="speaker">
            Anf. 158 CARL G NILSSON (m):
          </note>
          <note>
            Fru talman! Djurskyddsfrågorna har verkligen stått i fokus de
            senaste veckorna. Visst blir vi fruktansvärt upprörda när vi ser
            bilder eller reportage om självdöda djur som ligger i sin egen
            avföring eller när vi upplever och ser vanvård av katter eller
            hundar på olika sätt.
          </note>
          <note>
            Men de senaste veckorna har vi också blivit uppmärksamma på och
            upprörda över hur myndigheter, med uppmuntrande tillrop av regeringen,
            i förment djurskyddsintresse burdust och kallhamrat avlivat till
            synes friska djur med motivet att de saknat nummerlapp i örat
            och att sådan avsaknad är i strid med EU-
          </note>
          <note>
            förordning.
          </note>
          <note>
            I Borås föll i förra veckan en dom mot en lantbrukare som var
            åtalad för att han hade haft nötkreatur på betesdrift i slutet
            av oktober månad för ett par år sedan, men utan tillgång till
            ligghall. Han blev visserligen frikänd på grund av att slakteriet
            inte hade haft möjlighet att hämta djuren i tid. Därför ansågs
            gärningen som ringa. Men två nämndemän var skiljaktiga och ansåg
            att han borde fällas till ansvar för djurplågeri.
          </note>
          <note>
            Jag tror att vi här i kammaren allihop är överens om att vi ska
            ha en djurskyddslagstiftning som stadgar en god djuromsorg och
            att all animalieproduktion, och djurhållning i övrigt för den
            delen, ska drivas så att djuren mår bra. Enligt min mening är
            det dessutom så att det finns ett klart samband mellan god djuromsorg
            och ett bra produktionsresultat. Den bonde som inte ser till att
            djuren mår bra får ingen hög mjölkavkastning och ingen bra klassning
            på sina köttdjur, för att ta ett par exempel just ur kreatursskötseln.
          </note>
          <note>
            Men om vi nu är överens om att i grunden ha en sträng lagstiftning
            är jag inte säker på att vi är helt överens om hur i detalj regering
            och myndigheter ska gå i förordningar och föreskrifter.
          </note>
          <note>
            Frågan om båspallsmått i ladugårdar är ett lysande avskräckande
            exempel. Här har hundratals, kanske tusentals, mjölkbönder tvingats
            sluta i förtid för att deras ladugårdar inte har uppfyllt kraven
            på de här måttreglerna, trots att djuromsorgen i övrigt har varit
            helt tillfredsställande. Djuren har mått bra, och produktionen
            har varit hög. Från moderat håll har vi utvecklat detta i vår
            reservation nr 3, där vi föreslår dispensmöjligheter.
          </note>
          <note>
            Fallet i Boråstrakten, med polisanmälan och åtal på grund av
            att djuren gått på bete i oktober-november utan tillgång till
            ligghall, tycker jag visar på en stor brist på kunskap om djurskötsel
            och om djurens behov. I domslutet kan vi läsa vittnesmål från
            bl.a.
          </note>
          <note>
            lantbruksuniversitetet som säger att det inte alls är någon fara
            med att djur går ute när det är mycket kallt. Tvärtom är det så
            att ungnöt snarare lider av att det är för varmt än av att det
            är för kallt. Om tillsynsmyndigheten framöver kommer att anmäla
            till polis för att få åtal väckt, som i det aktuella fallet i
          </note>
          <note>
            Borås, kommer det naturligtvis att innebära dramatiska förändringar
            i möjligheten att bedriva djurhållning i sådan form i Sverige.
          </note>
          <note>
            Det aktuella fallet i Ljungskile reser flera och angelägna frågor.
            Är ingreppet att skjuta djuren rimligt i förhållande till förseelsen?
            Om man kan förse en varg eller en björn med radiosändare, borde
            man väl kunna tvångsmärka ett nötkreatur. Är EU:s förordningar
            rimliga i förhållande till en allmän rättsuppfattning?
          </note>
          <note>
            Kommer Sveriges regering att kräva ändringar? Hur fungerar Jordbruksverkets
            registrering av svenska nötkreatur i övrigt? Här läser vi dagligen
            om att det fattas mycket på den punkten. På flera håll är läget
            faktiskt utom kontroll. Det är alltså inte under kontroll. Varför
            i så fall detta fruktansvärda utbrott just mot bonden i Ljungskile?
          </note>
          <note>
            Vi har i vår reservation nr 2, till vilken jag yrkar bifall,
            föreslagit att man i liknande fall borde kunna pröva möjligheten
            att anlita någon neutral utomstående person - vi har nämnt ett
            god man-system - för att undvika de låsningar och missförstånd
            som uppstår mellan djurägare och myndigheter och för att underlätta
            konstruktiva lösningar. Ljungskilefallet inträffade för övrigt
            efter det att vi skrev vår motion och vår reservation om god man-systemet.
            Vi bör faktiskt kräva att frågan prövas inför domstol innan sådana
            ingrepp görs av en myndighet. Det är för mig en självklar rättssäkerhetsfråga.
          </note>
          <note>
            Sammanfattningsvis, fru talman, borde lagar och förordningar
            som reglerar djurskydd och djuromsorg utformas utifrån funktionskrav
            och mindre utifrån detaljregleringar. Exemplen som jag just har
            redovisat talar sitt tydliga språk.
          </note>
          <note type="speaker">
            Anf. 159 JONAS RINGQVIST (v):
          </note>
          <note>
            Fru talman! Djurens rättigheter har blivit en viktig fråga för
            alltfler. Särskilt unga människor engagerar sig och kämpar på
            olika sätt för djurs rättigheter. De nöjer sig inte med det skydd
            av djur som djurskyddet syftar till, men ofta misslyckas med.
            Vi i Vänsterpartiet instämmer i kritiken av djurskyddet och föreslår
            därför en översyn och förbättringar av djurskyddslagen för att
            stärka djurs rättigheter.
          </note>
          <note>
            Det finns tydliga exempel på hur vår djurskyddslagstiftning har
            misslyckats med att ge djuren ett tillräckligt skydd mot exploatering.
            Jag tar här upp tre av dem.
          </note>
          <note>
            Smittskyddsinstitutets aphållning är enligt Jordbruksverket inte
            av tillräckligt god djurskyddsmässig standard. Jordbruksverket
            har riktat kritik mot SMI på flera punkter, bl.a. får en del djur
            inte vistas i grupp.
          </note>
          <note>
            Burstorleken är för liten. Djur sitter i lokaler utan dagsljus.
            Djurmiljön borde dessutom berikas, så att djuren kan ha ett mer
            naturligt beteende, bl.a. borde de ha möjlighet att söka föda.
            Ändå tillåts aphållningen på SMI att fortsätta.
          </note>
          <note>
            Burhållning av mink sker i dag, trots att det är tydligt att
            minkar inte kan leva ut sina naturliga beteenden i en trång stålbur.
            Det är inte bara olika djurrättsorganisationer som riktar kritik
            mot burhållningen av pälsdjur. Veterinärförbundet har hävdat att
            det t.ex. fortfarande inte är klarlagt om minkarna behöver vatten
            att vistas i. De har också påpekat att det finns problem med stereotypa
            beteenden i burarna och att minkarna har blivit utsatta för en
            mycket osund avel.
          </note>
          <note>
            Trots det fortsätter burhållningen.
          </note>
          <note>
            Det har nu gått så långt att djurrättsaktivister tar lagen i
            egna händer och gör symboliska fritagningar av minkar. De gör
            det för att visa att de inte accepterar att djurskyddet inte fungerar
            och för att sabotera för dem som håller pälsdjur i bur.
          </note>
          <note>
            Det här innebär att rättssäkerheten för både djur och djurägare
            försvagas. Vi kan självklart inte acceptera att enskilda tar lagen
            i egna händer på det sättet. Men vi kan inte heller acceptera
            att den lag som antogs för över tio år sedan ännu inte har inneburit
            att minkarna har rätt till en god miljö.
          </note>
          <note>
            Det är positivt att regeringen i budgetpropositionen har angett
            att man tänker återkomma med förslag till förbättring av reglerna
            för burhållning av mink.
          </note>
          <note>
            Det är hög tid att något händer, och vi förutsätter att det blir
            förbud att hålla minkar i bur.
          </note>
          <note>
            Även höns hålls fortfarande i bur. De nya reglerna med större
            burar som ger möjligheter att sprätta och sitta på en pinne är
            i grunden en skrivbordsprodukt som inte utgår från de verkliga
            behov en höna har att kunna röra sig mer fritt, söka föda, eller
            känna trygghet genom att sitta en bit över marken där det finns
            skydd. Djurindustrins intressen bedöms uppenbarligen som viktigare
            än hönornas.
          </note>
          <note>
            Varför blir det så? En uppenbar slutsats är att det beror på
            att djurskyddet och djurskyddslagen försöker mildra samhällets
            övergrepp mot djur genom att reglera exploateringen. Exploateringen
            i sig betraktas inte som något egentligt fel. Hela tiden tas hänsyn
            till att exploateringen ska kunna fortsätta. Så fort krav på bättre
            villkor för djur kommer i konflikt med ekonomiska intressen görs
            en avvägning mellan ekonomin och djurskyddet - även om det handlar
            om djurs grundläggande behov.
          </note>
          <note>
            Den etik som utgår från begreppet djurrätt hävdar att det finns
            ett grundläggande fel i att djur utnyttjas enbart för människans
            skull. Djurrätt tillerkänner djur grundläggande rättigheter, dvs.
            inte bara att slippa lyda utan även att utifrån sina speciella
            förutsättningar och utifrån sin arts inneboende möjligheter få
            leva ett naturligt liv. Det är ett synsätt som växer starkt i
            dag, som fler och fler tar till sig och engagerar sig i på flera
            olika sätt. En del gör det genom att bli veganer, och på det sättet
            vägrar de att befatta sig med all exploatering av djur. Andra
            gör det genom att själva hålla djur på ett sätt som ger dem möjligheter
            att leva ett gott liv. Många engagerar sig i djurrättsrörelsen
            för att påverka politiken och opinionen. Andra går så långt att
            de tar till olagliga metoder för att rädda djur eller för att
            sabotera för dem som håller djur på ett sätt de anser är fel.
          </note>
          <note>
            Allt detta är exempel på en växande djurrättsrörelse som inte
            nöjer sig med dagens lagstiftning, som inte accepterar en fortsatt
            exploatering av djur.
          </note>
          <note>
            Djurskyddslagen är uppenbarligen otillräcklig för att djur ska
            få sina grundläggande behov tillgodosedda. Djurs grundläggande
            rättigheter kränks systematiskt i vårt samhälle. I stället måste
            djurs rättigheter vara utgångspunkten när vi formulerar en bättre
            lagstiftning om de villkor som djur hålls under. Dessa rättigheter
            måste utgå från den enskilda individ som djuret är och utifrån
            de särskilda förutsättningar olika arter har.
          </note>
          <note>
            Djurskyddslagen behöver utvärderas för att se om djurskyddslagen
            tillgodoser djurs grundläggande rättigheter. Förbättringar av
            djurskyddslagen kan behöva göras. Jag yrkar därför bifall till
            vår reservation nr 1 under mom. 1 om utvärdering av djurskyddslagen.
          </note>
          <note>
            Jag vill också kort säga något om talerätten för djurskyddsorganisationer.
            Ett sätt att stärka djurs juridiska skydd kan vara att ge djurskyddsorganisationer
            talerätt i djurskyddsfrågor. Det ska vara på samma sätt som miljöorganisationer
            enligt miljöbalken har talerätt i miljöfrågor. Vi har därför i
            utskottet reserverat oss till förmån för en utredning om en sådan
            talerätt. Vi ställer oss naturligtvis bakom den reservationen
            även om vi avstår från att yrka bifall.
          </note>
          <note type="speaker">
            Anf. 160 CAROLINE HAGSTRÖM (kd):
          </note>
          <note>
            Fru talman! När vi nu ska debattera ämnet djurskydd med motioner
            väckta under allmänna motionstiden finns det några olika områden
            jag särskilt vill belysa.
          </note>
          <note>
            Som vi från kristdemokratiskt håll redan tidigare har varnat
            för, har den lagstiftning som trädde i kraft den 1 januari 1999,
            och som innebär att vissa specifika båspallsmått krävs, redan
            inneburit att många lantbrukare med god djuromsorg lämnat näringen.
          </note>
          <note>
            Det kan väl inte vara majoritetens mening att på detta sätt slå
            ut arbetstillfällen?
          </note>
          <note>
            Redan i februari 1998 sade socialdemokraternas talesman i en
            djurskyddsdebatt i kammaren att det i berörda föreskrifter finns
            möjligheter till undantag.
          </note>
          <note>
            Mindre avvikelser från måttbestämmelserna får göras om djurhälsan
            i övrigt är bra. Vidare sade han att det handlar för tillsynsmyndigheten
            om att se till djurens bästa. Djuren ska må bra. Det ska inte
            gås fram med måttstock. Det handlar om sunt förnuft. Det handlar
            om att se hur djuren mår.
          </note>
          <note>
            Med samma andemening avstyrker majoriteten i år motionskravet
            om att en generell dispensmöjlighet införs som innebär att lantbrukare
            med dokumenterat god djuromsorg ska få fortsätta sin verksamhet
            även om det fattas någon eller några centimeter för att nå stipulerat
            båspallsmått.
          </note>
          <note>
            Med facit i hand kan vi nu konstatera att tillsynsmyndigheterna
            tillämpar reglerna olika i olika delar av landet.
          </note>
          <note>
            Fru talman! Därför är det på tiden att vi får ett tillkännagivande
            på denna punkt så att vi en gång för alla ska undanröja oklarheter
            i denna fråga.
          </note>
          <note>
            Jag delar de åsikter som Carl G Nilsson redan har framfört om
            frågan att pröva möjligheten att i vissa lägen anlita någon neutral
            utomstående person, t.ex.
          </note>
          <note>
            någon form av god man, för att underlätta konstruktiva lösningar
            när det gäller ett aktuellt djurskyddsproblem.
          </note>
          <note>
            Jag vill här också ta upp en annan viktig fråga som gäller distriktsveterinärorganisationen.
            Statens jordbruksverk genomdrev 1995 en omorganisation av distriktsveterinärsystemet
            enligt en modell som i remissyttrandet från Riksrevisionsverket
            kritiserades som alltför kostsam. Trots att en tredjedel av den
            dåvarande distriktsveterinärkåren valde att övergå till privat
            verksamhet förblev statsanslaget oförändrat.
          </note>
          <note>
            Det innebär att organisationen har haft ca 80 miljoner kronor,
            och för år 2000 föreslås få drygt 75,5 miljoner kronor, att fördela
            på 240 anställda mot tidigare
          </note>
          <note>
            340 anställda. Det innebär att det är mycket svårt för privata
            veterinärer att konkurrera med de statliga.
          </note>
          <note>
            De statliga distriktsveterinärerna är officiella veterinärer
            anställda av staten, bl.a. för att möta de krav som EU ställer
            på övervakning av djurskydd och smittskydd. De sorterar i denna
            egenskap under Statens jordbruksverks tillsynsavdelning - djuravdelningen.
            De är också anställda av staten för att bedriva djursjukvård,
            och de sorterar under avdelningen för distriktsveterinärorganisationen.
            Verksamheten sker i båda fallen efter affärsmässiga principer,
            och den anställde veterinären erhåller i båda fallen fast lön
            plus ett tantiem, dvs. provision. Tantiemet utgör hälften av det
            arvode som avnämaren debiteras.
          </note>
          <note>
            Statens jordbruksverk ansvarar för tillsyn över all veterinär
            verksamhet, alltså även över de privata veterinärer med vilka
            man konkurrerar. Att en tillsynsmyndighet konkurrerar med den
            verksamhet över vilken man också ska utöva tillsyn kan inte betraktas
            som sund konkurrens.
          </note>
          <note>
            Distriktsveterinärernas traditionella arbetsuppgift är att bota
            sjuka djur i animalieproduktionen samt hästar som används i jord-
            och skogsbruk. Den arbetsuppgiften har minskat i omfattning. Statens
            jordbruksverk har av denna anledning fått vidkännas ett inkomstbortfall.
            För att kompensera för detta bortfall satsar man på att bygga
            ut vården för sällskapsdjur och sporthästar. Inkomsterna från
            dessa sektorer utgör i dag tillsammans 40 % av de totala intäkterna.
          </note>
          <note>
            Stora summor används för att bygga upp sådan verksamhet på orter
            där det redan finns en fungerande privatvård för dessa djurslag.
            Flera exempel på smådjursmottagningar i södra Sverige vittnar
            om detta. I
          </note>
          <note>
            så gott som alla annonser om lediga tjänster som distriktsveterinär
            efterfrågar Statens jordbruksverk kompetens på smådjur och häst.
            Som exempel kan nämnas att man på en ort i Mellansverige anställt
            en smådjursspecialiserad veterinär utan formell behörighet som
            distriktsveterinär. Förutom att man går förbi ett stort antal
            behöriga sökande bryter man dessutom mot författningen i sin iver
            att konkurrera med privata veterinärer med praktik för smådjur.
            Därför är det angeläget att det nu genomförs en utredning med
            en översyn av konkurrensförhållandena inom veterinärväsendet.
          </note>
          <note>
            Fru talman! Därmed vill jag yrka bifall till reservation nr 7
            i betänkandet.
          </note>
          <note>
            En annan fråga som också handlar om djurskydd, men som inte finns
            med i detta betänkande gäller ett
          </note>
          <note>
            EG-direktiv - MRL Regulation 2377/90. Där undantas ett antal
            farmakologiska substanser när det gäller behandlingen av djur
            inom animalieproduktionen.
          </note>
          <note>
            Anledningen till detta är att dessa substanser bedöms vara farliga
            i livsmedel. Så långt är allt väl. Men problemet med denna bestämmelse
            är att det i dag inte finns några preparat som kan ersätta vissa
            av de undantagna. Enligt uppgift är det främst hästar som drabbas
            negativt av detta direktiv. Det finns i dag t.ex. godkända preparat
            för att söva en häst, men däremot finns det inget godkänt preparat
            för att återuppliva hästen. Ur djurskyddssynpunkt är det angeläget
            att regeringen ser över vilka möjligheter som finns för fortsatt
            användning av dessa preparat för hästar och genom någon typ av
            märkningssystem även garantera att dessa djur undantas från livsmedelsproduktion.
          </note>
          <note>
            Fru talman! Vi har även en rad andra reservationer som är fogade
            till betänkandet där vi redogör för vårt engagemang i bl.a. frågor
            som rör djurförsök.
          </note>
          <note>
            Men för tids vinnande avstår jag från att gå närmare in på dem
            vid detta tillfälle.
          </note>
          <note type="speaker">
            Anf. 161 ESKIL ERLANDSSON (c):
          </note>
          <note>
            Fru talman! För tids vinnande vill jag börja med att instämma
            i det anförande som Carl G Nilsson har hållit inför kammaren.
          </note>
          <note>
            Därutöver skulle jag vilja säga att den svenska regeringen har
            varit pådrivande inom EU för att förbättra djurskyddet inom unionen.
            Vi i Centerpartiet tycker att det är bra och applåderar det. Ambitionen
            måste vara att skärpa unionens djurskyddslagar efter svensk förebild.
            Speciellt viktigt blir det nu, eftersom antalet långa transporter
            av levande slaktdjur ökar. De här transporterna sker ibland, tyvärr,
            under ovärdiga och etiskt förkastliga förhållanden. De måste alltså
            stoppas.
          </note>
          <note>
            Sverige bör också i detta sammanhang verka för att EU:s subventioner
            i samband med transport och försäljning av djur avskaffas. Tiden
            för slakttransporterna bör minimeras, och slakten bör ske så nära
            djurens uppfödningsplatser som möjligt.
          </note>
          <note>
            Sverige har, som sagt, ett väl utvecklat djurskydd och en stark
            djurskyddslag. Den svenska djurskyddslagen ger ett starkare skydd
            för djuren i vårt land än de flesta andra länders lagstiftning.
          </note>
          <note>
            De svenska djurskyddsreglerna har med få undantag inte påverkats
            av vårt EU-medlemskap. Men vi får inte glömma att de stränga regler
            som vi har i det här landet innebär kostnader för det svenska
            jordbruket, t.ex. för större utrymmen i nödvändiga djurstallar.
            Vi ska inte diskutera de här frågorna i dag, men jag vill ändå
            i sammanhanget påminna om dem och meddela att jag återkommer i
            det här avseendet när vi diskuterar budgeten.
          </note>
          <note>
            Trots att vi har denna strängare djurskyddslagstiftning gentemot
            och i förhållande till vad andra länder har, finns det möjligheter
            till dispenser och undantag. Även efter 1998 års utgång ska det
            finnas möjligheter att godta mindre avvikelser för t.ex. mått
            som ska gälla för båspallar, i enskilda fall. Jordbruksverket
            kan ge tillstånd till individuella tidsbegränsade bestämmelser.
            Kommunernas djurskyddsinspektörer, som känner till förhållandena
            på platsen, ska göra en helhetsbedömning vid sina inspektioner.
            Enligt Jordbruksdepartementet ska djurmiljön i dess helhet, dvs.
          </note>
          <note>
            stallhygienen, djurantalet och en rad andra faktorer, avgöra
            om eventuell avvikelse från utrymmesreglerna för djuren kan godtas.
            Tyvärr tillämpas emellertid inte regeringens anvisningar på därför
            avsett sätt. I de flesta fall gör myndigheten inte den helhetsbedömning
            av djurmiljön som Jordbruksdepartementet eftersträvar.
          </note>
          <note>
            Jag skulle vilja fråga Inge Carlsson om det är regeringens och
            regeringspartiets mening att vi med den här bristen ska riskera
            att slå ut det jag vill kalla den småskaliga djurhållningen i
            de svagare delarna av landet. Vi riskerar alltså att få djurtomma
            bygder beroende på att de anvisningar som departementet har antagit
            inte tillämpas i praktiskt bruk.
          </note>
          <note>
            Om Inge Carlsson inte accepterar att det sker en sådan utslagning
            som jag här påtalar borde regeringspartiet bifalla den reservation
            som jag nu yrkar bifall till, nämligen reservation nr 3.
          </note>
          <note type="speaker">
            Anf. 162 GUDRUN LINDVALL (mp):
          </note>
          <note>
            Fru talman! Det här är alltså ett betänkande om djurskydd. Det
            är frågor som vi har diskuterat här i kammaren många gånger förut.
            Många av de motioner som avstyrks i betänkandet är miljöpartistiska,
            beroende på att djurskyddsfrågor är mycket väsentliga för Miljöpartiet.
            Vi har många medlemmar som har gått in i Miljöpartiet just på
            grund av engagemanget för djur.
          </note>
          <note>
            Jag vill börja med att yrka bifall till reservation
          </note>
          <note>
            12. Miljöpartiet står givetvis bakom de andra reservationerna,
            men för tids vinnande yrkar jag bifall bara till den reservationen.
          </note>
          <note>
            I detta betänkande behandlas motioner där det krävs en översyn
            av djurskyddslagen. Från Miljöpartiets sida kommer vi inte att
            stödja det kravet, trots att vi anser att djurskyddslagen i dag
            borde tillämpas betydligt bättre. Skälet till det är att vi tillsammans
            med Vänsterpartiet samarbetar med regeringen. Jag har goda förhoppningar
            om att den proposition som ska komma till våren kommer att beakta
            de synpunkter vi har. Vi är alltså mycket rädda för att en utvärdering
            nu skulle kunna lägga en död hand över djurskyddslagen. Vi menar
            att en ändring av mycket av det som finns i djurskyddslagen är
            akut. Därför vill vi göra ändringen under våren nästa år. Sedan
            kan vi så småningom titta på om det måste göras en utvärdering,
            men just nu vill vi alltså i första hand kunna komma till skott.
          </note>
          <note>
            Det är mycket som behöver ändras. Vi kan se att
          </note>
          <note>
            4 § djurskyddslagen om att alla djur ska ges möjlighet att ha
            naturliga beteenden inte efterlevs vare sig för mink, höns eller
            vissa andra djurslag. Många kor står t.ex. uppbundna året runt
            trots att det står i djurskyddslagen, t.o.m. i förordningen, att
            de ska ges möjlighet till rörelse under året. Så sker inte.
          </note>
          <note>
            En fråga som har varit uppe till diskussion flera gånger i kammaren
            är eldressyr av hund. Vi har en reservation där. Det kom en utredning
            redan 1995
          </note>
          <note>
            som jag skulle vilja uppmana er att läsa. Utredaren skyr inte
            några ord, utan här beskrivs hur eldressyren går till och också
            hur djuren reagerar.
          </note>
          <note>
            Man kan konstatera att Sverige har skrivit under
          </note>
          <note>
            Europakonventionen om skydd av sällskapsdjur, som säger att vi
            inte får utsätta sällskapsdjur för onödig smärta, lidande eller
            ångest. Där sägs också: "Inget sällskapsdjur får tränas på ett
            sätt som är skadligt för dess hälsa och välbefinnande, särskilt
            genom att tvinga det att överskrida sin naturliga förmåga eller
            styrka eller genom att använda artificiella hjälpmedel som förorsakar
            skada eller onödig smärta, lidande eller ångest."
          </note>
          <note>
            Det här är precis vad eldressyr av hund gör. Det orsakar smärta,
            lidande och mycket stark ångest. Det här redovisas på ett mycket
            bra sätt i Ds 1995:63,
          </note>
          <note>
            Elhund. Sedan den utredningen kom har ingenting hänt. Det är
            beklämmande. Under samma tid har vi alltså förbjudit elslingor
            i ladugårdar, s.k. kodressörer, därför att vi ansåg att el inte
            passar in i sammanhanget. Det borde vara lika självklart att eldressyr
            av hund inte heller skulle få förekomma.
          </note>
          <note>
            I betänkandet tas också upp mycket om djurförsök. Miljöpartiet
            har tidigare varit aktivt i frågan, och även i detta betänkande
            har vi ett antal reservationer.
          </note>
          <note>
            Vi anser bl.a. att den etologiska kompetensen, dvs.
          </note>
          <note>
            kompetensen i det som handlar om djurens beteende, etologi, måste
            förstärkas. Det finns egentligen ingen i de djurförsöksetiska
            nämnderna som kan det här i dag. Därmed kan man säga att det ibland
            med mycket enkla medel skulle gå att ge försöksdjuren en bättre
            miljö, men det sker inte.
          </note>
          <note>
            Tittar vi på de djurförsöksetiska nämnderna i dag, ser vi att
            Sverige är ett litet land, och det blir i många fall väldigt tätt
            mellan forskare som sitter i nämnderna och forskare som finns
            ute på institutionerna. Det finns en stor risk för en kollegialitet.
            Vi menar därför att man måste se över allmäninflytandet i de djurförsöksetiska
            nämnderna och minska antalet forskare och öka antalet politiker.
            Det behövs för att de djurförsöksetiska nämnderna ska kunna fungera
            på ett bra sätt.
          </note>
          <note>
            Vi kan också se att djurförsök har godkänts som sedan visat sig
            ge betydligt större lidande än vad man sade när försöket godkändes.
            I dag finns egentligen ingen möjlighet för en veterinär att gå
            in och agera i det läget. Det här är någonting som man måste se
            över i den översyn av djurskyddslagen som ska ske.
          </note>
          <note>
            Om djur utsätts för lidande som är betydligt större än vad nämnden
            har beslutat, måste en veterinär kunna gå in och stoppa försöket.
          </note>
          <note>
            Under hösten skrev jag en motion om triangelmärkning av häst.
            Det visade sig, som framgår av betänkandet, att jag inte hade
            behövt skriva motionen.
          </note>
          <note>
            Detta att triangelmärka hästar för att kunna visa att de inte
            kan fullförsäkras sker genom bränning, vilket inte är tillåtet.
            Det visste ingen. Det har nämligen skett allmänt på djursjukhus
            och hos olika veterinärer.
          </note>
          <note>
            När man undersöker detta visar det sig att det är någonting som
            har slunkit emellan. Det står klart och tydligt i de förordningar
            som Jordbruksverket har lämnat ut att man får identitetsmärka
            med hjälp av bränning, men det står ingenting om denna typ av
            märkning. Det har ansetts att det har varit tillåtet.
          </note>
          <note>
            Med anledning av min motion har nu Jordbruksverket gått ut med
            information till samtliga veterinärer och försäkringsbolag om
            att det inte alls är tillåtet att brännmärka hästar för att därmed
            kunna identifiera dem som djur som inte kan fullförsäkras. Det
            är jag mycket glad för, för det innebär att många hästar som i
            framtiden skulle märkas med bränning slipper detta lidande.
          </note>
          <note>
            En fråga som engagerar oss mycket är frågan om djurskyddstillsyn.
            Jag och Gunnar Goude har skrivit en motion. Vi har båda två suttit
            som ordförande i miljö- och hälsoskyddsnämnder i stora städer
            och jobbat mycket med djurskyddet. Vi menar att det är viktigt
            av många skäl att djurskyddstillsynen blir kvar i kommunerna.
            Vi menar att djurskyddstillsynen kan bli bra på den nivån. Det
            finns en närhet som gör att inspektörerna ofta passerar förbi
            och kan titta in. De har också tillsynen över det som tidigare
            var miljöskyddslagen och skötsellagen, vilka båda numera ingår
            i balken. Genom att tillsynsmyndigheten finns nära kan tillsynen
            bli effektiv.
          </note>
          <note>
            De diskussioner som har funnits om att man ska flytta detta till
            länsstyrelsen motsätter vi oss alltså starkt, både av djurskyddsskäl
            och därför att vi anser att djurskyddsärenden, precis som vi har
            hört från moderat sida, ofta är svåra. Man måste se dem också
            som sociala fall.
          </note>
          <note>
            Jag tycker att intentionerna i den diskussion som moderaterna
            för om en god man är riktiga. Det måste till någonting som gör
            att dessa svåra ärenden inte blir så låsta som de ofta blir i
            dag. Många av dem som utsätts för detta känner sig påtagligt kränkta.
            Det är ofta äldre män som har haft djur i hela sitt liv och vilkas
            hela yrkesstolthet handlar om djuren. Man har hamnat i situationer
            där man helt enkelt har låst sig.
          </note>
          <note>
            Många gånger, när en hämtning av djuren så småningom har blivit
            verklighet, har man stått som fallen från skyarna. Man har inte
            förstått hur allvarligt det har varit.
          </note>
          <note>
            Det är alldeles uppenbart att vi anser att denna situation inte
            kan lösas genom att man flyttar tillsynen till länsstyrelserna.
            Den kan bara lösas genom att man tittar på de kommuner där detta
            fungerar, där det inte blir rubriker i tidningarna och där det
            inte märks mycket utan bara fungerar. Man måste se på dem. Det
            finns många kommuner där detta sköts på ett mycket bra sätt.
          </note>
          <note>
            Man måste också se över om man kan hitta något sätt att få en
            tredje part att gå in som någon sorts fackrepresentant för de
            människor som drabbas av detta. Om vi ska ha godmanssystem eller
            inte kan jag inte bedöma - det verkar som om det är juridiskt
            krångligt - men någonting behöver göras. Jag är övertygad om att
            vi kommer att diskutera många av dessa frågor flera gånger.
          </note>
          <note>
            Jag yrkar alltså bifall till reservation 12.
          </note>
          <note type="speaker">
            Anf. 163 INGE CARLSSON (s):
          </note>
          <note>
            Fru talman! I miljö- och jordbruksutskottets betänkande 4, som
            vi nu debatterar, har utskottet behandlat 72 motioner från den
            allmänna motionstiden
          </note>
          <note>
            1998 och 36 motionsyrkanden från den allmänna motionstiden 1999.
            Motionerna har tagit upp olika aspekter på djurskyddsfrågor såsom
            djurskyddslagstiftning, tillsyns- och organisationsfrågor, djurhälsa
            och användningen av försöksdjur.
          </note>
          <note>
            Inför behandlingen av motionerna har utskottet besökt SLU, Sveriges
            lantbruksuniversitet, och SVA,
          </note>
          <note>
            Statens veterinärmedicinska anstalt, där vi blev informerade
            om bl.a. några frågor som behandlas i detta betänkande.
          </note>
          <note>
            Den 19 oktober 1999 anordnade utskottet en utfrågning med representanter
            för Statens jordbruksverk angående vissa aktuella djurskyddsfrågor.
            Vidare har utskottet beslutat om att anordna en offentlig utfrågning
            angående tillsyn enligt djurskyddslagen.
          </note>
          <note>
            I övrigt vill jag erinra bl.a. om att ett stort antal motioner
            tar upp utpräglade myndighetsfrågor, där riksdagen och regeringen
            delegerat beslutande- och normgivningsrätten till behörig myndighet.
          </note>
          <note>
            Utskottsmajoriteten har avstyrkt samtliga motioner. Till betänkandet
            har fogats 13 reservationer.
          </note>
          <note>
            I reservation 1 från Vänsterpartiet kräver man en utvärdering
            av djurskyddslagen. Jag vill erinra om att riksdagens beslut 1988
            innebar en genomgripande reformering och modernisering av djurskyddslagen.
          </note>
          <note>
            Även om det har förflutit tio år sedan beslutet fattades bör
            noteras att lagstiftningen i väsentliga delar inte trädde i kraft
            förrän efter en tioårig övergångstid. Det bör tilläggas att djurskyddslagens
            bestämmelser utvärderas fortlöpande av Statens jordbruksverk och
            att de därmed är föremål för kontinuerliga förändringar och förbättringar.
            Flera av förbättringarna har genomförts under senare år. Jag vill
            framhålla att Sverige ligger långt framme när det gäller djurskyddslagarna
            och djurmiljön och är pådrivande i EU.
          </note>
          <note>
            Det är snarare tillsynen över lagen än själva bestämmelserna
            som behöver ses över. Ett flertal utredningar har visat att tillsynsmyndigheternas
            ansvar och förutsättningar på de olika nivåerna behöver förbättras
            och tydliggöras.
          </note>
          <note>
            Jordbruksverket har på regeringens uppdrag redovisat rapporten
            En förändrad djurskyddstillsyn m.m. -
          </note>
          <note>
            rapport 1998:13. Rapporten bereds för närvarande i
          </note>
          <note>
            Regeringskansliet. I budgetpropositionen -
          </note>
          <note>
            1999/2000:1, utgiftsområde 23 - som vi senare i höst ska debattera,
            framkommer att regeringen avser att under år 2000 till riksdagen
            överlämna en proposition med förslag till förbättrat djurskydd.
            Utskottsmajoriteten är med hänvisning till det arbete som pågår
            inte beredd att föreslå en samlad utvärdering av djurskyddslagen.
          </note>
          <note>
            I reservation 2 föreslår de fyra borgerliga partierna införandet
            av en god man för djurägare. I den moderata motionen MJ524 föreslås
            som komplettering till tidigare motioner från moderaterna att
            det inrättas en möjlighet att utse en god man för djurägare med
            uppgift att ge socialt stöd och hjälpa djurägaren i kontakter
            med myndigheter när frågan uppkommer om tvångsomhändertagande
            av djur m.m.
          </note>
          <note>
            Motionärerna anför att förlusterna för den enskilde i samband
            med sådant ingripande ofta blir förödande, och att nya rapporter
            från olika håll i landet vittnar om att ingripande skett på godtycklig
            grund.
          </note>
          <note>
            Utskottsmajoriteten delar motionärernas synpunkt såtillvida att
            ett beslut om förbud att ha hand om djur och omhändertagandet
            av djur utgör ett stort ingrepp i den personliga integriteten.
            Ofta får ingripandet långtgående konsekvenser för den enskildes
            försörjningsmöjligheter, m.m.
          </note>
          <note>
            I anslutning till motionärernas påstående om omotiverade ingripanden
            vill jag emellertid också framhålla att det i den allmänna debatten
            uppmärksammats fall av vanvård där samhället inte reagerat tillräckligt
            snabbt och resolut - ett förhållande som påtalats i flera av de
            motioner som behandlas i detta betänkande.
          </note>
          <note>
            Jag vill också poängtera att utskottet vid riksmötet
          </note>
          <note>
            1992/93 behandlade en proposition om vissa skärpningar i de berörda
            bestämmelserna i djurskyddslagen och då ägnade stor uppmärksamhet
            åt den svåra avvägningen mellan djurskyddsintresset och djurhållarens
            intresse. De uttalanden som utskottet då gjorde är alltjämt giltiga.
            Enligt utskottets mening framgår det av både lagtext och förarbeten
            att tvångsingripande bör komma i fråga endast när djurhållaren
            på ett allvarligt sätt brustit i sina skyldigheter. Om tillsynsmyndigheterna
            iakttar dessa grundläggande principer borde risken för sådana
            påstått felaktiga eller diskutabla ingripanden som anges i motionen
            vara mycket obetydlig.
          </note>
          <note>
            När det gäller den sociala aspekten i ärenden av detta slag anser
            utskottsmajoriteten att det är viktigt att tillsynsmyndigheten
            agerar på ett så tidigt stadium som möjligt och vid behov också
            samarbetar med t.ex. sociala myndigheter. Enligt utskottsmajoritetens
            mening bör också de organisationer som näringen tillhandahåller
            kunna spela en viktig roll när det gäller att förebygga eller
            avhjälpa missförhållanden i djurhållningen.
          </note>
          <note>
            I den moderata motionen framhålls, som jag tidigare sade, att
            nya rapporter från olika håll i landet vittnar om att ingripanden
            skett på godtycklig grund.
          </note>
          <note>
            Det enda fall som vi i utskottet har fått kännedom om är händelsen
            i Ljungskile i Bohuslän. Den 19 oktober var Jordbruksverkets generaldirektör
            med medarbetare hos oss i miljö- och jordbruksutskottet, och de
            gav oss en utförlig information om händelseförloppet i
          </note>
          <note>
            Ljungskile. Jag är övertygad om att alla efter den informationen
            anser att Jordbruksverket följt de regler som gäller i Sverige
            och i EU. Det gäller även de från vårt utskott som kritiserat
            Jordbruksverket och som bad generaldirektören om ursäkt för sina
            populistiska utspel.
          </note>
          <note>
            Utan att gå in på detaljer kan vi konstatera att
          </note>
          <note>
            Jordbruksverket har vidtagit alla tänkbara åtgärder som har stått
            till buds för att förhindra den uppkomna situationen. Jag tror
            inte att det hade hjälpt med någon s.k. god man, med tanke på
            att djurägaren var helt ovillig till samarbete. Det hindrar i
            och för sig inte att regeringen i sin översyn av djurskyddslagen
            också undersöker behovet av ändringar eller kompletteringar av
            29-35 §§ i denna lag.
          </note>
          <note>
            Jag vet också att jordbruksministern i ett svar på en fråga har
            sagt att hon ska ta upp den här frågan med kommissionären och
            också undersöka hur man hanterar liknande fall i övriga EU-länder.
            Men jag yrkar alltså avslag på reservation 2.
          </note>
          <note>
            Kristdemokraterna, Centern och Moderaterna återkommer med en
            reservation om en generell dispensmöjlighet gällande måttbestämmelser
            för båspallar. Måttbestämmelser vad gäller båspallar har funnits
            som allmänna råd i 25 år. Dessa allmänna råd ersattes av föreskrifter
            år 1989, och i samband med det infördes en övergångstid på tio
            år. De större måtten på båspallarna motiveras med att den svenska
            medelkon, på grund av avelsåtgärder, har ökat i vikt och därmed
            i omfång.
          </note>
          <note>
            Jordbruksministern har tidigare meddelat att det inte blir några
            generella dispenser från måttbestämmelserna. De förbättringar
            som den nya djurskyddslagen innebär när det gäller utrymme för
            djur ska fullföljas. Samtidigt konstaterar ministern att det är
            viktigt att inte stirra sig blind på centimeterregler när det
            gäller djurhälsan. Det är djurmiljön i dess helhet som är det
            viktigaste, och det finns möjligheter att godta mindre avvikelser
            från måttbestämmelserna i enskilda fall, och det finns möjligheter
            för Jordbruksverket att ge individuella tidsbegränsade dispenser.
          </note>
          <note>
            Jag vill erinra om utskottets uttalande i betänkande 1997/98:JoU12
            om att det bör ankomma på berörd myndighet att pröva möjligheten
            att tillåta mindre avvikelser eller medge undantag från gällande
            föreskrifter för att tillgodose behovet av individuella lösningar.
          </note>
          <note>
            Eskil Erlandsson ställde en fråga till mig. I och med de individuella
            prövningarna anser inte jag att vi medverkar till att slå ut småjordbrukare.
            Det viktigaste är ju hur de sköter sin besättning. Därmed finns
            den här dispensmöjligheten. Därför vidhåller utskottsmajoriteten
            sin uppfattning och yrkar avslag på den här reservationen.
          </note>
          <note>
            Vänsterpartiet har en reservation om eldressyr av hundar. Regeringen
            kommer att ta upp frågan i den kommande propositionen nästa år.
          </note>
          <note>
            Frågan om djurskyddsorganisationernas besvärsrätt behandlades
            under riksmötet 1997/98. Utskottet konstaterade vid det tillfället
            att djurskyddsorganisationerna regelmässigt fungerar som remissorgan
            när det gäller djurskyddsfrågor och äger dessutom representation
            i Jordbruksverkets djurskyddsråd. Utskottsmajoriteten fann inte
            anledning att förorda mer långtgående ändringar i djurskyddsorganisationernas
            ställning. Vi vidhåller den uppfattningen, och jag yrkar avslag
            på reservation 6.
          </note>
          <note>
            I reservation 7 står det att riksdagen hos regeringen bör begära
            en översyn av konkurrensförhållandet inom veterinärväsendet. Jordbruksministern
            har i ett frågesvar redogjort för skillnaden mellan distriktsveterinärer
            och privatpraktiserande veterinärer. Jordbruksministern anför
            att distriktsveterinärernas organisation främst är avpassad för
            att tillgodose behovet av sjuk- och hälsovård hos djur inom animalieproduktionen
            och hos hästar som används inom jord- och skogsbruk.
          </note>
          <note>
            Hon sade mycket mer, men avsikten med distriktsveterinärorganisationen
            är givetvis inte att man ska konkurrera ut de privatpraktiserande
            veterinärerna. Ytterst få distriktsveterinärer kan konkurrera
            med mer avancerad praktik för sällskapsdjur. Distriktsveterinärernas
            andel av sjukvården för sällskapsdjur beräknas för närvarande
            utgöra mindre än 10 % av hela marknaden, och omfattningen bedöms
            ligga på samma nivå som tidigare. Mot bakgrund av bl.a. detta
            ansåg jordbruksministern inte att det för närvarande fanns någon
            anledning att utvärdera distriktsveterinärorganisationen. Utskottsmajoriteten
            har inga invändningar mot denna bedömning, utan vi yrkar avslag
            på reservationen.
          </note>
          <note>
            Fru talman! Det återstår en hel del reservationer i det här betänkandet.
            Många av dessa ärenden behandlades i 1997 års utredning om alternativa
            metoder till djurförsök och försöksdjursanvändningens omfattning
            i framtiden, m.m. Den utredningen lade ju fram ett betänkande
            i juni 1998. Det är en utredning som det hela tiden arbetas med
            på regeringsnivå.
          </note>
          <note>
            Regeringen avser att under år 2000 återkomma till riksdagen med
            bl.a. förslag om hur tillsyn av försöksdjur och hur försöksdjursanläggningar
            bör vara ordnade. Som jag sade tidigare kommer regeringen nästa
            år att överlämna en proposition med förslag till förbättrat djurskydd.
          </note>
          <note>
            Jag yrkar bifall till hemställan och avslag på samtliga reservationer.
          </note>
          <note type="speaker">
            Anf. 164 HARALD NORDLUND (fp):
          </note>
          <note>
            Fru talman! Det ökade intresset för djurens väl är positivt inte
            bara när det gäller djurens rätt. Det är också positivt att människor
            som konsumenter blir mer medvetna om djurhållningsfrågor.
          </note>
          <note>
            Tillämpningen av EU-reglerna har ju varit uppe i medierna och
            har kommenterats från talarstolen i dag.
          </note>
          <note>
            Den kan ibland te sig absurd. Även om, som i det nämnda Ljungskilefallet,
            tillämpningen har varit korrekt är det viktigt att det finns en
            förståelse för tillämpningen hos allmänheten. Om den förståelsen
            inte finns måste man se över tillämpningen och bestämmelserna.
          </note>
          <note>
            En annan fråga handlar om djurtransporter. Vi har tagit upp den
            frågan och har en särskild reservation när det gäller den. Jag
            vill yrka bifall till reservation
          </note>
          <note>
            8.
          </note>
          <note>
            Fru talman! För att kontrollera att lagar och regler följs är
            det viktigt med en kontrollinstans. Därför bör länsstyrelsen och
            andra berörda tillsynsmyndigheter få ökade resurser för deras
            viktiga arbete med att se till att lagarna följs.
          </note>
          <note>
            Inom EU bör Sverige verka för att man genomför en gemensam skyddslagstiftning
            för de djur som vi äter, dvs. lantbrukens djur. Den skyddslagstiftningen
            får inte läggas på en så låg nivå att den sänker nivån för våra
            egna regler. Det behövs med andra ord minimiskyddsregler som åtminstone
            är till hjälp för de mest utsatta djuren i Europa. EU kommer troligtvis
            inte att kunna nå upp till den svenska höga standarden. Därför
            bör reglerna utformas som minimidirektiv och inte som förordningar.
            Införandet av förordningar skulle kunna innebära att Sverige faktiskt
            tvingades sänka sina krav. Vi har stora möjligheter att inom EU
            påverka lagstiftningen på det här området, just därför att djurskydd
            som rör lantbrukens djur numera är underordnat folkhälsodirektoratet.
          </note>
          <note>
            Fru talman! Sverige har fått igenom förbud mot användning av
            antibiotika. Det är nu på väg att gälla för all sorts antibiotika.
            Det finns fortfarande fyra tillåtna preparat, men ett av dem är
            på väg att förbjudas. Jordbrukskommissionären Franz Fischler och
            flera andra har sagt att de resterande preparaten ska förbjudas
            inom en snar framtid. Då är det viktigt att se till att vi verkligen
            kan kontrollera att antibiotikan inte används i praktiken.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            15 § Livsmedelskontroll
          </note>
          <note>
            Föredrogs miljö- och jordbruksutskottets betänkande
          </note>
          <note>
            1999/2000:MJU5
          </note>
          <note>
            Livsmedelskontroll
          </note>
          <note type="speaker">
            Anf. 165 ESKIL ERLANDSSON (c):
          </note>
          <note>
            Fru talman! Det finns en ökad oro bland svenska konsumenter för
            vad maten innehåller och hur den är producerad. Samtidigt är delar
            av den kvalitativt högtstående svenska livsmedelsproduktionen
            hotad.
          </note>
          <note>
            Det moderna jordbruket och livsmedelsindustrin har förändrat
            människornas matförsörjning.
          </note>
          <note>
            I utvecklingsländer råder osäkerhet om tillgången på mat och
            i den rika världen osäkerhet om vad maten innehåller. Dessutom
            har den öppna europeiska marknaden och den gemensamma jordbrukspolitiken
            förändrat de politiska villkoren, inte minst för oss här i Sverige.
          </note>
          <note>
            De senaste skandalerna med t.ex. belgiska grisar som injiceras
            med lugnande medel för att överleva grymma transporter och dioxinet
            i delar av det belgiska djurfodret fäster på nytt uppmärksamheten
            på maten och miljön. Det finns även många exempel på att det svenska
            importförbudet mot salmonellasmittat kött inte fungerar på ett
            tillfredsställande sätt.
          </note>
          <note>
            Centerpartiet anser att det bör tillsättas en kommission för
            att i ett helhetsperspektiv och ur en helhetssyn studera hur svenska
            konsumenter kan garanteras säkra livsmedel av hög kvalitet, framställda
            på ett etiskt och ekologiskt riktigt sätt. Kommissionen skulle
            ges i uppgift att identifiera eventuella brister i myndigheternas
            arbete och vilka politiska åtgärder som är nödvändiga i Sverige
            och inom unionen i övrigt.
          </note>
          <note>
            Konsumentintresset för livsmedel av hög kvalitet fria från hormoner,
            antibiotika och genmodifiering växer. Med rätta kan vi hävda att
            svenska livsmedel ligger i topp när det gäller kvaliteten, men
            för att ånyo bevisa det omnämnda vill jag alltså att en kommission
            tillsätts.
          </note>
          <note>
            Därmed yrkar jag bifall till min reservation nr 8
          </note>
          <note>
            under mom. 11. Av hänsyn till kammarens tid avstår jag från att
            tala för och yrka bifall till fler av motionerna.
          </note>
          <note type="speaker">
            Anf. 166 GUDRUN LINDVALL (mp):
          </note>
          <note>
            Fru talman! I det här betänkandet tar vi upp mycket viktiga frågor,
            t.ex. hur konsumenten ska kunna utnyttja sin makt som konsument.
            Vi menar från Miljöpartiets sida att förutsättningen för det är
            att det finns en tydlig och tillförlitlig märkning. Detta utvecklas
            i reservation 1, som jag yrkar bifall till.
          </note>
          <note>
            Vi är från Miljöpartiets sida också mycket kritiska till genteknikanvändningen
            inom lantbruket. Vi menar att ingen konsument har efterfrågat
            genmodifierade livsmedel. Dessutom har faktiskt inte heller någon
            producent efterfrågat de grödor som nu tas fram. Vi menar att
            Sverige ska vara ett föregångsland i denna fråga och förbjuda
            försäljning av livsmedel som innehåller hela eller processade
            GMO:er, dvs. genmodifierade livsmedel.
          </note>
          <note>
            Det här gäller också för den typ av livsmedel som innehåller
            sojalecitin, som kommer från den numera välbekanta RR Soya-bean,
            dvs. Roundup Ready
          </note>
          <note>
            Soya-bean. Vi menar att inte heller det är något som konsumenten
            har efterfrågat.
          </note>
          <note>
            Detta utvecklas i reservation nr 4. För tids vinnande yrkar jag
            dock inte bifall till den.
          </note>
          <note>
            I betänkandet behandlas också en motion som handlar om radon
            i dricksvatten. Vi menar att tillåten radonhalt i privata brunnar
            för att få bidrag borde sänkas till 100 becquerel per liter, som
            är fallet med stora brunnar. Den gräns som finns i dag för enskilda
            vattentäkter är 1 000 becquerel, trots att 100 becquerel egentligen
            borde gälla ur hälsosynpunkt.
          </note>
          <note>
            Också detta utvecklas i en reservation, som vi naturligtvis ställer
            oss bakom, utan att jag för den skull yrkar bifall till den.
          </note>
          <note>
            Jag tänker ta upp något som är glädjande i betänkandet. Från
            Miljöpartiets sida men också från Riksdagens djurskyddsforum med
            representanter för alla partier har det agerats mycket för att
            få en bättre märkning av kartonger för ägg från höns som sitter
            i bur. Jag visar här för kammaren upp en fin kartong där man har
            avbildat en liten flicka med en tupp och en höna på en äng. Ingen
            kan tro att den här äggkartongen innehåller ägg från burhöns,
            men så är det faktiskt.
          </note>
          <note>
            Vi menar att om konsumenten ska kunna välja djurskydd, måste
            denna märkning vara tydlig. Det har varit problem med att få till
            stånd märkning av kartonger med burägg, men nu har de svårigheterna
            försvunnit inom EU, och nu finns alltså den möjligheten. Vi menar
            att det här måste ske i Sverige.
          </note>
          <note>
            Jag är glad över betänkandets skrivning att
          </note>
          <note>
            "utskottet delar motionärernas uppfattning att en tydlig märkning
            även av burägg skulle underlätta konsumenternas valmöjligheter.
            Regeringen bör därför påskynda beredningsarbetet."
          </note>
          <note>
            Jag hoppas att så kommer att bli fallet och att vi så snart som
            möjligt kan ge konsumenterna den makt som konsumenterna ska ha.
          </note>
          <note>
            Bifall till reservation 1!
          </note>
          <note type="speaker">
            Anf. 167 KAJ LARSSON (s):
          </note>
          <note>
            Fru talman! Jag inskränker mig till att yrka bifall till utskottets
            hemställan och avslag på samtliga reservationer. Det gör jag inte
            bara med tanke på kammarens tid. Inte heller när man läser innehållet
            i reservationerna och majoritetsskrivningen i betänkandet finner
            man några större skillnader. Man kan fråga sig varför reservanterna
            ödslat tid och kraft på reservationerna.
          </note>
          <note>
            Bifall till betänkandet och avslag på reservationerna!
          </note>
          <note>
            Anf. 168 CATHARINA ELMSÄTER-
          </note>
          <note type="speaker">
            SVÄRD (m):
          </note>
          <note>
            Fru talman! Vi stoppar alla någonting ätbart i munnen åtminstone
            någon gång om dagen. Kvällens debatt om livsmedel handlar om de
            medel som håller oss vid liv, dvs. maten.
          </note>
          <note>
            Vi människor har mer och mer kommit att bli beroende av tiden
            - inte minst i kväll. Det som vi gör och även det som vi äter
            beror alltmer av den tid vi avsätter. Inte minst familjer med
            barn lever i stressade situationer, såväl med att hinna få tid
            över till barnen som med att få pengarna att räcka hela månaden
            ut. För en familjeförsörjare som ger sig ut i livsmedelsbutiken
            är det av flera skäl inte alltid så enkelt att köpa det som han
            eller hon vill ha.
          </note>
          <note>
            På vardagarna blir det ofta mat som är billig, så att pengarna
            räcker, som går snabbt att tillaga och som tar så liten stund
            som möjligt att få i sig. Men på helgerna, när familjen har mer
            tid att samlas, att tillaga och att äta maten blir det mer omsorg
            om rätterna.
          </note>
          <note>
            Det är alltså inte alltid som ett medvetet tänkande styr vad
            som ska inhandlas.
          </note>
          <note>
            Men om personen i fråga skulle bromsas upp skulle säkert flera
            andra och mer djupa värderingar komma fram just om vår mat. Det
            finns en medvetenhet hos de flesta om vad maten bör innehålla
            och om varifrån den bör komma.
          </note>
          <note>
            Många vill att maten ska vara nyttig. De flesta av oss vet att
            märkningen med nyckelhål står för något sunt för kroppen. Vissa
            personer eftersträvar någon form av hälsoprofil. Information om
            innehållet, t.ex.
          </note>
          <note>
            om det är mat som man tål om man är allergiker, är viktig. Andra
            anser att det är viktigt med svenska produkter, av det skälet
            att det är en förutsättning för att det svenska jordbruket ska
            kunna överleva och för att våra öppna landskap ska få bestå.
          </note>
          <note>
            Fru talman! Att känna en trygghet i det som vi köper och det
            som vi stoppar i oss är viktigt. När det gäller det här betänkandet
            har vi från Moderaterna inga särskilda yrkanden utöver vad utskottet
            har kommit fram till. För tids vinnande i kväll vill jag enbart
            hänvisa till de två särskilda yttranden från oss där vi tar upp
            frågorna om functional foods och om salmonella.
          </note>
          <note>
            Anf. 169 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Fru talman! Kaj Larsson tyckte att reservanterna hade slösat
            med sin tid, eftersom det inte hade framkommit något speciellt
            från dem. Jag yrkar bifall till reservation 5 under mom. 7, som
            handlar om radon i dricksvatten. Bidragsmöjligheterna för sanering
            av radon i dricksvatten togs bort den 1 augusti i år.
          </note>
          <note>
            Yrkandet behandlas på s. 13 i betänkandet. Det bemöts inte, utan
            det framhålls att "det i första hand anses ankomma på ägarna av
            enskilda vattentäkter att underhålla och upprusta täkterna". Radon
            i vattnet har ju inte att göra med underhåll eller upprustning
            av vattentäkten, utan man får i stället byta vattentäkt till något
            annat ställe. Det är oftast fråga om bergsborrade brunnar, och
            radonhalten är beroende av bergets innehåll av radon.
          </note>
          <note>
            Sedan har vi hört talas en del om märkning av livsmedel här i
            dag, och jag instämmer delvis i att vi behöver ha en bättre märkning.
            Vi har reservation 1
          </note>
          <note>
            angående detta. Där berörs även GMO. Vi har även en speciell
            reservation om GMO.
          </note>
          <note>
            Man hänvisar till en utredning om märkning av livsmedel, och
            den utredningen kommer inte att utmynna i någon proposition. Man
            hänvisar alltså till vad den ska leda till när man besvarar motionerna.
            En ny utredning som Livsmedelsverket ska genomföra är på gång.
            Den är alltså heller ingenting att lita på.
          </note>
          <note>
            Jag yrkar alltså bifall till reservation 1 och reservation 7.
            I övrigt står jag också bakom övriga reservationer.
          </note>
          <note type="speaker">
            Anf. 170 HARALD NORDLUND (fp):
          </note>
          <note>
            Fru talman! Vi har när det gäller de här frågorna särskilt tydligt
            tagit upp konsumentskyddsfrågorna.
          </note>
          <note>
            Vi har tagit upp marknadsanpassningen av livsmedelssektorn. Jag
            ska vid det här tillfället avstå från att närmare gå in på de
            motionerna.
          </note>
          <note>
            Jag vill yrka bifall till reservation 10, som just handlar om
            marknadsanpassning av livsmedelssektorn.
          </note>
          <note>
            Jag vill vidare, fru talman, passa på att mycket kort beröra
            regelverket inom EU. Vi behöver ett gemensamt regelverk, men efterlevnaden
            och kontrollen ska ske lokalt, regionalt och nationellt. Frågan
            är huruvida EU ska bygga upp ett vad man benämner
          </note>
          <note>
            FDA, Food and Drug Administration, som man har i
          </note>
          <note>
            USA. Detta FDA kan ses som ett gemensamt livsmedelsverk. Ska
            vi bygga upp ett sådant på EU-nivå?
          </note>
          <note>
            Folkpartiets svar är nej. Frågan är aktuell.
          </note>
          <note>
            De lokala inspektörerna ska ha ett starkt regelverk bakom ryggen.
            EU-länderna har väldigt olika standarder och strukturer när det
            gäller regelverken. Därför måste EU hålla sig med kontrollanter
            av kontrollanterna, dvs. EU ska kontrollera att man på lokal,
            regional och nationell nivå följer de gemensamma regelverken så
            väl som möjligt.
          </note>
          <note>
            Våra kommunala hälsovårdsinspektörer behöver förstärkning. Det
            svenska Livsmedelsverket fungerar mycket bra, och det får inte
            utplånas. Det får inte ersättas med ett EU-styrt livsmedelsverk.
            Gemensamt regelverk utifrån subsidiaritetsprincipen ska gälla
            enligt Folkpartiets mening.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            UU5 Nordiskt samarbete 1998
          </note>
          <note>
            Mom. 1 (deltagande vid Nordiska rådets session, utskottens roll
            m.m.)
          </note>
          <note>
            1. utskottet
          </note>
          <note>
            2. res. 1 (m, fp)
          </note>
          <note>
            Votering:
          </note>
          <note>
            202 för utskottet
          </note>
          <note>
            68 för res. 1
          </note>
          <note>
            79 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 33 v, 36 kd, 14 c, 1 fp, 13 mp
          </note>
          <note>
            För res. 1: 57 m, 11 fp
          </note>
          <note>
            Frånvarande: 26 s, 25 m, 10 v, 6 kd, 4 c, 5 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            UU3 Om kryptografi
          </note>
          <note>
            Återförvisningsyrkande (v)
          </note>
          <note>
            För bifall räckte att minst en tredjedel av de röstande anslöt
            sig till detta.
          </note>
          <note>
            Votering:
          </note>
          <note>
            137 för bifall
          </note>
          <note>
            121 för avslag
          </note>
          <note>
            13 avstod
          </note>
          <note>
            78 frånvarande
          </note>
          <note>
            Andre vice talmannen konstaterade att minst en tredjedel av de
            röstande hade bifallit återförvisningsyrkandet.
          </note>
          <note>
            Kammaren hade således bifallit återförvisning av ärendet till
            utskottet för ytterligare beredning.
          </note>
          <note>
            Partivis fördelning av rösterna:
          </note>
          <note>
            För bifall: 104 s, 33 v
          </note>
          <note>
            För avslag: 1 s, 58 m, 36 kd, 14 c, 12 fp
          </note>
          <note>
            Avstod: 13 mp
          </note>
          <note>
            Frånvarande: 26 s, 24 m, 10 v, 6 kd, 4 c, 5 fp, 3 mp
          </note>
          <note>
            UU4 Ett forskningssamarbete med Västeuropeiska försvarsmaterielgruppen
            (WEAG) och Finland
          </note>
          <note>
            Proposition ställdes först beträffande utskottets hemställan
            och därefter i fråga om motiveringen.
          </note>
          <note>
            Hemställan:
          </note>
          <note>
            1. utskottet
          </note>
          <note>
            2. res. 2 (v, mp)
          </note>
          <note>
            Votering:
          </note>
          <note>
            221 för utskottet
          </note>
          <note>
            46 för res. 2
          </note>
          <note>
            4 avstod
          </note>
          <note>
            78 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 54 m, 36 kd, 14 c, 12 fp
          </note>
          <note>
            För res. 2: 33 v, 13 mp
          </note>
          <note>
            Avstod: 4 m
          </note>
          <note>
            Frånvarande: 26 s, 24 m, 10 v, 6 kd, 4 c, 5 fp, 3 mp
          </note>
          <note>
            Motiveringen:
          </note>
          <note>
            Godkännande av
          </note>
          <note>
            1. utskottets motivering
          </note>
          <note>
            2. motiveringen i res. 1 (m)
          </note>
          <note>
            Votering:
          </note>
          <note>
            185 för utskottet
          </note>
          <note>
            58 för res. 1
          </note>
          <note>
            28 avstod
          </note>
          <note>
            78 frånvarande
          </note>
          <note>
            Kammaren godkände utskottets motivering.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 18 v, 36 kd, 14 c, 12 fp
          </note>
          <note>
            För res. 1: 58 m
          </note>
          <note>
            Avstod: 15 v, 13 mp
          </note>
          <note>
            Frånvarande: 26 s, 24 m, 10 v, 6 kd, 4 c, 5 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            JuU3 Ändring av fridskränkningsbrotten
          </note>
          <note>
            Mom. 1 (avslag på propositionen)
          </note>
          <note>
            1. utskottet
          </note>
          <note>
            2. res. 1 (kd)
          </note>
          <note>
            Votering:
          </note>
          <note>
            232 för utskottet
          </note>
          <note>
            37 för res. 1
          </note>
          <note>
            1 avstod
          </note>
          <note>
            79 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 58 m, 33 v, 14 c, 11 fp, 11 mp
          </note>
          <note>
            För res. 1: 36 kd, 1 mp
          </note>
          <note>
            Avstod: 1 fp
          </note>
          <note>
            Frånvarande: 26 s, 24 m, 10 v, 6 kd, 4 c, 5 fp, 4 mp
          </note>
          <note>
            Mom. 2 (straffet för grov kvinnofridskränkning)
          </note>
          <note>
            Kammaren biföll utskottets hemställan.
          </note>
          <note>
            Mom. 3 (behovet av ytterligare lagstiftning)
          </note>
          <note>
            1. utskottet
          </note>
          <note>
            2. res. 2 (kd, m, c, fp)
          </note>
          <note>
            Votering:
          </note>
          <note>
            146 för utskottet
          </note>
          <note>
            121 för res. 2
          </note>
          <note>
            82 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 104 s, 32 v, 10 mp
          </note>
          <note>
            För res. 2: 58 m, 35 kd, 14 c, 12 fp, 2 mp
          </note>
          <note>
            Frånvarande: 27 s, 24 m, 11 v, 7 kd, 4 c, 5 fp, 4 mp
          </note>
          <note>
            LU1 Utländska förvärv av fritidsfastigheter i Sverige
          </note>
          <note>
            Mom. 1 (svenskt agerande i EU)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. utskottets hemställan med den ändring däri som föranleddes
            av bifall till mot. 1999/2000:L3 (mp)
          </note>
          <note>
            Votering:
          </note>
          <note>
            250 för utskottet
          </note>
          <note>
            13 för mot.
          </note>
          <note>
            9 avstod
          </note>
          <note>
            77 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 104 s, 59 m, 32 v, 34 kd, 9 c, 12 fp
          </note>
          <note>
            För mot.: 13 mp
          </note>
          <note>
            Avstod: 1 s, 1 v, 2 kd, 5 c
          </note>
          <note>
            Frånvarande: 26 s, 23 m, 10 v, 6 kd, 4 c, 5 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SfU4 Tidsbegränsade uppehållstillstånd i vissa utlänningsärenden
          </note>
          <note>
            Mom. 1 (flyktingar som skall omfattas av massflyktsförordningen)
          </note>
          <note>
            1. utskottet
          </note>
          <note>
            2. res. 1 (fp, v)
          </note>
          <note>
            3. res. 2 (mp)
          </note>
          <note>
            Förberedande votering:
          </note>
          <note>
            65 för res. 1
          </note>
          <note>
            15 för res. 2
          </note>
          <note>
            191 avstod
          </note>
          <note>
            78 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            188 för utskottet
          </note>
          <note>
            84 för res. 1
          </note>
          <note>
            77 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 59 m, 10 kd, 14 c
          </note>
          <note>
            För res. 1: 34 v, 25 kd, 12 fp, 13 mp
          </note>
          <note>
            Frånvarande: 26 s, 23 m, 9 v, 7 kd, 4 c, 5 fp, 3 mp
          </note>
          <note>
            Mom. 2 (flyktingkvoten)
          </note>
          <note>
            1. utskottet
          </note>
          <note>
            2. res. 3 (fp, v, kd, mp)
          </note>
          <note>
            Votering:
          </note>
          <note>
            178 för utskottet
          </note>
          <note>
            95 för res. 3
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 59 m, 14 c
          </note>
          <note>
            För res. 3: 34 v, 36 kd, 12 fp, 13 mp
          </note>
          <note>
            Frånvarande: 26 s, 23 m, 9 v, 6 kd, 4 c, 5 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU3 Ändring i lagen om ersättning till steriliserade i vissa
            fall, m.m.
          </note>
          <note>
            Kammaren biföll utskottets hemställan.
          </note>
          <note>
            MJU3 Godkännande av 1998 års protokoll om långlivade organiska
            föroreningar och om tungmetaller under konventionen om långväga
            gränsöverskridande luftföroreningar
          </note>
          <note>
            Kammaren biföll utskottets hemställan.
          </note>
          <note>
            MJU4 Djurskydd m.m.
          </note>
          <note>
            Mom. 1 (utvärdering av djurskyddslagen)
          </note>
          <note>
            1. utskottet
          </note>
          <note>
            2. res. 1 (v)
          </note>
          <note>
            Votering:
          </note>
          <note>
            221 för utskottet
          </note>
          <note>
            38 för res. 1
          </note>
          <note>
            12 avstod
          </note>
          <note>
            78 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 58 m, 33 kd, 14 c, 11 fp
          </note>
          <note>
            För res. 1: 34 v, 3 kd, 1 fp
          </note>
          <note>
            Avstod: 12 mp
          </note>
          <note>
            Frånvarande: 26 s, 24 m, 9 v, 6 kd, 4 c, 5 fp, 4 mp
          </note>
          <note>
            Mom. 2 (god man för djurägare)
          </note>
          <note>
            1. utskottet
          </note>
          <note>
            2. res. 2 (kd, m, c, fp)
          </note>
          <note>
            Votering:
          </note>
          <note>
            150 för utskottet
          </note>
          <note>
            121 för res. 2
          </note>
          <note>
            78 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 104 s, 33 v, 13 mp
          </note>
          <note>
            För res. 2: 59 m, 36 kd, 14 c, 12 fp
          </note>
          <note>
            Frånvarande: 27 s, 23 m, 10 v, 6 kd, 4 c, 5 fp, 3 mp
          </note>
          <note>
            Mom. 4 (måttbestämmelser för båspallar)
          </note>
          <note>
            1. utskottet
          </note>
          <note>
            2. res. 3 (kd, m, c)
          </note>
          <note>
            Votering:
          </note>
          <note>
            161 för utskottet
          </note>
          <note>
            111 för res. 3
          </note>
          <note>
            77 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 34 v, 10 fp, 12 mp
          </note>
          <note>
            För res. 3: 59 m, 36 kd, 14 c, 2 fp
          </note>
          <note>
            Frånvarande: 26 s, 23 m, 9 v, 6 kd, 4 c, 5 fp, 4 mp
          </note>
          <note>
            Mom. 26 (distriktsveterinärorganisationen)
          </note>
          <note>
            1. utskottet
          </note>
          <note>
            2. res. 7 (kd, m, fp)
          </note>
          <note>
            Votering:
          </note>
          <note>
            165 för utskottet
          </note>
          <note>
            107 för res. 7
          </note>
          <note>
            77 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 104 s, 1 m, 34 v, 14 c, 12 mp
          </note>
          <note>
            För res. 7: 58 m, 36 kd, 12 fp, 1 mp
          </note>
          <note>
            Frånvarande: 27 s, 23 m, 9 v, 6 kd, 4 c, 5 fp, 3 mp
          </note>
          <note>
            Birgitta Sellén (c) anmälde att hon avsett att avstå från att
            rösta men markerats ha röstat ja.
          </note>
          <note>
            Mom. 28 (djurtransporter)
          </note>
          <note>
            1. utskottet
          </note>
          <note>
            2. res. 8 (mp, c, fp)
          </note>
          <note>
            Votering:
          </note>
          <note>
            233 för utskottet
          </note>
          <note>
            40 för res. 8
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 58 m, 34 v, 36 kd
          </note>
          <note>
            För res. 8: 1 m, 14 c, 12 fp, 13 mp
          </note>
          <note>
            Frånvarande: 26 s, 23 m, 9 v, 6 kd, 4 c, 5 fp, 3 mp
          </note>
          <note>
            Lars Björkman (m) anmälde att han avsett att rösta ja men markerats
            ha röstat nej.
          </note>
          <note>
            Mom. 32 (de djurförsöksetiska nämnderna)
          </note>
          <note>
            1. utskottet
          </note>
          <note>
            2. res. 12 (mp)
          </note>
          <note>
            Votering:
          </note>
          <note>
            256 för utskottet
          </note>
          <note>
            15 för res. 12
          </note>
          <note>
            78 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 104 s, 57 m, 34 v, 36 kd, 14 c, 11 fp
          </note>
          <note>
            För res. 12: 1 m, 1 fp, 13 mp
          </note>
          <note>
            Frånvarande: 27 s, 24 m, 9 v, 6 kd, 4 c, 5 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            MJU5 Livsmedelskontroll
          </note>
          <note>
            Mom. 1 (märkning av livsmedel m.m.)
          </note>
          <note>
            1. utskottet
          </note>
          <note>
            2. res. 1 (kd, fp, c, mp)
          </note>
          <note>
            Votering:
          </note>
          <note>
            197 för utskottet
          </note>
          <note>
            75 för res. 1
          </note>
          <note>
            77 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 59 m, 33 v
          </note>
          <note>
            För res. 1: 36 kd, 14 c, 12 fp, 13 mp
          </note>
          <note>
            Frånvarande: 26 s, 23 m, 10 v, 6 kd, 4 c, 5 fp, 3 mp
          </note>
          <note>
            Mom. 7 (radon i dricksvatten)
          </note>
          <note>
            1. utskottet
          </note>
          <note>
            2. res. 5 (kd)
          </note>
          <note>
            Votering:
          </note>
          <note>
            223 för utskottet
          </note>
          <note>
            36 för res. 5
          </note>
          <note>
            13 avstod
          </note>
          <note>
            77 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 104 s, 59 m, 34 v, 14 c, 12 fp
          </note>
          <note>
            För res. 5: 36 kd
          </note>
          <note>
            Avstod: 13 mp
          </note>
          <note>
            Frånvarande: 27 s, 23 m, 9 v, 6 kd, 4 c, 5 fp, 3 mp
          </note>
          <note>
            Mom. 11 (en kommission för säkra livsmedel)
          </note>
          <note>
            1. utskottet
          </note>
          <note>
            2. res. 8 (c)
          </note>
          <note>
            Votering:
          </note>
          <note>
            259 för utskottet
          </note>
          <note>
            14 för res. 8
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 59 m, 34 v, 36 kd, 12 fp, 13 mp
          </note>
          <note>
            För res. 8: 14 c
          </note>
          <note>
            Frånvarande: 26 s, 23 m, 9 v, 6 kd, 4 c, 5 fp, 3 mp
          </note>
          <note>
            Mom. 14 (marknadsanpassning av livsmedelssektorn)
          </note>
          <note>
            1. utskottet
          </note>
          <note>
            2. res. 10 (fp)
          </note>
          <note>
            Votering:
          </note>
          <note>
            261 för utskottet
          </note>
          <note>
            12 för res. 10
          </note>
          <note>
            76 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 59 m, 34 v, 36 kd, 14 c, 13 mp
          </note>
          <note>
            För res. 10: 12 fp
          </note>
          <note>
            Frånvarande: 26 s, 23 m, 9 v, 6 kd, 4 c, 5 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            16 § Ändrade bestämmelser för överprövning av vissa personalärenden
          </note>
          <note>
            Föredrogs arbetsmarknadsutskottets betänkande 1999/2000:AU3
          </note>
          <note>
            Ändrade bestämmelser för överprövning av vissa personalärenden
            (prop.1998/99:138)
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Kammaren biföll utskottets hemställan.
          </note>
          <note>
            17 § Meddelande om val
          </note>
          <note>
            Andre vice talmannen meddelade att val av extra suppleanter i
            vissa utskott skulle företas vid morgondagens sammanträde.
          </note>
          <note>
            18 § Bordläggning
          </note>
          <note>
            Anmäldes och bordlades
          </note>
          <note>
            Skrivelse
          </note>
          <note>
            1999/2000:21 Redogörelse för en överenskommelse mellan staten
            och landstingen om ersättningar till hälso- och sjukvården för
            år 2000
          </note>
          <note>
            Förslag
          </note>
          <note>
            1999/2000:TK1 Riksdagens parlamentariska ledningsorganisation
          </note>
          <note>
            Motioner med anledning av skr. 1999/2000:14 En hållbar utveckling
            av landsbygden, m.m.
          </note>
          <note>
            1999/2000:MJ1 av Roy Hansson (m)
          </note>
          <note>
            1999/2000:MJ2 av Cristina Husmark Pehrsson (m)
          </note>
          <note>
            1999/2000:MJ3 av Lilian Virgin (s)
          </note>
          <note>
            1999/2000:MJ4 av Göran Hägglund och Maria Larsson (kd)
          </note>
          <note>
            1999/2000:MJ5 av Gunilla Tjernberg och Erling
          </note>
          <note>
            Wälivaara (kd)
          </note>
          <note>
            1999/2000:MJ6 av Dan Kihlström (kd)
          </note>
          <note>
            1999/2000:MJ7 av Dan Ericsson m.fl. (kd)
          </note>
          <note>
            1999/2000:MJ8 av Eskil Erlandsson m.fl. (c)
          </note>
          <note>
            1999/2000:MJ9 av Per-Samuel Nisser (m)
          </note>
          <note>
            1999/2000:MJ10 av Göte Jonsson m.fl. (m)
          </note>
          <note>
            1999/2000:MJ11 av Harald Nordlund och Lennart
          </note>
          <note>
            Kollmats (fp)
          </note>
          <note>
            19 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 2 november
          </note>
          <note>
            1999/2000:57 av Ulla-Britt Hagström (kd) till socialminister
            Lars Engqvist
          </note>
          <note>
            Lagstiftning om tidigare stängning av krogar
          </note>
          <note>
            1999/2000:58 av Lars Elinderson (m) till justitieminister Laila
            Freivalds
          </note>
          <note>
            Inskrivningsverksamheten
          </note>
          <note>
            1999/2000:59 av Beatrice Ask (m) till statsrådet
          </note>
          <note>
            Ingegerd Wärnersson
          </note>
          <note>
            Social kompetens som kärnämne i gymnasieskolan
          </note>
          <note>
            1999/2000:60 av Ulla-Britt Hagström (kd) till utbildningsminister
            Thomas Östros
          </note>
          <note>
            Handikappkunskap i arkitektutbildningen
          </note>
          <note>
            1999/2000:61 av Ulla-Britt Hagström (kd) till utbildningsminister
            Thomas Östros
          </note>
          <note>
            Officerare som gymnasielärare
          </note>
          <note>
            1999/2000:62 av Ulla-Britt Hagström (kd) till socialminister
            Lars Engqvist
          </note>
          <note>
            Forskning om kvinnors alkoholdrickande
          </note>
          <note>
            1999/2000:63 av Ulla-Britt Hagström (kd) till statsrådet Mona
            Sahlin
          </note>
          <note>
            Östersjöcentrum för kvinnors företagande
          </note>
          <note>
            1999/2000:64 av Inger Segelström (s) till miljöminister Kjell
            Larsson
          </note>
          <note>
            Miljömärkning av mobiltelefoner
          </note>
          <note>
            1999/2000:65 av Ulf Nilsson (fp) till miljöminister
          </note>
          <note>
            Kjell Larsson
          </note>
          <note>
            Barsebäck
          </note>
          <note>
            1999/2000:66 av Elver Jonsson (fp) till statsrådet
          </note>
          <note>
            Mona Sahlin
          </note>
          <note>
            Arbetsmarknaden
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 16 november.
          </note>
          <note>
            20 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 2 november
          </note>
          <note>
            1999/2000:147 av Johan Pehrson (fp) till socialminister Lars
            Engqvist
          </note>
          <note>
            Införsel av sprit för eget bruk
          </note>
          <note>
            1999/2000:148 av Yvonne Ruwaida (mp) till justitieminister Laila
            Freivalds
          </note>
          <note>
            Nazistiskt våld mot homosexuella
          </note>
          <note>
            1999/2000:149 av Ewa Larsson (mp) till socialminister Lars Engqvist
          </note>
          <note>
            Klamydia
          </note>
          <note>
            1999/2000:150 av Gunilla Tjernberg (kd) till näringsminister
            Björn Rosengren
          </note>
          <note>
            Timmertransporter under tjällossning
          </note>
          <note>
            1999/2000:151 av Gunilla Tjernberg (kd) till statsrådet Ingegerd
            Wärnersson
          </note>
          <note>
            Maxtaxa och familjedaghem
          </note>
          <note>
            den 3 november
          </note>
          <note>
            1999/2000:152 av Kalle Larsson (v) till justitieminister Laila
            Freivalds
          </note>
          <note>
            Privata övervakningsbolag för polisiära arbetsuppgifter
          </note>
          <note>
            1999/2000:153 av Kalle Larsson (v) till justitieminister Laila
            Freivalds
          </note>
          <note>
            Polisens kunskaper om främlingsfientlighet
          </note>
          <note>
            1999/2000:154 av Kalle Larsson (v) till justitieminister Laila
            Freivalds
          </note>
          <note>
            Polisens symbol "spöknippet"
          </note>
          <note>
            1999/2000:155 av Marianne Andersson (c) till kulturminister Marita
            Ulvskog
          </note>
          <note>
            Finlands kulturinstitut i Sverige
          </note>
          <note>
            1999/2000:156 av Rolf Gunnarsson (m) till näringsminister Björn
            Rosengren
          </note>
          <note>
            Avesta och stödområdens indelningar
          </note>
          <note>
            1999/2000:157 av Rolf Gunnarsson (m) till miljöminister Kjell
            Larsson
          </note>
          <note>
            Kalkning
          </note>
          <note>
            1999/2000:158 av Rolf Gunnarsson (m) till statsrådet
          </note>
          <note>
            Ingegerd Wärnersson
          </note>
          <note>
            Öppen skola
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 16 november.
          </note>
          <note>
            21 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 3 november
          </note>
          <note>
            1999/2000:107 av Lars Wegendal (s) till socialminister Lars Engqvist
          </note>
          <note>
            Spelmissbruk
          </note>
          <note>
            1999/2000:108 av Cristina Husmark Pehrsson (m)
          </note>
          <note>
            till miljöminister Kjell Larsson
          </note>
          <note>
            Tvångsinlösning av naturreservat
          </note>
          <note>
            1999/2000:112 av Rolf Gunnarsson (m) till statsrådet
          </note>
          <note>
            Ingela Thalén
          </note>
          <note>
            Försäkringskassornas rehabilitering av sjukskrivna
          </note>
          <note>
            1999/2000:118 av Maud Ekendahl (m) till försvarsminister Björn
            von Sydow
          </note>
          <note>
            F 10
          </note>
          <note>
            1999/2000:119 av Eva Flyborg (fp) till försvarsminister Björn
            von Sydow
          </note>
          <note>
            Räddningstjänstlagen
          </note>
          <note>
            1999/2000:120 av Kerstin Kristiansson (s) till näringsminister
            Björn Rosengren
          </note>
          <note>
            Ådalen - en utsatt region
          </note>
          <note>
            1999/2000:121 av Kerstin Heinemann (fp) till statsrådet Ingela
            Thalén
          </note>
          <note>
            Förtidspensionering av ungdomar
          </note>
          <note>
            1999/2000:123 av Lennart Klockare (s) till statsrådet
          </note>
          <note>
            Ingela Thalén
          </note>
          <note>
            Köp av rehabiliteringstjänster
          </note>
          <note>
            1999/2000:124 av Yvonne Ruwaida (mp) till näringsminister Björn
            Rosengren
          </note>
          <note>
            Lönediskriminering
          </note>
          <note>
            1999/2000:130 av Kenneth Lantz (kd) till socialminister Lars
            Engqvist
          </note>
          <note>
            Försäkringskassorna
          </note>
          <note>
            1999/2000:134 av Sten Andersson (m) till justitieminister Laila
            Freivalds
          </note>
          <note>
            Förbud mot s.k. smällare under nyårshelgen
          </note>
          <note>
            1999/2000:136 av Lennart Klockare (s) till försvarsminister Björn
            von Sydow
          </note>
          <note>
            Arméns Musikkår i Norrland (AMN)
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 16 november.
          </note>
          <note>
            22 § Kammaren åtskildes kl. 18.22.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 6 § anf. 21 (delvis), av talmannen därefter t.o.m.
            7 § anf. 78 (delvis), av förste vice talmannen därefter t.o.m.
            10 § anf. 113
          </note>
          <note>
            (delvis), av tredje vice talmannen därefter t.o.m. 14 § anf.
            161
          </note>
          <note>
            (delvis) och av andre vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
