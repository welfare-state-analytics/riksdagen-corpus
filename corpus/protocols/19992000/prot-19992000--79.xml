<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--79</head>
          <docDate when="2000-03-14">2000-03-14</docDate>
        </div>
      </front>
      <body>
        <div>
          <note>
            18.00 - 19.00
          </note>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 6, 7 och 8 mars.
          </note>
          <note>
            2 § Hänvisning av skrivelse till utskott
          </note>
          <note>
            Föredrogs
          </note>
          <note>
            Skrivelse
          </note>
          <note>
            Begäran om tillstånd till åtal mot riksdagsledamot
          </note>
          <note>
            Skrivelsen hänvisades till konstitutionsutskottet.
          </note>
          <note>
            3 § Anmälan om inkommen uppteckning från
          </note>
          <note>
            EU-nämndsammanträde
          </note>
          <note>
            Talmannen anmälde att uppteckning från EU-
          </note>
          <note>
            nämndens sammanträde fredagen den 11 februari
          </note>
          <note>
            2000 inkommit.
          </note>
          <note>
            4 § Svar på interpellation 1999/2000:269 om ordningsvakter och
            väktare
          </note>
          <note type="speaker">
            Anf. 1 Justitieminister LAILA FREI-VALDS (s):
          </note>
          <note>
            Fru talman! Kia Andreasson har frågat vilka åtgärder jag avser
            att vidta för att ett granskningsinstitut införs för polisanmälningar
            mot ordningsvakter och väktare samt vilka åtgärder jag avser att
            vidta för att ordningsvakternas och väktarnas arbetsgivare ska
            få omedelbar information om brott begångna av anställda.
          </note>
          <note>
            Inledningsvis vill jag understryka att polisen har att ingripa
            oavsett vem som är misstänkt för ett brott.
          </note>
          <note>
            Utredningar om brott ska bedrivas på ett objektivt och trovärdigt
            sätt, och personer som gjort sig skyldiga till brott ska ställas
            till ansvar oavsett yrkestillhörighet.
          </note>
          <note>
            Vidare vill jag klarlägga att väktare inte har större rättigheter
            att använda våld än vad som tillkommer varje annan medborgare
            enligt bestämmelserna om nödvärn m.m. Om de överskrider den befogenheten
            ska händelsen utredas av polis på samma sätt som sker när en annan
            medborgare misstänks för brott.
          </note>
          <note>
            Frågan om tillsynen och kontrollen av ordningsvakter och väktare
            är tydligt reglerad i lag, förordning och föreskrifter från Rikspolisstyrelsen.
            Av dessa följer att länsstyrelsen utövar tillsynen över väktarna.
          </note>
          <note>
            Alla som vill bli väktare kontrolleras när det gäller tidigare
            brottslighet, medborgerlig pålitlighet och lämplighet. Länsstyrelsen
            gör vidare varje år kontroll av samtliga väktares laglydnad. Om
            det finns anledning för länsstyrelsen att återkalla en väktares
            förordnande med anledning av att han eller hon gjort sig skyldig
            till brott underrättas arbetsgivaren. Ett beslut om att återkalla
            ett förordande gäller omedelbart.
          </note>
          <note>
            Polisen utövar tillsyn över ordningsvakterna. Ett förordnande
            som ordningsvakt kräver att personen är lämplig för uppdraget
            med hänsyn till laglydnad och övriga omständigheter. Ett förordnande
            kan återkallas. En ordningsvakt kan också avstängas från tjänstgöring
            under den tiden frågan om återkallelse av ett förordnande prövas
            eller om vakten åsidosatt vad som åligger denne i tjänsten. Polisen
            har självfallet möjlighet att genom löpande registerkontroll se
            om en ordningsvakt gjort sig skyldig till brott.
          </note>
          <note>
            Rikspolisstyrelsen bedriver kontinuerlig inspektion av polismyndigheternas
            hantering av ordningsvaktsärenden. Styrelsen avser att, inom ramen
            för sin inspektionsverksamhet, ta upp frågan om kontroller av
            ordningsvakter under löpande förordnandetid.
          </note>
          <note>
            Om en ordningsvakt har anställning i ett bevakningsföretag kommer
            arbetsgivaren att underrättas enligt de rutiner som länsstyrelsen
            tillämpar.
          </note>
          <note>
            Det är inte aktuellt att inrätta något särskilt granskningsinstitut
            när det gäller utredningar som avser anmälningar mot ordningsvakter
            och väktare.
          </note>
          <note>
            Justitieombudsmannen och Justitiekanslern har det allmännas uppdrag
            att granska att bl.a. polisen fullgör sina uppgifter enligt de
            regler som gäller.
          </note>
          <note>
            Jag kan dock nämna att Rikspolisstyrelsen för närvarande utarbetar
            nya föreskrifter och allmänna råd om handläggningen av anmälningar
            mot anställda inom polisen. Avsikten är att dessa föreskrifter
            och råd inte bara ska gälla anmälningar mot polismän utan även
            anmälningar mot ordningsvakter. Dessa föreskrifter och råd, som
            enligt planerna ska träda i kraft vid halvårsskiftet, kommer att
            innebära att handläggningen av anmälningar mot ordningsvakter
            stramas upp. I föreskrifterna tar man bl.a. upp frågor om att
            anmälan om möjligt ska tas upp av en polisman i befälsställning
            och att ärendena omedelbart ska överlämnas till åklagare, även
            om det är tveksamt om brottet har samband med arbetet.
          </note>
          <note>
            Den utbredda användningen av ordningsvakter medför att jag anser
            att det finns anledning att grundligt analysera frågor om användning
            av ordningsvakter och ordningsvakters uppgifter och befogenheter.
          </note>
          <note>
            Jag avser därför att under året initiera en utredning med uppgift
            att göra en genomgripande översyn av användningen av ordningsvakter.
            I uppdraget ska också ingå att se över vilka möjligheter som finns
            att komplettera polisens resurser i glesbygd samt möjligheterna
            att renodla polisens verksamhet.
          </note>
          <note>
            Inom ramen för utredningen kommer självfallet frågan om kontroller
            av ordningsvakternas lämplighet för uppdraget att aktualiseras.
          </note>
          <note type="speaker">
            Anf. 2 KIA ANDREASSON (mp):
          </note>
          <note>
            Fru talman! Jag tackar för svaret.
          </note>
          <note>
            Anledningen till min interpellation är att det har hänt en rad
            incidenter med ordningsvakter där enskilda inte har känt att de
            har haft riktig rättssäkerhet, vilket sedan har visat sig i domstolsutslag.
            Jag ställde en fråga med samma innebörd till justitieministern
            för ungefär två år sedan, men sedan dess tycker jag inte att det
            har skett så mycket.
          </note>
          <note>
            I detta sammanhang är det oerhört viktigt att särskilja orden.
            Man kan alltså inte prata om vakter i allmänhet, vilket jag har
            lärt mig när jag har studerat frågan närmare. Det är ordningsvakter
            och väktare, och det är en oerhörd skillnad på dessa två kategorier.
          </note>
          <note>
            I svaret säger justitieministern att väktare inte har större
            rättighet att använda våld än andra människor utan endast i självförsvar,
            och det är riktigt. Men med ordningsvakter förhåller det sig på
            ett annorlunda sätt, och det står inte i svaret.
          </note>
          <note>
            Jag läser ur en broschyr som Transportfackens
          </note>
          <note>
            Yrkes- och Arbetsmiljönämnd har gett ut när det gäller just väktare
            och ordningsvakter, och där står det ordagrant:
          </note>
          <note>
            "Ordningsvakten arbetar med att ingripa och förebygga att brott
            begås och har i princip polismans befogenheter. Arbetet som ordningsvakt
            är tydligt och avgränsat och har en annan hotbild än övriga väktaruppdrag."
          </note>
          <note>
            Det tas också upp här att det är ett farligt jobb och att många
            känner sig hotade och utsatta för svåra situationer i sitt arbete.
            Det är också en viktig poäng i detta att rädda människor och människor
            som ska ha dessa uppgifter måste ha en bättre utbildning. Det
            innefattar också det jag menar, dvs. att det ska ske en bättre
            utbildning, en återkommande utbildning, så att vi inte släpper
            ut människor som är rädda för att utsättas för våld och hot, vilket
            får konsekvenser i deras arbete.
          </note>
          <note>
            Det som jag inriktat mig på i dag är just insynen och kontrollen,
            som inte heller är bra. Det finns i justitieministerns svar en
            liten otydlighet i fråga om var gränsen går mellan länsstyrelsens
            insyn och kontroll och polisens. Länsstyrelsen ska klart ha tillsyn
            över väktare - det förstår jag. Men när det sedan gäller ordningsvakter
            står det att polisen har "tillsyn över ordningsvakterna" och att
            Rikspolisstyrelsen
          </note>
          <note>
            "bedriver kontinuerlig inspektion av polismyndigheternas hantering
            av ordningsvaktsärenden". Men det står också: "Om en ordningsvakt
            har anställning i ett bevakningsföretag kommer arbetgivaren att
            underrättas enligt de rutiner som länsstyrelsen tillämpar."
          </note>
          <note>
            De rutinerna och reglerna är väldigt olika över landet.
          </note>
          <note>
            Jag kan inte se att det är entydigt. Jag tycker att det är oklart,
            och jag skulle vilja ha svar på varför det är en sådan otydlighet.
          </note>
          <note>
            Vidare är det väldigt bra att det ska tillsättas en utredning
            för att analysera användningen av ordningsvakter och deras uppgifter
            och befogenheter. Jag tycker att det har varit lite underligt,
            som just det jag läste ur broschyren. Ordningsvakterna i Stockholms
            tunnelbana har t.ex. egna rum dit de får föra människor som grips
            utan insyn av andra människor. Det är det som har varit den stora
            stötestenen i domstolsförhandlingarna: ord står mot ord, och det
            finns inga vittnen. Det kan också finnas andra ordningsvakter
            som varit i samma lokal och ställer upp för sina arbetskamrater.
            Jag förstår inte att de kan få göra detta.
          </note>
          <note>
            Jag skulle vilja att justitieministern återkommer till det.
          </note>
          <note type="speaker">
            Anf. 3 Justitieminister LAILA FREI-VALDS (s):
          </note>
          <note>
            Fru talman! Kia Andreasson säger att ingenting har hänt sedan
            hon ställde en likartad fråga för två år sedan. Då vill jag nog
            erinra om att det har hänt en hel del, både när det gäller polisens
            tillsyn och utbildning av ordningsvakter. När det gäller ordningsvakternas
            utbildning, t.ex., kan jag säga att den har ändrats från att tidigare
            ha varit 25 timmar till att nu vara minst 60 timmar. Det är också
            en annan inriktning på utbildningen. Jag vill nog påstå att det
            under det senaste året har skett en hel del när det gäller att
            säkerställa att ordningsvakterna har bättre förutsättningar att
            fullgöra de uppgifter de har.
          </note>
          <note>
            Kia Andreasson undrar vilka uppgifter det egentligen är. Det
            fanns i någon broschyr en allmän formulering om polismans befogenheter,
            men riktigt så enkelt är det naturligtvis inte. Vad ordningsvakter
            får göra framgår av polislagen. Där sägs det att ordningsvakter
            har rätt att avvisa, avlägsna eller omhänderta personer under
            vissa förutsättningar och att beslagta spritdrycker samt att utföra
            ytlig kroppsvisitation i vissa fall.
          </note>
          <note>
            Ordningsvakter är inte detsamma som poliser. Det vore väl egendomligt
            om det vore så, med tanke på vilken hög kompetens vi säkerställer
            att poliserna har.
          </note>
          <note>
            Ordningsvakternas uppdrag är naturligtvis anpassat efter vad
            som är möjligt att uppdra till en kategori som har den utbildning
            som den har, enligt det regelverk som finns.
          </note>
          <note>
            När det gäller tillsynen och agerandet från polisens sida om
            ordningsvakter inte utför sin tjänst på ett acceptabelt sätt och
            förordnandet att vara ordningsvakt upphör har polisen, som jag
            sade i interpellationssvaret, skyldighet att reagera. Ordningsvakter
            är inte alltid anställda någonstans. Det är därför formuleringen
            är att det är bevakningsföretaget som underrättas om de är anställda
            i ett bevakningsföretag. Det sker enligt samma principer som länsstyrelsen
            använder i förhållande till väktare. Det var ett förenklat sätt
            att uttrycka ett administrativt förfarande som jag inte har velat
            gå in på.
          </note>
          <note>
            När det gäller den sista fråga som Kia Andreasson tar upp kan
            jag säga att jag ärligt talat inte förstod den riktigt. Frågan
            var: Får de verkligen göra på detta sätt? "Detta sätt" var alltså
            att missbruka sin tjänsteutövning, om jag förstod saken rätt,
            dvs. ta in människor i ett rum och misshandla dem. Det är klart
            att de inte får göra det. Jag förstår faktiskt inte frågan.
          </note>
          <note type="speaker">
            Anf. 4 KIA ANDREASSON (mp):
          </note>
          <note>
            Fru talman! Det jag ifrågasatte var att omhändertagande av personer,
            som justitieministern sade att ordningsvakter får utföra, innebär
            att de också får föra dessa personer till ett särskilt rum, endast
            till för ordningsvakter. Det är det som jag, när jag följer domstolsförhandlingar,
            inser är det stora problemet, dvs. att det inte finns några vittnen
            till det som sker.
          </note>
          <note>
            Eftersom det rör sig om tjänstemän har de stor tyngd i domstolsprocessen,
            och deras ord gäller.
          </note>
          <note>
            Därför tycker jag också att det skulle vara bra om man ville
            införa en särskild grupp som inte är så involverad - både poliser
            och åklagare. Nya föreskrifter skulle gälla, säger justitieministern.
            Handläggningen skulle stramas upp. Anmälan skulle tas upp av polisbefäl
            och sedan överlämnas till åklagare. Men jag ser också att åklagare
            ofta lägger ned förundersökningar, och så blir det en motanmälan
            mot den målsägande i stället, för våld mot tjänsteman.
          </note>
          <note>
            Mitt förslag skulle vara att det inom varje åklagarmyndighet
            skapas en oberoende utredningsgrupp -
          </note>
          <note>
            det har jag också framfört när det gäller utredningar av anmälningar
            mot polis - bestående av domare, advokater och poliser. Det ska
            inte vara rättsväsendets egna aktörer som utreder tjänstemän inom
            verksamheten, för där utvecklas lätt kollegiala känslor och bindningar.
          </note>
          <note>
            Visst är det bra att det stramas upp, men jag skulle alltså vilja
            gå ytterligare åt det hållet.
          </note>
          <note>
            Sedan behövs det också en samlad bild och en överskådlighet när
            det gäller det totala antalet anmälningar mot ordningsvakter.
          </note>
          <note>
            Slutligen, men inte minst, vill jag nämna den utbildning som
            justitieministern säger har blivit längre.
          </note>
          <note>
            Jag har noterat att det har stått om 25 timmar instruktörledd
            undervisning. Men jag vet också att praktik ingår i utbildningen.
            I det betänkande vi nu har behandlat i justitieutskottet står
            det om totalt 60
          </note>
          <note>
            timmar grundutbildning, men det står inte hur mycket av undervisningen
            som är instruktörledd.
          </note>
          <note>
            Där tycker jag att det har varit för dåligt. Det gäller att konflikthantering,
            kunskaper och tillvägagångssätt där hjärna och hjärta används
            i stället för batonger måste in i utbildningen. Mentala förberedelser,
            attityder och bemötande kan ibland vara avgörande för om väktarens
            ingripande blir en framgång eller leder till våld eller skador.
            Även ordningsvakterna behöver få hjälp att bearbeta för dem svåra
            och besvärliga situationer. En grundkurs på några få timmar kan
            inte lära en ordningsvakt att kontrollera sin stress och visa
            ett gott bemötande så att han ska kunna undvika att tillgripa
            våld. För det behövs återkommande utbildningar som innehåller
            etik och moral, kunskap om hur man förutser händelseförlopp, mental
            förberedelse inför ingripande, stresskontroll, attityder, självskydd
            och lagstiftning.
          </note>
          <note>
            Jag tycker att Polishögskolan skulle ansvara för ordningsvakternas
            utbildning. I dag har man gett
          </note>
          <note>
            Falck Security och Securitas i uppgift att själva utbilda sina
            väktare och ordningsvakter, men de har gett det uppdraget vidare
            till Väktarskolan - en privat skola. Jag kan nog inse att de kan
            utbilda väktare, men jag tycker att det är önskvärt att just ordningsvakter,
            som har fler befogenheter, får denna mer djupa utbildning. Den
            kompetensen att utbilda finns just på Polishögskolan.
          </note>
          <note type="speaker">
            Anf. 5 Justitieminister LAILA FREI-VALDS (s):
          </note>
          <note>
            Fru talman! När en person behöver omhändertas, oberoende av om
            det är polis eller om det är en ordningsvakt som utför arbetet,
            måste naturligtvis den omhändertagna personen föras till ett utrymme
            av något slag. Det finns flera skäl till det. Bl.a. förefaller
            det mig ganska olämpligt att ordningsvakter skulle omhänderta
            personer publikt. Hänsyn även till de människor som blir utsatta
            för ett ingripande och deras integritet kräver att detta sköts
            på ett omdömesgillt sätt som inte utsätter den omhändertagna för
            onödig uppmärksamhet och obehag i samband med att han eller hon
            blir omhändertagen.
          </note>
          <note>
            När det gäller instruktionerna till ordningsvakterna har, som
            jag sade i mitt svar, Rikspolisstyrelsen arbetat fram nya, bättre
            och mera detaljerade instruktioner för att utnyttja de möjligheter
            som man ser till ett bättre hanterande. Jag tycker att Kia Andreasson
            andas en oerhörd misstro mot rättsväsendets personal över huvud
            taget. Konklusionen av Kia Andreassons resonemang när det gäller
            att utreda brott som tjänstemän inom rättsväsendet eller ordningsvakter
            misstänks ha begått är egentligen att ingen inom rättsväsendet
            kan utreda annan tjänsteman inom rättsväsendet på grund av risken
            för kollegialitet. Det är en beskrivning och en misstro som jag
            inte delar med
          </note>
          <note>
            Kia Andreasson. Jag anser att det är oerhört viktigt att det
            är professionell personal, och det är faktiskt polis och åklagare
            som utreder brott som begås även av personal inom rättsväsendet.
          </note>
          <note>
            När det gäller utbildning och kompetens hos ordningsvakter delar
            jag helt bedömningen att man måste kunna ställa mycket höga krav
            på ordningsvakterna.
          </note>
          <note>
            Det är ett svårt och utsatt arbete. Det liknar i vissa avseenden
            polismans arbete. Därför är det viktigt att de personer som över
            huvud taget antas till utbildningen bedöms som lämpliga och har
            de personliga egenskaperna att de klarar detta uppdrag och även
            att hantera situationer som kan vara mycket svårhanterliga, med
            provokationer och annat.
          </note>
          <note>
            Den utbildning som vi har i dag bedömer jag som en bra utbildning.
            Likafullt ser jag det som en naturlig uppgift för den utredning
            som ska tillsättas att överväga på vilket sätt man kan gå vidare
            för att förbättra både utbildningen och vidareutbildningen.
          </note>
          <note type="speaker">
            Anf. 6 KIA ANDREASSON (mp):
          </note>
          <note>
            Fru talman! Jag ska börja med det som gäller ordningsvakternas
            slutna rum, utrymmen dit de för personer som omhändertas. Jag
            tycker i stället att ordningsvakterna i sådana situationer ska
            kontakta polisen, så att de får hjälp med att föra dessa personer
            till polisens lokaler. Jag tycker att det är en mycket bättre
            lösning att man vid ett svårt ingripande genast kontaktar polisen
            och att polisen sedan i stället för personen till något förvaringsutrymme.
          </note>
          <note>
            Det är inte någon misstro mot rättsväsendets aktörer. Men för
            att vi ska kunna leva i en demokratisk stat där rättsväsendet
            inte alls misstros måste vi ha institut där det är helt klart
            med insyn och kontroll.
          </note>
          <note>
            Den insynen och kontrollen ska inte bedrivas av rättsväsendets
            egna aktörer med bindningar, som jag sade tidigare. Det tycker
            jag är väldigt viktigt, och det gäller inte bara i detta fall.
            Det gäller, som jag sade, generellt. Jag tycker inte heller att
            andra yrkesgrupper ska utreda sig själva. Det ska vara ställt
            utom allt tvivel att man inte är involverad. Då får vi ett bra
            förtroende för rättsväsendet.
          </note>
          <note>
            I övrigt är det här ändå ett steg vidare. Jag hoppas att mina
            synpunkter också ska beaktas i denna utredning och analys.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1999/2000:239 om skyddad identitet
          </note>
          <note type="speaker">
            Anf. 7 Statsrådet INGELA THALÉN (s):
          </note>
          <note>
            Fru talman! Maud Ekendahl har frågat justitieminister Laila Freivalds
            vilka åtgärder hon är beredd att vidta så att sekretessbelagda
            uppgifter inte läcker ut från myndigheter samt vilka åtgärder
            hon är beredd att vidta så att en drabbad person garanteras berörd
            myndighets hjälp att driva en eventuell skadeståndsprocess. Jag
            besvarar denna interpellation eftersom det konkreta exemplet berör
            de allmänna försäkringskassornas hantering av dessa frågor. Jag
            kommer därför i mitt svar huvudsakligen att redogöra för förhållandena
            inom socialförsäkringens administration.
          </note>
          <note>
            En av samhällets viktigaste uppgifter är att tillförsäkra den
            enskilde trygghet och säkerhet. Då är det naturligtvis mycket
            allvarligt om av samhället vidtagna åtgärder för att skydda en
            enskild blir verkningslösa därför att reglerna tillämpas felaktigt
            eller på grund av rena förbiseenden.
          </note>
          <note>
            Uppgifter som registreras i folkbokföringen om en persons namn,
            personnummer och adress m.m. är som huvudregel offentliga. Men
            om det kan innebära men för personen, exempelvis risk för förföljelse
            om uppgifter om henne eller honom lämnas ut, kan skattemyndigheten
            i folkbokföringsregistret lägga till en markering för särskild
            sekretessprövning, s.k. sekretessmarkering.
          </note>
          <note>
            Riksförsäkringsverket (RFV) får del av förändringar i folkbokföringen.
            Uppgifter om sekretessmarkerade personuppgifter från folkbokföringen
            skapar automatiskt markeringar i olika register inom socialförsäkringen.
            Dessutom skickar RFV information om detta till försäkringskassorna
            i särskild ordning. Försäkringskassan kan också själv göra sekretessmarkeringar
            i registren.
          </note>
          <note>
            RFV är ansvarig systemägare för de register som förs gemensamt
            för RFV och de allmänna försäkringskassorna. Detta innebär att
            RFV tillhandahåller systemlösningar för hantering av skyddade
            personuppgifter. Sedan början av 1980-talet har det funnits markeringar
            i IT-systemen om en person har skyddade personuppgifter, vilket
            utgör en varningssignal för handläggaren. Handläggaren ska då
            alltid ta fram den manuella akten och göra en sekretessprövning
            för att bedöma om uppgiften kan lämnas ut. RFV har aktivt informerat
            försäkringskassorna om detta.
          </note>
          <note>
            Hur de skyddade personuppgifterna ska hanteras i praktiken är
            en fråga som varje försäkringskassa ansvarar för. Styrelsen för
            försäkringskassan ansvarar bl.a. för att verksamheten bedrivs
            författningsenligt.
          </note>
          <note>
            RFV, som har ett ansvar för att bedriva tillsyn av försäkringskassornas
            verksamhet, observerar även denna typ av frågeställningar i samband
            med sin tillsyn.
          </note>
          <note>
            Datainspektionen genomförde under år 1999 ett antal inspektioner
            hos myndigheter som får spärrmarkerade personuppgifter, däribland
            RFV och några försäkringskassor. I slutsatserna konstaterar Datainspektionen
            att spärrmarkerade personuppgifter har ett starkt sekretesskydd
            hos RFV och försäkringskassorna.
          </note>
          <note>
            Bestämmelser om det allmännas skadeståndsansvar finns bl.a. i
            skadeståndslagen. Enligt denna ska staten ersätta personskada,
            sakskada eller s.k. ren förmögenhetsskada som vållas genom fel
            eller försummelse vid myndighetsutövning i verksamhet som staten
            svarar för. Justitiekanslern (JK) och RFV prövar anspråk enligt
            skadeståndslagen om anspråket grundas på ett påstående om fel
            eller försummelser vid myndighetsutövning inom socialförsäkringens
            administration. Möjligheterna till ersättning förstärktes dessutom
            så sent som den 1 januari 1999. Då trädde en ny bestämmelse i
            kraft om det allmännas ansvar för felaktiga upplysningar och råd.
            Grundas anspråket på ett påstående om felaktigt beslut eller skada
            till följd av fel i personregister prövas anspråket av JK. Den
            som vänder sig till försäkringskassan med anspråk på skadestånd
            får information om vad som gäller och vad vederbörande ska göra
            för att få saken prövad. En generell bestämmelse om rätt till
            skadestånd finns alltså redan. Sedan är det givetvis beroende
            på omständigheterna i det enskilda fallet om skadestånd ska betalas
            ut eller inte.
          </note>
          <note>
            Avslutningsvis vill jag dock också framhålla att regeringen inte
            är främmande för att ta initiativ till ytterligare åtgärder om
            nu gällande lagstiftning trots allt visar sig vara otillräcklig.
          </note>
          <note type="speaker">
            Anf. 8 MAUD EKENDAHL (m):
          </note>
          <note>
            Fru talman! Jag vill börja med att tacka för det svar som jag
            har fått. Jag anser att ministern har lämnat ett mycket utförligt
            svar till mig, så jag är faktiskt nöjd.
          </note>
          <note>
            Bakgrunden till den här interpellationen är en händelse i Simrishamn.
            En kvinna hade fått skyddad identitet, eftersom hennes man slog
            henne. Hon hade flyttat till orten och trodde att hon kunde leva
            där i ett skydd. Försäkringskassan hade ett ärende om henne, och
            det blev en felhantering när det gällde sekretesskyddet. Man observerade
            inte den här markeringen.
          </note>
          <note>
            Det gjorde att den skrivelse som skulle gå i väg även gick till
            mannen, så att kvinnans skyddade identitet undanröjdes. Det var
            alltså försäkringskassan i Simrishamn som hade gjort ett fel.
          </note>
          <note>
            Jag har inte fäst mig vid det exakta händelseförloppet, utan
            jag tänker närmast på vad som händer framöver med den här misshandlade
            kvinnan. Visst får hon en ny skyddad identitet, men med stor sannolikhet
            för det här med sig mycket skador för henne.
          </note>
          <note>
            Hon måste alltså flytta på nytt. Och i samband med flytten blir
            det en hel del omkostnader m.m.
          </note>
          <note>
            Jag är angelägen om att diskutera den här frågan, eftersom det
            skulle kunna hända att en skyddad identitet röjs igen av någon
            annan myndighet. Jag har också tagit reda på att det handlar om
            Riksförsäkringsverket och att en enskild person som har fått sin
            skyddade identitet röjd av försäkringskassan kan rikta skadeståndsanspråk
            mot staten, enligt förordningen
          </note>
          <note>
            SFS 1995:1301.
          </note>
          <note>
            Det är i det här avseendet som jag skulle vilja se en ändring.
            En enskild person kan drabbas av något på grund av en myndighet.
            Sedan ska den drabbade personen själv driva en skadeståndsprocess.
            Jag anser att man är nog drabbad av att den skyddade identiteten
            har undanröjts. Många gånger mår man dåligt. Jag skulle vilja
            fråga statsrådet om det finns någon möjlighet att titta närmare
            på den lagstiftningen, så att den drabbade personen aktivt kan
            få hjälp med den här skadeståndsprocessen. Jag ser det väldigt
            positivt, eftersom statsrådet Ingela Thalén avslutningsvis sade
            att hon dock vill framhålla att regeringen inte är främmande för
            att ta initiativ till ytterligare åtgärder om nu gällande lagstiftning
            trots allt visar sig vara otillräcklig. Jag vet inte om det här
            kan innefatta min fråga, men jag väntar mig ett positivt svar.
          </note>
          <note type="speaker">
            Anf. 9 Statsrådet INGELA THALÉN (s):
          </note>
          <note>
            Fru talman! Först vill jag säga att Maud Ekendahl och jag är
            överens: Detta är oerhört olyckligt! Sådant här får inte förekomma.
            Nu har det hänt, och en person har drabbats.
          </note>
          <note>
            Vad hon bör göra och möjligen redan har gjort -
          </note>
          <note>
            det känner jag inte till i det här enskilda fallet - är naturligtvis
            att se till att ha nära kontakt med försäkringskassan. Där har
            man till uppgift att bistå med information och förmedling, och
            den vägen kan hon få hjälp att pröva sin rätt till skadestånd.
          </note>
          <note>
            Jag kan inte diskutera det enskilda fallet, och det ska vi naturligtvis
            inte heller göra här. Men om de regler som finns på den här punkten
            inte är tillräckliga får vi naturligtvis titta på dem. Min bedömning
            så här långt är dock att hon vid kontakt med kassan får så god
            information och sådan hjälp att den rätt hon har också blir prövad
            positivt. Vad lagen säger är att hon har rätt att få det stöd
            och den hjälp som erfordras från försäkringskassan.
          </note>
          <note>
            Så pass mycket vet jag om det enskilda ärendet att man runtomkring
            är djupt olycklig över detta. Jag vet också att man uppmärksammar
            hanteringen rent generellt: Med information, kompetensutveckling
            och diskussion vill man uppmärksamma handläggare på den här sortens
            sekretessmarkeringar i olika aktuella akter.
          </note>
          <note type="speaker">
            Anf. 10 MAUD EKENDAHL (m):
          </note>
          <note>
            Fru talman! Jag är väldigt nöjd och tacksam över att statsrådet
            Ingela Thalén svarar mig på det här viset. Jag kan inte heller
            själv säga vad som har hänt i det enskilda fallet. Det är principen
            jag är ute efter.
          </note>
          <note>
            Jag ska dock på måndag besöka kvinnojouren i Simrishamn, och
            den vägen kan jag kanske - även om jag inte får direktkontakt
            med kvinnan - få veta lite mer.
          </note>
          <note>
            Skulle det visa sig att det behövs någon lagändring ska jag be
            att få återkomma.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1999/2000:243 om situationen i Kongostaterna,
            Sierra Leone och
          </note>
          <note>
            Rwanda
          </note>
          <note type="speaker">
            Anf. 11 Utrikesminister ANNA LINDH (s):
          </note>
          <note>
            Fru talman! Elver Jonsson har med anledning av situationen i
            Kongostaterna, Sierra Leone och Rwanda frågat mig vad regeringen
            gör och vilka åtgärder regeringen är beredd att vidta inom ramen
            för det nordiska samarbetet, EU och FN för att förhindra fortsatta
            övergrepp på civila samt för att bistå dessa länder i riktning
            mot demokratisk och ekonomisk utveckling och för att de ska respektera
            mänskliga rättigheter.
          </note>
          <note>
            De förödande konflikter Elver Jonsson nämner innebär djupaste
            lidande för miljoner människor. De är en katastrof främst för
            de inblandade länderna men påverkar också grannländerna, inte
            minst genom flyktingströmmarna. Effekterna kommer att bli kännbara
            för generationer framåt. Den svenska regeringen agerar därför
            såväl bilateralt som multilateralt för att främja fredliga lösningar
            och mänskliga rättigheter.
          </note>
          <note>
            Kriget i Demokratiska republiken Kongo är Afrikas mest komplicerade
            konflikt. Genomförandet av det eldupphöravtal som undertecknats
            av de stridande parterna utgör en grund och en förutsättning för
            arbetet att nå fred. Sverige bidrar med två personer till
          </note>
          <note>
            FN:s observatörsstyrka. Ytterligare sju kan bli aktuella när
            styrkan, enligt säkerhetsrådets beslut, inom kort utvidgas. Observatörsstyrkans
            huvuduppgift är att granska påstådda brott mot vapenvilan och
            mot mänskliga rättigheter.
          </note>
          <note>
            Sverige bidrar också med 800 000 kr till den militära övervakningskommission
            som bildats efter avtalets undertecknande. Inom ramen för EU-
          </note>
          <note>
            samarbetet har Sverige medverkat till ett beslut om att stödja
            kommissionen med 1,2 miljoner euro.
          </note>
          <note>
            Genomförandet av en s.k. nationell dialog är en central del i
            eldupphöravtalet. Denna syftar till att ge
          </note>
          <note>
            Demokratiska republiken Kongo en ny politisk ordning och ska
            leda fram till demokratiska val. Sverige, liksom övriga EU, har
            uttalat sin avsikt att stödja genomförandet av den nationella
            dialogen.
          </note>
          <note>
            Rwanda är part i kriget i Demokratiska republiken
          </note>
          <note>
            Kongo, samtidigt som landet är inne i en bearbetningsprocess
            efter folkmordet 1994. Det relativt goda säkerhetsläget inom landet
            möjliggör nu bättre arbete kring fred och försoning. Sveriges
            bistånd på dessa områden förmedlas genom lokala och internationella
            enskilda organisationer.
          </note>
          <note>
            Sverige, liksom övriga EU och FN, stöder också tanken på en regional
            konferens för fred, demokrati och utveckling i Stora sjöregionen.
          </note>
          <note>
            I Republiken Kongo, f.d. Kongo-Brazzaville, ger utvecklingen
            de senaste månaderna anledning till viss optimism. Eldupphöravtalen
            mellan armén och milisgrupperna har börjat genomföras. Säkerhetssituationen
            förbättras gradvis, humanitära insatser når alltfler återvändande
            flyktingar och förutsättningarna för en politisk dialog har ökat.
          </note>
          <note>
            Sverige medverkade till att EU i januari uttalade sitt stöd för
            eldupphöravtalen och samtidigt uppmanade parterna att inleda en
            allomfattande politisk dialog, respektera mänskliga rättigheter
            och hålla fria och rättvisa val. Sverige har också beslutat om
            stöd för FN:s humanitära arbete i landet och hoppas att fler ska
            följa vårt exempel. Stöd ges också till humanitära och fredsbyggande
            insatser genom Röda korset och Svenska missionsförbundet.
          </note>
          <note>
            Sierra Leone återhämtar sig sakta efter det fredsavtal som förra
            året avslutade det åtta år långa inbördeskriget. Situationen är
            dock ännu instabil.
          </note>
          <note>
            Fredsavtalets efterlevnad övervakas av FN-styrkan
          </note>
          <note>
            Unamsil, som enligt ett säkerhetsrådsbeslut den 7
          </note>
          <note>
            februari ska utökas från 6 000 till 11 100 man och därmed blir
            den största FN-insats som för närvarande pågår. Sverige bidrar
            med tre militärobservatörer.
          </note>
          <note>
            De omedelbara humanitära behoven, orsakade av undernäring, krigstrauman,
            stympningar och sexuella övergrepp, är omfattande. Sverige har
            i flera år varit en stor humanitär bidragsgivare till Sierra Leone,
            under 1999 den näst största efter USA. 20 miljoner kronor gick
            då till bl.a. akutsjukvård, beskydd av barn, livsmedelsleveranser
            och humanitär samordning. Under år 2000 har hittills 18 miljoner
            kronor beviljats, bl.a. till Unicefs insatser för f.d. barnsoldater.
            Sverige bidrar också genom FN till insatser för fysiskt och psykiskt
            utnyttjade kvinnor.
          </note>
          <note>
            Inom ramen för EU följer Sverige och övriga medlemsländer fortlöpande
            utvecklingen i Sierra
          </note>
          <note>
            Leone. Förra året beviljade EU 8,5 miljoner euro i syfte att
            främja den långsiktiga ekonomiska återuppbyggnaden av landet.
            Även Världsbanken har bidragit med 30 miljoner dollar i krediter.
          </note>
          <note>
            Elver Jonsson nämner det djupa engagemang som enskilda organisationer
            och samfund har för Afrika.
          </note>
          <note>
            Dessa kontakter är mycket viktiga för Sveriges relationer med
            de länder som nämnts här, liksom för
          </note>
          <note>
            Afrika i stort. Vi värdesätter högt de insatser för återuppbyggnad,
            fredsbyggande och utveckling som görs och välkomnar de nordiska
            initiativ som tas. Också med bistånd från det internationella
            samfundet förblir det i hög grad de inblandade parternas egen
            vilja och beredskap till kompromisser som är avgörande för att
            nå bestående fred, säkerhet och utveckling. Här faller ett särskilt
            tungt ansvar på ledarna för de stridande parterna.
          </note>
          <note type="speaker">
            Anf. 12 ELVER JONSSON (fp):
          </note>
          <note>
            Fru talman! Under andra delen av 1990-talet har det gått en våldsvåg
            över Central- och Västafrika, från Rwanda och Uganda ut mot Kongostaterna
          </note>
          <note>
            Brazzaville och Kinshasa, där t.ex. Sierra Leone har lidit svårt.
            Allt detta har skett medan världssamfundet
          </note>
          <note>
            FN hållit sig alltför passivt. EU-staterna har inte ingripit
            med vare sig kraft eller tillräckligt stöd, och många andra länder
            har inte brytt sig. Till detta kommer en medial tystnad som så
            här i efterhand känns besvärande.
          </note>
          <note>
            Min interpellation, för vars svar jag tackar utrikesministern,
            ställdes för snart två månader sedan.
          </note>
          <note>
            Därför är naturligtvis svaret genomtänkt från statsrådets sida.
            Jag noterar att den politiska situation jag tecknat i interpellationen
            stämmer väl med utrikesministerns bedömning. Kaos och anarki har
            länge härskat.
          </note>
          <note>
            I den största Kongostaten Kinshasa har presidenten Kabila sett
            till att samla all makt i egna händer, men det har ändå inte räckt
            för att upprätthålla anständig ordning. Landet är mer eller mindre
            kluvet av ett antal milisgrupper och grannländers krigsaktiviteter
            som inte Kongo-Kinshasa behärskar.
          </note>
          <note>
            I Kongo-Brazzaville är läget lika förödande, även om landet med
            betydligt färre invånare och mindre yta inte är lika svårkontrollerat
            och kanske kan sägas ha en starkare historisk tradition när det
            gäller ordnade förhållanden. Enligt ett antal iakttagare, bl.a.
            Amnesty, har dessa båda regeringar ett stort ansvar för situationen.
            Konflikten i dessa länder har skördat tiotusentals offer bara
            de båda senaste åren.
          </note>
          <note>
            I Kongo-Brazzaville var det ett "demokratiskt försök" med flerpartival
            under en femårsperiod från
          </note>
          <note>
            1992 till 1997, men de planerade valen blev aldrig av.
          </note>
          <note>
            Därefter har tusentals civila avrättats av regeringsstyrkor och
            andra väpnade grupper.
          </note>
          <note>
            Utrikesministern bejakar den bild jag har tecknat i interpellationen,
            och hon noterar att detta är ett lidande för miljoner oskyldiga
            människor. Det är bra att regeringen har insikten att effekterna
            av den svåra situationen kommer att bli kännbar för generationer
            framöver. Det är alltså inte något kortsiktigt arbete att återställa
            civil ordning med demokratiskt lugn och ekonomisk utveckling.
          </note>
          <note>
            Den svenska parlamentariska delegationen om åtta riksdagsmän
            från samtliga sju partier med tredje vice talmannen i ledningen
            gjorde viktiga iakttagelser då vi för ett par veckor sedan besökte
            de båda Kongostaterna. Även om vårt studiebesök inte hade en officiell
            prägel, kom vi att uppfattas som att ha en sådan. Vi blev mottagna
            med stor hjärtlighet, som bara afrikaner kan i en sådan situation.
            Vi lyckades komma i närkontakt med många människor i bägge länderna.
            Vi besökte allt från flyktingläger och MR-
          </note>
          <note>
            grupper till internationella och officiella instanser i
          </note>
          <note>
            FN-regi. Vi träffade representanter för centralbanken i Kinshasa
            och president Sassou i Brazzaville. Vi mötte många ideellt verksamma
            humanitära arbetsgrupper som Röda korset, Amnesty, Läkare utan
            gränser och framför allt sedan lång tid tillbaka i området verksamma
            missionärer och biståndsarbetare från Sverige. Deras kunskaper
            och erfarenheter var till god hjälp då vi försökte få en samlad
            bild. Vi gladde oss åt att den återupprättade ambassaden i
          </note>
          <note>
            Kinshasa kom oss till stor hjälp. Vår ambition var att dessa
            områden ska ges en större internationell uppmärksamhet.
          </note>
          <note>
            Det är uppenbart att det är som utrikesministern säger, nämligen
            att de stridande parterna måste besinna sig - någonting som underströks
            i svaret. Jag skulle vilja påstå att det ändå saknas en del i
            statsrådets avslutande ord, där hon säger att det faller ett tungt
            ansvar på ledarna för alla stridande parter. Det är riktigt, men
            det är bara en del av det som måste göras. FN och inte minst EU
            - där för övrigt tidigare kolonialstater är medlemmar - måste
            se till att det profitmotiverade understödet av våldet stoppas.
            Jag tror, fru talman, att det internationella samfundet måste
            sätta press dels på landets ledare, dels på den orättfärdiga utsugning
            av detta lidande folk som egentligen i grunden lever i ett rikt
            land. Däri ligger mycket av det paradoxala i katastrofen.
          </note>
          <note type="speaker">
            Anf. 13 MARIANNE ANDERSSON (c):
          </note>
          <note>
            Fru talman! Jag vill också tacka för svaret.
          </note>
          <note>
            Jag hörde till den grupp parlamentariker som besökte dessa två
            länder för en dryg vecka sedan. Det var en stark upplevelse för
            oss alla att möta och på plats se en liten del av det som hänt.
            Det var en liten del, eftersom situationen har börjat förbättras
            i åtminstone Kongo-Brazzaville. Jag ska uppehålla mig lite grann
            vid Kongo-Brazzaville och lämna det stora landet åt sidan just
            nu.
          </note>
          <note>
            I dag hade vi en föredragning i utrikesutskottet inför MR-kommissionens
            arbete i Genève. Jag tittade på listan för vilka länder som ska
            tas upp. Jag vet att det inte är en lista i något slags värstingordning,
            men
          </note>
          <note>
            Demokratiska republiken Kongo finns med men inte
          </note>
          <note>
            Kongo-Brazzaville. Det kanske finns många skäl till det. Det
            vore intressant om landet kunde komma med på dagordningen. Något
            som vi visste innan men som blev uppenbart för oss är att Frankrikes
            inblandning i konflikten är stark. Jag förstår att det kan vara
            en svår fråga att hantera i EU-kretsen. Jag skulle ändå önska
            att Sverige kunde ta upp den frågan. Ambassadören sade att han
            inte är opartisk i frågan. Det var en upplevelse att träffa honom.
            Det var uppenbart att Frankrike suger ut landet och har understött
            de interna konflikterna.
          </note>
          <note>
            Nu finns det en uppföljningskommitté som ska arbeta för fred
            och försoning och undersöka vad som har skett för att kunna gå
            vidare. Vi frågade presidenten om han kunde tänka sig en sanningskommission
            som den i Sydafrika. Han svarade tvekande på den frågan. Han sade
            att där inte var samma situation som i Sydafrika osv. Det verkar
            lite otroligt att man skulle tillsätta en sådan kommission, men
            den skulle behövas. Presidenten är inte oskyldig i konflikten.
          </note>
          <note>
            Han gav sina trupper tillstånd att under tre dagar plundra staden
            Brazzaville, vilket ledde till förödande konsekvenser för hela
            befolkningen. Staden plundrades verkligen på allt.
          </note>
          <note>
            Är utrikesministern beredd att ta upp frågan om
          </note>
          <note>
            Frankrikes roll i konflikten i EU-kretsen? Det skulle vara bra.
            Kan frågan även tas upp under MR-
          </note>
          <note>
            kommissionens arbete i Genève?
          </note>
          <note>
            Sedan behövs stöd till båda länderna för återuppbyggnad och hjälp
            till självhjälp. Behoven i Kongo-
          </note>
          <note>
            Brazzaville är akuta. Det handlar om det allra nödvändigaste.
            Är Sverige berett att skjuta till mer medel än tidigare?
          </note>
          <note>
            Anf. 14 Tredje vice talman ROSE-MARIE
          </note>
          <note type="speaker">
            FREBRAN (kd):
          </note>
          <note>
            Fru talman! Sedan Elver Jonsson ställde interpellationen har
            vi varit åtta riksdagsledamöter på resa i de båda Kongostaterna.
            Det var en mycket omskakande upplevelse, intensiva dagar och med
            stora erfarenheter - mer än på de flesta resor man har möjlighet
            att delta i.
          </note>
          <note>
            Efter hemkomsten har jag inte kunnat låta bli att tänka på den
            västliga tystnaden inte minst när det gäller Kongo-Brazzaville.
            Jag har jämfört med den stora mediala kören när det gäller det
            som har hänt i
          </note>
          <note>
            Moçambique. Jag tror knappast att det finns någon svensk som
            inte känner till att en miljon människor har blivit hemlösa i
            Moçambique på grund av översvämningarna. Många bryr sig, och det
            går snabbt att få i gång aktioner. Hjälpinsatserna kommer snabbt,
            och många engagerar sig.
          </note>
          <note>
            När jag tänker på tystnaden om Kongo-
          </note>
          <note>
            Brazzaville ställer jag mig frågan hur många svenskar som vet
            att 800 000 människor har varit på flykt från sina hem i Kongo-Brazzaville
            på grund av det senaste av 90-talets tre krig - kriget 1998-1999.
            Jämför den siffran med befolkningen i Brazzaville. Nästan en tredjedel
            av befolkningen har varit på flykt från sina hem. De övergrepp
            som beskrivs i interpellationssvaret i Sierra Leone är lika tillämpliga
            på Kongo-
          </note>
          <note>
            Brazzaville. De traumatiska upplevelserna, de systematiska övergreppen
            på kvinnor, våldtäkterna, undernäringen osv. har varit lika hemska
            i Kongo-
          </note>
          <note>
            Brazzaville. Det senaste inbördeskriget har varit fruktansvärt
            med nästan inga krigsfångar - antingen har man överlevt eller
            dött. Det är bara det som har hänt.
          </note>
          <note>
            T.o.m. vi som var där och fick hela denna tydliga bild tecknad
            för oss har svårt att föreställa oss detta hemska - fast vi såg
            hur Brazzaville såg ut, kulhålen och allt som var förstört. Hur
            ska människor som bara får diffusa, korta, få skildringar av detta
            kunna engagera sig och bry sig? Här finns ingen TV-effekt, s.k.
          </note>
          <note>
            CNN-effekt. Men behoven är enorma. De humanitära behoven som
            utrikesministern lyfte fram - och som vi stöder - kände i alla
            fall vi som åkte dit till. Så mycket hade vi engagerat oss. Men
            många fler behöver känna till detta. Vi som var där har fått en
            ökad insikt om de ytterligare behoven att stödja den demokratiska
            utvecklingen, att rakt upp och ned hjälpa till med resurser. Hur
            ska man kunna genomföra en folkomröstning om en ny konstitution
            eller genomföra fria val om det inte finns resurser till att genomföra
            en folkräkning? Vi önskar verkligen att Sverige ska göra ännu
            mer för det lilla landet Kongo-Brazzaville, som under 90-talet
            har genomlidit tre inbördeskrig. Landet har rest sig igen tidigare,
            och landet är på väg att göra det igen. Landet måste få hjälp
            för att detta inte ska hända igen.
          </note>
          <note type="speaker">
            Anf. 15 Utrikesminister ANNA LINDH (s):
          </note>
          <note>
            Fru talman! Det är en förfärlig bild som riksdagsledamöterna
            tecknar. Tyvärr är den också alldeles riktig.
          </note>
          <note>
            Jag minns att jag när jag var alldeles ny som utrikesminister
            reagerade precis på det som ni nu säger om hur mycket det syns
            på den internationella dagordningen och medialt. Jag läste i tidningen
            en morgon och såg en liten spalt i hörnet på sidan där det stod:
            Sju länder är nu indragna i den väpnade konflikten.
          </note>
          <note>
            Jag tänkte: Hur hade det stått om det varit någon annanstans
            än i Afrika? Det hade stått världskrig om det hade varit i Europa,
            och det hade stått storkrig om det hade varit på någon annan kontinent.
            Men när det var Afrika blev det fortfarande en spalt där man konstaterade
            att det var många länder som var indragna i kriget.
          </note>
          <note>
            När det gäller de länder vi nu diskuterar kan vi se att de inte
            har stått tillräckligt högt på vare sig den mediala eller den
            politiska dagordningen. Tyvärr är det så. Därför vill jag återigen
            tacka er för att ni gjorde den här resan. Det är viktigt för att
            få upp det i det allmänna medvetandet och på den politiska dagordningen.
          </note>
          <note>
            Vi försöker från regeringens sida att göra vad vi kan både för
            att bistå med ekonomiska insatser och för att föra upp frågan
            på den politiska dagordningen.
          </note>
          <note>
            Här kan vi se att Afrikafrågorna har börjat diskuteras mer också
            inom EU-kretsen. En viktig faktor i det är att både Belgien och
            Frankrike börjar att se över sin gamla Afrikapolitik och få en
            ny Afrikapolitik som kan distansera sig från de gamla kolonialländernas
          </note>
          <note>
            Afrikapolitik. Det är någonting som naturligtvis är väldigt viktigt
            och som vi från svensk sida också vill göra allt för att uppmuntra.
          </note>
          <note>
            Sedan är det viktigt att vi vid sidan av de kontakter och de
            aktioner vi kan ha via EU - t.ex. inför det stora toppmöte mellan
            EU och Afrika som nu ska ske om ett par veckor, där dessa frågor
            kommer att diskuteras - från svensk sida fortsätter att hålla
            fast vid den svenska traditionen med både ett ordentligt politiskt
            stöd till fredsprocessen och ett ordentligt humanitärt bistånd.
          </note>
          <note>
            Jag fick frågan om återuppbyggnadsstöd. Vi vill inte ge återuppbyggnadsstöd
            förrän vi har fått en ordentlig fred. Annars är det alltför stor
            risk att ett återuppbyggnadsstöd används av fel parter eller rivs
            ned. Nu måste vi koncentrera allt på att vi verkligen ska få en
            ordentlig fredsöverenskommelse och göra allt för att bidra till
            freden. När freden är säkrad är det också självklart att vi kommer
            att bidra till återuppbyggnaden.
          </note>
          <note type="speaker">
            Anf. 16 ELVER JONSSON (fp):
          </note>
          <note>
            Fru talman! Statsrådet konstaterar helt korrekt att konflikten
            inte har varit på den massmediala kartan på det sätt som situationen
            har krävt. Nu säger utrikesministern att man från de gamla kolonialländerna
            kommer att se över sitt sätt att agera. Det är hög tid, fru talman.
            Det har gått 40 år. Därför känns det bråttom, särskilt med tanke
            på att situationen är så akut.
          </note>
          <note>
            Det sades också i debatten att när vi på andra områden får svåra
            situationer uppmärksammas det. Det talas om en miljon hemlösa,
            vilket i och för sig är tragiskt, på den östra sidan av Afrika.
            Men på västsidan har ungefär en miljon människor, i det område
            jag nämnt i interpellationen, mördats i det krig som har pågått.
            Dessutom är trekvarts miljon människor, som var den siffra som
            nämndes, på flykt i sitt eget land. Det är klart att det är en
            katastrof som vi inte orkar greppa.
          </note>
          <note>
            Man måste ändå konstatera att krigskampen inte varit i något
            folks intresse. Det har varit en kamp för några få. De har tjänat
            stora pengar på krisen samtidigt som utländska oljebolag ostört
            under kriget kan pumpa olja utan att Kongos folk och land får
            någon rimlig del av inkomsten. Detta är naturligtvis en oerhörd
            paradox i katastrofen.
          </note>
          <note>
            Jag tror att det behövs en starkare aktivering än vad som hittills
            har varit. Jag vill ändå tolka utrikesministern som att det finns
            en sådan beredskap i regeringen. Det är bara att försöka att ge
            den en så god support som vi parlamentariker kan. Men det är klart
            att man känner sig ganska generad när i höstas Sida tvingades
            säga: Vi får hålla inne katastrofstöd, inte därför att det inte
            behövs, utan därför att vi har ett mycket beryktat utgiftstak.
            På något sätt måste vi komma till rätta med det.
          </note>
          <note>
            Denna moraliska resning måste vi ändå kunna hävda. Den hundradel
            till bistånd som vi högtidligt har lovat i FN för flera tiotal
            år sedan bör vi också försöka uppfylla. Vi bör också tänka igenom
            biståndet, fru talman, så att vi inom den ram vi ger - och den
            bör vara större - kan verka för och bjuda de bästa möjligheterna
            för länder som plågas så tungt av krig och andra enskilda och
            kollektiva övergrepp.
          </note>
          <note>
            Därför kanske det i en framtida insats med biståndspolitiska
            medel behövs en mer långtgående småskalig verksamhet som gör det
            möjligt att leva med och få en utveckling som främjar både fred
            och ett framtida bättre samhälle. Det kan ligga en fara i att
            hoppa över ett s.k. elementärt tillstånd så att man alltför snabbt
            kommer in i en högteknologisk värld som man kanske inte vare sig
            har ekonomi att eller på annat sätt förmår att behärska.
          </note>
          <note>
            Det behövs alltså en bred folklig insats inte minst på utbildningssidan.
            I Kongo-Kinshasa - detta femtiomiljonersland - går vartannat skolbarn
            inte i skolan. Detta är en tickande bomb som naturligtvis kommer
            att detonera om inte vi i den rika delen av världen hjälper till
            med insatser som gör att man kommer i gång med en elementär utbildning
            som gör att människor kan fungera i ett nytt och modernt
          </note>
          <note>
            Afrika.
          </note>
          <note type="speaker">
            Anf. 17 MARIANNE ANDERSSON (c):
          </note>
          <note>
            Fru talman! Först och främst vill jag kommentera det som utrikesministern
            sade om att Frankrike nu ser över sin Afrikapolitik. Det är naturligtvis
            bra att man gör det. Samtidigt måste man arbeta för att få fram
            det som har hänt. Det som hänt under de allra senaste åren är
            något som man kan kalla för kolonialism i dess sämsta bemärkelse.
            Det måste upp på bordet.
          </note>
          <note>
            Det måste göras klart för EU-länderna hur man agerar. Vi idkar
            påtryckningar på andra länder. Då måste vi också kunna göra det
            på Frankrike. Det ska inte ha någon sorts gräddfil när det gäller
            mänskliga rättigheter och hur man för sin intressepolitik. Jag
            tycker att det är jätteviktigt. Det är bra att dessa frågor kommer
            upp inför toppmötet mellan Afrika och
          </note>
          <note>
            EU. Det tycker jag också är riktigt.
          </note>
          <note>
            Sverige kan spela en mycket stor roll när det gäller dessa länder.
            Vi är inte en kolonialmakt, vi har inte några intressen, och vi
            har gjort en mycket stor insats genom missionärernas arbete. Det
            arbetet imponerade oerhört mycket på mig och på oss allihop som
            var med. Det är i stort sett kyrkorna som bär upp hela det civila
            samhället. Det som fungerar gör det tack vare kyrkorna. Det är
            viktigt. Stödet till den verksamheten bör öka.
          </note>
          <note>
            Jag vet inte om det var jag som tog upp frågan om återuppbyggnad.
            Det är klart att vi ska hjälpa till med det. Det är viktigt att
            stödja de soldater som har utfört dessa bestialiska dåd. De finns
            i samhället. Det är många unga män som nu ska in i det civila
            samhället i t.ex. Kongo-Brazzaville. Där behövs insatser för att
            det inte ska gå alldeles över styr. Vi såg en del av brutaliteten
            i samhället när vi tog färjan över tillbaka mellan Kongo-Brazzaville
            och Kongo-Kinshasa. Vi såg hur människor som försökte ta sig ombord
            på färjan blev slagna precis alldeles framför ögonen på oss, vilket
            var en oerhört svår upplevelse.
          </note>
          <note>
            Anf. 18 Tredje vice talman ROSE-MARIE
          </note>
          <note type="speaker">
            FREBRAN (kd):
          </note>
          <note>
            Fru talman! Det är bra att Sverige har varit pådrivande i EU
            när det gäller att få fram det uttalande som kom i januari. Där
            utlovas ytterligare hjälp om åtgärder vidtas för att gå i riktning
            mot demokrati och fria val. Men det får inte bli något slags moment
            22.
          </note>
          <note>
            Jag vill därför uppmana utrikesministern att vid EU-
          </note>
          <note>
            toppmötet om Afrika om ett par veckor driva kravet på att landet
            måste få ekonomiskt stöd, eftersom demokrati kostar pengar.
          </note>
          <note>
            Det kostar pengar att fara ut i hela landet, i varje samhälle,
            varje by och varje stad, för att genomföra folkräkning. Att genomföra
            folkomröstning om en ny konstitution kostar också pengar - och
            det finns inga resurser i ett land som är så skövlat som Kongo-
          </note>
          <note>
            Brazzaville.
          </note>
          <note>
            Det måste få vara tillräckligt att man har uppföljningskommittén
            som arbetar precis på det sätt som man bör göra. En ny konstitution
            förbereds, och detta bör tas som tillräckligt för att man ska
            gå in och infria sitt löfte om att ge ytterligare stöd.
          </note>
          <note>
            Är utrikesministern beredd att driva detta vid det kommande EU-toppmötet?
          </note>
          <note type="speaker">
            Anf. 19 Utrikesminister ANNA LINDH (s):
          </note>
          <note>
            Fru talman! Till att börja med tar jag diskussionen om de gamla
            kolonialmakterna. Jag instämmer naturligtvis i att det är viktigt
            att det blir en öppen diskussion om vad som har hänt, varför det
            har hänt och hur länge det har pågått. På samma sätt som vi diskuterar
            andra frågor om mänskliga rättigheter tror jag också att det är
            viktigt för ett land att ordentligt reda ut vad som har skett.
            Precis som Marianne Andersson understryker tror jag att Sverige
            har en viktig roll gentemot de här länderna i Afrika eftersom
            landet inte har rollen av gammal kolonialmakt. Det ger Sverige
            ett extra stort stöd, men också ett extra stort ansvar.
          </note>
          <note>
            Jag vill inte gå in i detalj på biståndet. Jag kan instämma i
            vad Elver Jonsson säger om att biståndet är väldigt viktigt, men
            jag vill också påminna om att
          </note>
          <note>
            Sverige har varit en av de största bidragsgivarna till
          </note>
          <note>
            Demokratiska republiken Kongo. Förra året var Sverige den allra
            största bidragsgivaren till FN:s humanitära bistånd, och Sverige
            har varit en av de största biståndsgivarna till humanitära insatser
            i Sierra Leone.
          </note>
          <note>
            Ett stort bistånd planeras till Kongo-Brazzaville under detta
            år. Det kan ju också användas till att stödja den demokratiska
            utvecklingen i landet.
          </note>
          <note>
            Vi kommer att fortsätta med detta. Vi driver det som en svensk
            politik, och vi kommer också att i samband med EU-toppmötet med
            Afrika och naturligtvis även under det ordinarie EU-arbetet försöka
            se till att det i så stor utsträckning som möjligt också blir
            en EU-politik. Det gäller att bidra till fredsinsatserna, att
            föra en öppen diskussion om vad som har skett och vilket ansvar
            man därför har och att ge ett fortsatt ordentligt bistånd.
          </note>
          <note>
            Men det som kommer allra högst på dagordningen för oss är att
            vi ser till att det blir en varaktig fred så att man därigenom
            kan se till att den fortsatta demokratiseringen kan fungera och
            att återuppbyggnad, undervisning och allt sådant återigen kan
            komma i gång i de drabbade områdena.
          </note>
          <note>
            Jag räknar även fortsättningsvis med att vi kommer att ha ett
            stort stöd från och ett mycket bra samarbete med alla de enskilda
            organisationer som har hjälpt till med detta.
          </note>
          <note type="speaker">
            Anf. 20 ELVER JONSSON (fp):
          </note>
          <note>
            Fru talman! Det är korrekt som utrikesministern säger - Sverige
            har varit en av de större bidragsgivarna. Det är ju inte riktigt
            det samma som att biståndet är stort, men det beror naturligtvis
            också mycket på andra.
          </note>
          <note>
            Det är självfallet viktigt att kriget får att slutligt stopp
            och att skola och vård kan komma i gång. En näringspolitisk utveckling
            i form av goda och rättvisa handelsvillkor är också viktig, och
            utrikesministern har ju indirekt lovat att engagera sig för detta.
          </note>
          <note>
            När det gäller just den näringspolitiska verksamheten fick vi
            en del sarkastiska kommentarer från den inhemska befolkningen.
            Man sade: Om Afrika skulle sjunka i havet skulle det väl inte
            göra så mycket för er andra, för det är ju bara ett par procent
            av världsekonomin! Så uttryckte man det t.ex.
          </note>
          <note>
            Och det är klart - vi har köpt billigt och vi har sålt dyrt.
            De handelsvillkoren bör vi se över.
          </note>
          <note>
            Vi bör också uppmuntra kulturutbyte och fredlig samverkan. Där
            tycker jag att Sverige och Norden har en särskilt stor uppgift.
            Jag tror också att vi behöver påminna varandra om att den skuldavskrivning
            som
          </note>
          <note>
            Kölnmötet delvis tog upp i somras bör få sin fortsättning.
          </note>
          <note>
            Fru talman! Till sist vill jag summera det hela.
          </note>
          <note>
            Det som vi har talat om nu, och det som vi såg var värre än vi
            anade. Folkmord i dess värsta form var en realitet, liksom de
            hundratusentals döda i de många militära konflikterna, varav många
            är helt okontrollerade. Vi måste säga så här: Detta får inte upprepas!
          </note>
          <note>
            Nu är det viktigt med avväpning, att Lusakaavtalet fullföljs,
            att humanitära insatser görs och att länder och enskilda organisationer
            uppmuntras till insatser som gör att de själva kan komma i gång.
            Där har
          </note>
          <note>
            Sverige som land och nation med vår erfarenhet och tradition
            ett mycket stort ansvar.
          </note>
          <note type="speaker">
            Anf. 21 Utrikesminister ANNA LINDH (s):
          </note>
          <note>
            Fru talman! Jag instämmer i Elver Jonssons sista inlägg. Jag
            tror att vi är fullständigt överens i de här frågorna, och jag
            hoppas på ett fortsatt bra samarbete.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1999/2000:264 om demokratiutvecklingen
            i Asien
          </note>
          <note type="speaker">
            Anf. 22 Utrikesminister ANNA LINDH (s):
          </note>
          <note>
            Fru talman! Sten Tolgfors har frågat vad jag avser göra för att
            stödja demokratierna i Ostasien, Japan och Sydkorea, och hindra
            att de utsätts för hot från
          </note>
          <note>
            Nordkorea. Det gäller även, för Taiwans del, med hänsyn till
            hotet från Kina.
          </note>
          <note>
            Den nordkoreanska missilskjutningen över japanskt territorialhav
            i augusti 1998 skapade stor oro och upprördhet i Japan, som reagerade
            med att bl.a.
          </note>
          <note>
            omedelbart frysa samtalen om normalisering av de bilaterala förbindelserna.
            Dessa samtal har nyligen återupptagits. Därtill driver Sydkorea
            en aktiv engagemangspolitik gentemot Nordkorea. Såväl Japan som
            Sydkorea har livskraftiga demokratier och starka försvar. Båda
            länderna har även bilaterala säkerhetsavtal med Förenta staterna,
            som skyddar dem ytterligare. Sverige försöker aktivt främja dialogen
            mellan de berörda parterna i Nordostasien och bidra till att spänningen
            i regionen minskar. Samtalen mellan USA och Nordkorea om bl.a.
            avvecklingen av det nordkoreanska missilprogrammet är inne i ett
            viktigt skede. Också EU har inlett en dialog med Nordkorea.
          </note>
          <note>
            Det är angeläget att fortsätta de internationella ansträngningarna
            att förmå Nordkorea att bli öppnare i sitt umgänge med omvärlden.
            Därigenom kan hoten mot de berörda demokratierna reduceras.
          </note>
          <note>
            Frågan om Folkrepubliken Kinas upprepade hot om militärt angrepp
            på Taiwan har jag nyligen berört i frågor från Sten Tolgfors och
            Patrik Norinder. Jag framhöll där att den svenska regeringen reagerar
            kraftigt mot att Folkrepubliken Kina använder militära hot som
            påtryckningsmedel i konflikten om
          </note>
          <note>
            Taiwans framtida status. Kinas uttalanden i den nya s.k. vitboken
            om Taiwan, där Kina förklarar sig ha rätt att med våld tvinga
            fram en återförening, är oacceptabla.
          </note>
          <note type="speaker">
            Anf. 23 STEN TOLGFORS (m):
          </note>
          <note>
            Fru talman! Demokratierna i Asien är under tryck.
          </note>
          <note>
            Kina har gång på gång hotat Taiwan med militärt våld och utplåning.
            När Taiwan 1996 höll sitt första fria presidentval hotade Kina
            landet med invasion.
          </note>
          <note>
            Man försatte armén i högsta beredskap, höll flottövningar i Taiwansundet,
            placerade ut robotar och avfyrade också missiler mot Taiwan. Fyra
            missiler slog ned i vattnet i närheten av Taiwan. Kina gjorde
            allt för att påverka valdebatten i Taiwan, där bl.a. förhållandet
            till Kina diskuterades. I stället för att huka under hoten genomförde
            dock Taiwan ett lyckat presidentval.
          </note>
          <note>
            Det som Kina fruktade var sannolikt det goda exemplets makt.
            Taiwan visar att demokrati av västerländsk modell, marknadsekonomi
            och respekt för mänskliga rättigheter utmärkt låter sig kombineras
            med kinesisk kultur. Exemplet Taiwan visar också hur fel statsministern
            hade när han berömde Kina för politisk stabilitet häromåret, och
            kopplade ihop stabiliteten med ekonomisk tillväxt. Få länder i
            världen -
          </note>
          <note>
            om ens något - har haft en så rasande snabb och genomgripande
            ekonomisk utveckling som Taiwan.
          </note>
          <note>
            Detta har skett parallellt med att landet demokratiserats. Taiwan
            visar att demokratin är av stor vikt för ett lands utveckling.
          </note>
          <note>
            Den 18 mars håller Taiwan på nytt fria presidentval. Den här
            gången måste Sverige och världen vara tydliga, och stå på demokratins
            sida.
          </note>
          <note>
            Som utrikesministern berörde publicerade Kina alldeles nyligen
            en vitbok om relationerna till Taiwan för att sätta press på Taiwans
            folk och politiker inför valet. I den är tonläget mycket högt.
          </note>
          <note>
            Om Taiwans myndigheter vägrar gå med på en återförening genom
            förhandlingar tvingas den kinesiska regeringen vidta alla tänkbara
            drastiska åtgärder, inklusive bruk av maktmedel, sägs det enligt
            Nya
          </note>
          <note>
            Kina i vitboken om Taiwan.
          </note>
          <note>
            Taiwans enda framtid är återförening med Fastlandskina. Varje
            försök att avskilja Taiwan från Kina genom en s.k. folkomröstning
            skulle endast föra till katastrof för Taiwans folk, sägs det vidare.
          </note>
          <note>
            Alla tänkbara drastiska åtgärder, inklusive bruk av maktmedel,
            ska användas, säger man alltså och hotar människorna i Taiwan
            med katastrof. Det följer samma mönster som inför presidentvalet
            1996. Då följdes de verbala hoten av att robotar också sändes
            mot
          </note>
          <note>
            Taiwan.
          </note>
          <note>
            Taiwans svar på vitboken har dock varit utan hot.
          </note>
          <note>
            "Republiken Kina är en oberoende suverän stat. Detta faktum ändras
            inte av Pekings vitbok." Det sade ordföranden i den kommitté som
            hanterar Taiwans relationer med Kina. President Lee däremot liknade
            Kinas agerande vid huliganism.
          </note>
          <note>
            Jag tror att det är viktigt att slå fast att en återförening
            av Kina bara kan ske på en grund av demokrati och mänskliga rättigheter
            och därför att de båda folken så föredrar. Nu söker Folkrepubliken
            i stället driva igenom en förening genom att sätta press på och
            bruka våld mot Taiwan och försöka styra ett demokratiskt presidentval.
            Enligt mitt sätt att se det är detta alldeles oacceptabelt.
          </note>
          <note>
            Jag vill fråga: Delar utrikesministern den uppfattningen?
          </note>
          <note type="speaker">
            Anf. 24 Utrikesminister ANNA LINDH (s):
          </note>
          <note>
            Fru talman! Vi tycker naturligtvis alla att det är positivt att
            se utvecklingen mot demokrati i Taiwan.
          </note>
          <note>
            Den har dessutom gått förhållandevis snabbt. Det var inte många
            år sedan Taiwan också var en diktatur.
          </note>
          <note>
            Därför är den här utvecklingen glädjande. Det kan också vara
            ett gott exempel för många andra länder i
          </note>
          <note>
            Asien, och inte minst för Kina.
          </note>
          <note>
            Om det ska ske en återförening mellan Taiwan och Kina måste den
            självklart bygga på att demokratin i Taiwan också kan bevaras.
          </note>
          <note type="speaker">
            Anf. 25 STEN TOLGFORS (m):
          </note>
          <note>
            Fru talman! Låt mig först tacka utrikesministern för tydligheten.
            Hoten mot Taiwan var lätta att förutse. Redan i somras slog Folkrepublikens
            försvarsminister fast att PLA, som Kinas armé kallas, var fullt
            beredd att bruka våld för att hindra taiwanesisk självständighet.
            Försök att, som man sade, splittra moderlandet skulle bestämt
            krossas.
          </note>
          <note>
            Nu var det inte en självständighetsförklaring som var upphov
            till de här starka reaktionerna. Det var
          </note>
          <note>
            Taiwans president Lee som i en tysk intervju hade sagt saker
            som faktiskt rymdes inom ramen för en ett-
          </note>
          <note>
            Kina-politik. Förenklat sade han följande: En återförening av
            Kina måste ske på en grund av demokrati, mänskliga rättigheter
            och marknadsekonomi.
          </note>
          <note>
            Det är något som enligt vårt sätt att se det är alldeles okontroversiellt
            och självklart.
          </note>
          <note>
            Det andra han sade var att Taiwan de facto inte är en Peking
            underlydande provinsregering. Därför definierade president Lee
            relationen mellan Folkrepubliken Kina och Taiwan som special state-to-staterelations.
          </note>
          <note>
            Kinas reaktion blev ändå vapenskrammel och hot.
          </note>
          <note>
            Av någon underlig anledning gav den här situationen upphov till
            ett antal västliga kommentarer, bl.a.
          </note>
          <note>
            svenska om jag minns rätt, där man ombad båda sidor att inte
            provocera utan i stället normalisera situationen. Därmed jämställs
            öppna resonemang av en demokratiskt vald president i det lilla
            demokratiska marknadsekonomiska Taiwan som respekterar mänskliga
            rättigheter med direkta hot om militärt våld från en diktatur
            och kallas för provokation. Det tycker jag är alldeles orimligt.
          </note>
          <note>
            Sverige bör behålla sin ett-Kina-politik. Där är förmodligen
            utrikesministern och jag överens. Man kan inte behandla Kina och
            Taiwan som vore de lika goda kålsupare. Sverige måste alltid hävda
            yttrandefrihetens, demokratins och rättsstatens fundamentala universella
            värden. Taiwan har inga offensiva ambitioner. Dem har man avskaffat
            för tio år sedan, men
          </note>
          <note>
            Folkrepubliken har dem fortfarande kvar.
          </note>
          <note>
            I snart sagt alla andra sammanhang hänvisar Sverige till varje
            folks rätt att välja sin väg. Detta måste självfallet också gälla
            för Taiwans folk som i fria val faktiskt kan uttrycka sin uppfattning.
          </note>
          <note>
            Enligt min uppfattning måste Folkrepubliken inse att man bara
            genom att demokratisera sitt land kan locka Taiwan till återförening.
            Många människor i
          </note>
          <note>
            Taiwan, säkert de allra flesta, önskar en återförening med Folkrepubliken
            Kina. Men jag vet ingen som är beredd att offra demokrati och
            personliga fri- och rättigheter för det.
          </note>
          <note>
            Fru talman! Det är inte bara Kina som utgör ett hot mot Asiens
            demokrati. Som utrikesministern berörde gör också Nordkorea det.
            Sydkorea och Japan lever, precis som Taiwan, granne med kommunistiska
            diktaturer som inte bara förtrycker den egna befolkningen utan
            också är mycket utrikespolitiskt aggressiva.
          </note>
          <note>
            Nyårsbudskapet från Nordkoreas diktator var att landet måste
            öka satsningarna på militären trots att den egna befolkningen
            svälter i hundratusental. Landet strävar efter kärnvapenkapacitet.
            Nordkorea har genomfört missilprov där roboten passerade i riktning
            mot Japan. Både EU och USA har gjort betydande ansträngningar
            för att förhindra nya prov, men de senaste uppgifterna talar ändå
            om att Nordkorea fortsätter att sträva efter kärnvapenkapacitet.
          </note>
          <note>
            Det är oerhört viktigt att den demokratiska utvecklingen i Asien
            får fortsätta och att inte de kvarvarande diktaturerna tillåts
            att intervenera i demokratiska presidentval eller parlamentsval.
            Det är oerhört viktigt att den här situationen uppmärksammas i
            Sverige, i EU och i västvärlden över huvud taget och att vi ger
            vårt stöd till de folk som nu faktiskt kan välja sina länders
            framtid fritt. Vi får inte låta maktens rätt tala.
          </note>
          <note>
            Demokratins värde är universellt, och det bör vara en grundsten
            i den svenska utrikespolitiken när det gäller Asien.
          </note>
          <note type="speaker">
            Anf. 26 Utrikesminister ANNA LINDH (s):
          </note>
          <note>
            Fru talman! Mänskliga rättigheter och demokrati är något som
            Sverige tar upp i alla internationella sammanhang, även med alla
            de berörda länderna i
          </note>
          <note>
            Asien.
          </note>
          <note>
            Vi kan se en glädjande utveckling också. Vår fjärde mest folkrika
            stat, Indonesien, verkar nu vara på väg mot demokrati. Det kommer
            naturligtvis också att underlätta en fortsatt demokratisering
            i Asien. Det finns ett antal positiva exempel i Asien som vi hoppas
            kommer att utvecklas och också innefatta de sista kvarvarande
            diktaturerna.
          </note>
          <note>
            När det gäller Taiwan kan jag bara upprepa att om det ska ske
            en återförening kan det bara beslutas av parterna själva på fredlig
            väg genom förhandlingar.
          </note>
          <note>
            Självfallet ska den taiwanesiska demokratin respekteras och bibehållas.
            När de äntligen har uppnått mänskliga rättigheter och demokrati
            är det klart att detta också måste bibehållas.
          </note>
          <note>
            Nordkorea är ett ganska apart land, om jag uttrycker det diplomatiskt.
            Därför är det viktigt att man också fortsätter att försöka öppna
            Nordkorea. Det är bara genom att öppna Nordkorea och slå in på
            den väg som Sydkorea har börjat, nämligen att försöka få något
            slags engagemangspolitik som det kallas, som man också kan börja
            få någon form av dialog med
          </note>
          <note>
            Nordkorea. Det kan förhoppningsvis göra att Nordkorea också kommer
            att normaliseras och bli ett land som lite mer påminner om övriga
            länder runtomkring.
          </note>
          <note type="speaker">
            Anf. 27 STEN TOLGFORS (m):
          </note>
          <note>
            Fru talman! Vi behöver en mycket tydlig svensk linje mot Folkrepubliken
            Kina. Vi måste stödja de demokratiska krafterna i Kina. Vi måste
            uppmärksamma de oppositionella som löpande förtrycks. Vi måste
            uppmärksamma de företrädare för Kinas demokratiska parti som arresteras
            och förföljs. Vi måste kritisera Kinas konventionella och nukleära
            upprustningar som vi ska prata om i nästa interpellation. Vi måste
            avvisa Kinas aggression mot grannar. Vi måste kräva respekt för
            mänskliga fri- och rättigheter för alla i Kina. Vi måste använda
            den gemensamma utrikes- och säkerhetspolitiken för ett gemensamt
            agerande och förhållningssätt för att den vägen få ökat tryck
            i våra synpunkter.
          </note>
          <note>
            Samtidigt måste vi uppmuntra handel som skapar välstånd, öppnar
            landet, underblåser uppbyggnad av marknadsekonomi och skapar kontakter
            som kan driva fram kraven på demokrati. Vi måste också så gott
            vi kan tillse att Folkrepubliken Kina börjar utöva sitt ledamotskap
            i FN:s säkerhetsråd med ett större ansvar.
          </note>
          <note>
            Vi ser också att det finns en rädsla hos människor i Japan, Sydkorea
            och Taiwan för missilangrepp och militärt våld. Då måste vi markera
            med största tydlighet att det inte är acceptabelt att hota sina
            grannar.
          </note>
          <note>
            Även detta krav måste finnas med i Sveriges agerande i den gemensamma
            utrikes- och säkerhetspolitiken så att vi och EU alltid finns
            på demokratins sida.
          </note>
          <note>
            Som jag ser det kan det lika lite vara moraliskt försvarbart
            för Sverige att stå neutralt mellan demokrati och diktatur i Asien
            som att göra det någon annanstans i världen. Jag vill därför avsluta
            med att säga att jag välkomnar den nya och, enligt mitt sätt att
            se det, tydligare linjen från utrikesministern jämfört med vad
            vi kanske varit vana vid från hennes företrädare.
          </note>
          <note type="speaker">
            Anf. 28 Utrikesminister ANNA LINDH (s):
          </note>
          <note>
            Fru talman! Alla de punkter som Sten Tolgfors tar upp när det
            gäller kritik mot förhållanden för mänskliga rättigheter i Kina
            är också sådant som Sverige framför.
          </note>
          <note>
            Jag tror också att det viktigt att vi har möjlighet att framföra
            kritiken direkt. Det är därför vi också fortsätter att ha en öppen
            politisk dialog med Kina för att kunna framföra kritiken. Det
            är den politik som nästan alltid visar sig vara den mest lyckosamma
            för att kunna ta upp kritiken direkt med Kina.
          </note>
          <note>
            Detta är någonting som vi också driver inom EU
          </note>
          <note>
            där vi för en diskussion gentemot Kina för att kunna påverka
            läget för mänskliga rättigheter, inte minst när det gäller dödsstraffet
            i Kina. Tyvärr har vi inte under det senaste året sett så stora
            framsteg för mänskliga rättigheter i Kina. Jag hoppas att en fortsatt
            MR-
          </note>
          <note>
            dialog med Kina kommer att ge bättre resultat.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1999/2000:265 om
          </note>
          <note>
            Kinas kärnvapenrustningar
          </note>
          <note type="speaker">
            Anf. 29 Utrikesminister ANNA LINDH (s):
          </note>
          <note>
            Fru talman! Sten Tolgfors ställer i en interpellation frågan
            vad regeringen avser göra för att protestera mot Folkrepubliken
            Kinas kärnvapenrustningar.
          </note>
          <note>
            Regeringen delar Sten Tolgfors oro över Kinas nukleära rustningar.
            All nukleär upprustning är oacceptabel, och kärnvapenstaterna
            har ett moraliskt ansvar och en formell skyldighet att nedrusta.
            Trots detta har kärnvapennedrustningen gått i stå under de senaste
            åren. Ett årtionde efter kalla krigets slut befinner sig fortfarande
            tusentals strategiska kärnvapen i alarmberedskap. Indien och Pakistan
            vill bli erkända kärnvapenmakter och bidrar tillsammans med Kina
            till en farlig nukleär rustningsspiral i Asien. Regeringen oroas
            också av tendensen under senare år att i militära doktriner tilldela
            kärnvapnen en ökad betydelse. Allt detta bidrar till att sätta
            den internationella ickespridningsnormen i farozonen.
          </note>
          <note>
            Regeringen har under de senaste åren drivit kärnvapennedrustningen
            framför allt genom samarbetet i den s.k. koalitionen för en ny
            dagordning. I denna ingår, förutom Sverige, också Brasilien, Egypten,
          </note>
          <note>
            Irland, Mexiko, Nya Zeeland och Sydafrika. Bland de krav som
            koalitionen riktar specifikt till kärnvapenstaterna ingår följande:
          </note>
          <note>
            · Entydiga utfästelser att fullfölja ingångna åtaganden att nedrusta
            och slutligen avskaffa kärnvapen.
          </note>
          <note>
            · Åtgärder för att ta kärnvapnen ur beredskapsläge.
          </note>
          <note>
            · Ett internationellt avtal beträffande negativa säkerhetsgarantier.
          </note>
          <note>
            · Undertecknande och formell anslutning till provstoppsavtalet
            för kärnvapen.
          </note>
          <note>
            · Omedelbara förhandlingar vid nedrustningskonferensen i Genève
            (CD) om ett avtal om förbud mot produktion av kärnvapenmaterial.
          </note>
          <note>
            Kina omfattas av samtliga dessa krav, inte minst det sistnämnda,
            då Kina fortsatt hårdnackat blockerar redan ingångna beslut om
            förhandlingar i CD om ett sådant avtal och försöker koppla detta
            till förhandlingar i andra frågor som är i Kinas intresse. Kina
            är också en av de tre kärnvapenstater som visserligen skrivit
            på, men vars parlament ännu inte ratificerat, provstoppsavtalet.
          </note>
          <note>
            I år anordnas den sjätte granskningskonferensen för ickespridningsavtalet
            för kärnvapen (NPT) sedan avtalet trädde i kraft 1970. Det är
            samtidigt den första granskningskonferensen sedan avtalet för
            fem år sedan förlängdes på obestämd tid. Jag avser att leda den
            svenska delegationen vid detta möte och att hålla det svenska
            anförandet. Regeringen kommer därvid att understryka den centrala
            kopplingen mellan kärnvapennedrustning och ickespridning, dvs.
            om inte kärnvapenmakterna nedrustar riskerar ickespridningsregimen
            att undermineras. Kina och övriga kärnvapenstater kommer att uppmanas
            att besinna sig sitt ansvar och infria sina åtaganden under NPT.
          </note>
          <note>
            Detta är av yttersta vikt för att trygga den globala säkerheten
            i det nya århundradet.
          </note>
          <note type="speaker">
            Anf. 30 STEN TOLGFORS (m):
          </note>
          <note>
            Fru talman! Jag välkomnade tidigare en ökad tydlighet från utrikesministern
            när det gällde Kina. Detta är dock ett område där tydlighet har
            saknats, och det beklagar jag.
          </note>
          <note>
            Kina har under de senaste åren ökat sin kärnvapenkapacitet högst
            betydligt, och det har knappt noterats i Sverige. Kina har nu
            tillsammans med USA och
          </note>
          <note>
            Ryssland full nukleär förmåga och kan avlossa robotar från marken,
            luften och havet.
          </note>
          <note>
            Kina har under de senaste åren löpande utvecklat sina möjligheter
            att utsträcka militär förmåga utanför det egna området. Ett exempel
            är ny långdistansmissilteknik som förändrar hela den strategiska
            balansen i regionen.
          </note>
          <note>
            I augusti i fjol testade Kina långdistansroboten
          </note>
          <note>
            Dongfeng 31. Den bedöms ha en räckvidd på ca
          </note>
          <note>
            8 000 km. Den kan avfyras både stationärt och -
          </note>
          <note>
            vilket är en nyhet - från rörliga avfyrningsramper.
          </note>
          <note>
            Den kan ta en stridsspets på ca 1 megaton och användas mot rörliga
            mål.
          </note>
          <note>
            TV i Kina har lyft fram att Dongfeng 31 klarar att slå ut Seattle
            på den amerikanska västkusten och också mål i Europa ligger nu
            inom räckhåll. Bara detta att det i TV talas om förmågan att nå
            amerikanska mål är illavarslande.
          </note>
          <note>
            Folkrepubliken Kina har också ubåtsbaserade långdistansrobotar
            med kärnvapenkapacitet. Man har i dagsläget bara en atomubåt med
            denna typ av bestyckning. Den heter Xia och har en förmåga att
            bära tolv interkontinentala missiler.
          </note>
          <note>
            Kinas sjöbaserade robot heter Julang och bedöms ha en räckvidd
            på mellan 8 000 och 10 000 kilometer.
          </note>
          <note>
            Det är tillräckligt för att också den roboten ska kunna nå mål
            i USA och i Europa.
          </note>
          <note>
            Som det verkar har Kina inte MIRV-förmåga i dagsläget. Detta
            kan dock snabbt ändras. För närvarande utvecklar man nästa generation
            robotar, som heter Dongfeng 41, som ska klara att bära tio stridsspetsar
            mer än 12 000 kilometer.
          </note>
          <note>
            Sverige har inte varit tillräckligt observant på Kinas kärnvapenkapacitet.
            Jag frågade Anna Lindh i våras om hon hade tagit upp Kinas kärnvapenprogram
            - och för den delen också hoten mot Taiwan -
          </note>
          <note>
            med Kinas utrikesminister när han besökte Sverige.
          </note>
          <note>
            Anmärkningsvärt nog hade hon inte det. Jag citerar:
          </note>
          <note>
            "Kinas kärnvapenprogram berördes inte, och inte heller Taiwan,
            mer än indirekt." Så blev svaret.
          </note>
          <note>
            Utrikesministern sade också: "Många frågor återstår att diskutera,
            och det kommer att ges tillfälle vid våra fortsatta kontakter
            med Folkrepubliken Kina."
          </note>
          <note>
            Då inställer sig frågan om så har skett. Jag har inte kunnat
            hitta att så har varit fallet, trots påstötningar från oppositionen,
            senast på Nordiska rådets utrikesdebatt här i Stockholm.
          </note>
          <note>
            Jag frågade Riksdagens utredningstjänst vilka uttalanden utrikesministern
            hade gjort om Kina under de senaste tre åren, och ingenstans i
            dessa har jag kunnat hitta att utrikesministern ens nämner Kinas
            kärnvapenrustningar. Jag hoppas att dessa uppgifter är felaktiga.
          </note>
          <note>
            Sverige berömmer sig av att vara ett land som driver nedrustningsfrågor.
            Men tyvärr verkar det fortfarande enklare att kritisera USA än
            kommunistiska diktaturer. Sverige måste markera att Kinas kärnvapenrustningar
            inte är acceptabla. Även detta är en fråga som måste tas upp inom
            ramen för den gemensamma utrikes- och säkerhetspolitiken.
          </note>
          <note>
            Det är rätt och rimligt att kritisera Indien och Pakistan för
            deras provsprängningar och deras kärnvapenprogram. Men jag vill
            hävda att man från regeringens sida har missat den stora kärnvapenupprustningen
            som har skett i Folkrepubliken Kina, och det måste det bli ändring
            på.
          </note>
          <note type="speaker">
            Anf. 31 Utrikesminister ANNA LINDH (s):
          </note>
          <note>
            Fru talman! Nu är det inte bara utrikesministern som för en dialog
            med Kina. Jag tror inte att jag har träffat den kinesiske utrikesministern
            något mer efter vårt möte i Stockholm. Men jag har också ett antal
            tjänstemän som driver svensk utrikespolitik.
          </note>
          <note>
            De har bl.a. gjort klart för Kina att regeringen ser mycket allvarligt
            på Kinas nukleära upprustning. Det som vi har krävt av Kina är
            bl.a. ett konkret och entydigt nedrustningsåtagande, ratifikation
            av provstoppsavtalet, stopp för produktion av klyvbart material
            för kärnvapen, stöd för förhandlingarna vid nedrustningskonferensen
            och mer öppenhet i nukleära rustningar. Det är ett mycket tydligt
            budskap till Kina.
          </note>
          <note>
            Men skälet till att det är USA och Ryssland som blir mer offentligt
            diskuterade, inte bara i Sverige utan också i andra länder, är
            naturligtvis att - även om den kinesiska upprustningen är väldigt
            allvarlig och ett hot, inte bara mot det globala nedrustningsarbetet
            utan framför allt mot det regionala arbetet -
          </note>
          <note>
            man måste se det hela i ett globalt perspektiv. Kina har ett
            tjugotal interkontinentala robotar medan
          </note>
          <note>
            Ryssland har ca 5 500 utplacerade kärnvapenstridsspetsar och
            USA har ca 6 750 kärnvapenstridsspetsar.
          </note>
          <note>
            Det är bara en jämförelsesiffra.
          </note>
          <note>
            Så är bilden när vi går igenom det nuvarande rustningsläget.
            Även om vi med kraft kommer att fortsätta att diskutera i Sverige
            och i andra länder och protestera mot kinesisk upprustning är
            det ändå USA
          </note>
          <note>
            och Ryssland som har huvudansvaret för att se till att den enorma
            kärnvapenarsenal som finns rustas ned och fogas in i en internationell
            nedrustning så att vi också kan göra länder som Kina, Indien,
            Pakistan och övriga länder som ligger på gränsen till deltagare
            i en internationell nedrustning.
          </note>
          <note>
            Vi ställer kraven på alla men huvudaktörerna, och de är USA och
            Ryssland, måste ta sitt ansvar.
          </note>
          <note type="speaker">
            Anf. 32 STEN TOLGFORS (m):
          </note>
          <note>
            Fru talman! Det är mycket bra att svenska tjänstemän för upp
            dessa frågor i samtal med sina kinesiska kolleger. Men jag vill
            hävda att denna fråga är så viktig att den faktiskt platsar också
            på högsta politiska nivå. Jag hoppas därför, och kanske t.o.m.
            utgår från, att utrikesministern tar också denna fråga som sin
            egen framöver.
          </note>
          <note>
            Sedan är det sant, som utrikesministern säger, att det finns
            andra länder som har större kärnvapenarsenaler än vad Folkrepubliken
            Kina har. Men det är
          </note>
          <note>
            Kinas ambition som är intressant. Man arbetar nu aktivt för att
            skaffa sig ny kapacitet både vad gäller stridsspetsarna som sådana
            och vad gäller kärnvapenbärarna. Dessutom är det nu vi kan begränsa
            den. Om vi väntar får vi bara ett större problem.
          </note>
          <note>
            Jag menar att den bristande tydligheten mot Kina vad gäller landets
            kärnvapen och missilpolitik faktiskt långsiktigt är riskabel.
            Tystnaden riskerar att sända en signal att omvärlden accepterar
            landets nukleära rustningar, att det är fritt fram och okontroversiellt
            för
          </note>
          <note>
            Kina att fortsätta rusta.
          </note>
          <note>
            Jämför den totala tystnad som Sverige har visat visavi Kinas
            rustningar med den mycket kraftfulla reaktionen på Indiens och
            Pakistans provsprängningar. Den reaktionen var befogad i många
            delar. Men större tydlighet är i högsta grad befogad gällande
          </note>
          <note>
            Kina.
          </note>
          <note>
            Det faktum att Kina har en snabb ekonomisk tillväxt och stor
            betydelse som framtida handelspartner får inte tillåtas hindra
            kritik när sådan är befogad.
          </note>
          <note>
            Både jag och många, många andra hoppas mycket på
          </note>
          <note>
            Kinas framtida utveckling. Men förhoppningarna kan inte motivera
            att vi underlåter att ta vårt ansvar att påtala brister i mänskliga
            rättigheter och landets militära rustningar. Man får inte bedöma
            Folkrepubliken
          </note>
          <note>
            Kina med annan måttstock än andra länder.
          </note>
          <note>
            Om man ser till USA är många bedömare där, alltifrån enskilda
            presidentkandidater till forskare, oroliga. Vissa menar att USA
            måste anlägga en betydligt fastare politik mot Folkrepubliken
            Kina i dag för att undvika farligare konfrontationer i morgon.
          </note>
          <note>
            Jag tror att det ligger en del i detta.
          </note>
          <note>
            Förra året avslöjades det i USA att Kina genom spioneri i Los
            Alamos National Laboratory vunnit kunskap om hur USA:s mest moderna
            kärnvapenstridsspets, som för övrigt heter W-88, är konstruerad
            och att Folkrepubliken sedan också genomfört prov med liknande
            konstruktioner.
          </note>
          <note>
            Vad är då det allvarliga med detta? Jo, den här nya generationen
            kärnvapen är små och lätta, och det gör det möjligt att utrusta
            en robot med ett större antal individuellt styrbara stridsspetsar.
            På så vis kan man nå fler mål på längre avstånd. Dessutom uppnår
            man att vapnen blir flyttbara, och det är en betydande skillnad.
          </note>
          <note>
            I USA hävdas det också att Kina under två decenniers tid har
            spionerat på det amerikanska kärnvapenprogrammet. Kongressen behandlade
            också en rapport om just detta.
          </note>
          <note>
            Hur som helst, när Kina kommenterade och avfärdade spionerianklagelserna,
            kom det fram väldigt intressanta uppgifter. Man försökte bevisa
            att man inte behövda stjäla amerikansk teknik, eftersom man hade
            en tillräckligt stor egen förmåga.
          </note>
          <note>
            Kinas informationsminister sade då, och jag citerar igen: "Eftersom
            Kina redan har tillgång till atomoch vätebombsteknik, är det både
            naturligt och logiskt att vi lärt oss att behärska tekniken för
            att framställa neutronbomber genom egna ansträngningar och på
            kort tid." Enligt detta har alltså Kina redan neutronbombskapacitet.
            Det finns också för mig obekräftade uppgifter att man har provsprängt
            en neutronbomb.
          </note>
          <note>
            När man i USA på 80-talet diskuterade möjligheten av amerikanska
            neutronbomber reagerade svenska politiker och den europeiska fredsrörelsen
            mycket hårt. Men när Kina i dag närmar sig neutronbombskapacitet,
            tiger både den svenska regeringen och den europeiska fredsrörelsen.
          </note>
          <note>
            Det kan inte vara acceptabelt att Kina tillåts att bedriva sina
            nukleära rustningar och eventuellt skaffa sig neutronbombskapacitet
            utan mycket tydliga reaktioner från omvärlden.
          </note>
          <note>
            Jag vill återigen avsluta med en förhoppning att utrikesministern
            känner detta ansvar och ökar tydligheten framöver.
          </note>
          <note type="speaker">
            Anf. 33 Utrikesminister ANNA LINDH (s):
          </note>
          <note>
            Fru talman! Sten Tolgfors tog upp kritiken mot
          </note>
          <note>
            Indien och Pakistan och sade att den var befogad i många delar.
            Jag hoppas att det var en felsägning,
          </note>
          <note>
            Sten Tolgfors, och att vi delar den kritik som har framkommit
            från övriga världen i alla delar när det gäller Pakistans och
            Indiens kärnvapenprov.
          </note>
          <note>
            Alla de exempel som Sten Tolgfors tar upp här påminner oss ju
            om att det inte går att rusta sig till säkerhet när det gäller
            kärnvapen. Den enda möjliga vägen är att få till stånd nedrustning
            av kärnvapen och ett stopp för spridning av kärnvapen till nya
            länder. Därför är det så oerhört viktigt att kärnvapennedrustningen
            får fortsätta och att ickespridningsarbetet drivs med framgång.
          </note>
          <note>
            Jag kan garantera att jag kan vara tydlig när det gäller Kina.
            Tycker Sten Tolgfors att vi behöver vara tydligare, kan vi vara
            tydligare när det gäller Kina.
          </note>
          <note>
            Men jag skulle också vilja se att Sten Tolgfors blev lika tydlig
            när det gäller rustningen i Ryssland och i
          </note>
          <note>
            USA, de traditionella kärnvapenländerna.
          </note>
          <note type="speaker">
            Anf. 34 STEN TOLGFORS (m):
          </note>
          <note>
            Fru talman! Nyligen angrep Pierre Schori USA
          </note>
          <note>
            för att landet skulle skapa ett skyddssystem mot angripande missiler.
            Detta skyddssystem hade bl.a. sin bakgrund i att det skulle skydda
            de asiatiska demokratierna och deras oroliga befolkningar från
            missilangrepp. Han lade då skulden på demokratierna och menade
            att Kina skulle känna sig tvunget att upprusta för att möta hotet
            från det nya defensiva missilförsvaret. Därmed tycker jag att
            han missade vad som är orsak respektive verkan. Behovet av ett
            missilskydd bottnar ju i att Kina skaffar sig fler och fler och
            mer tekniskt avancerade missiler och dessutom visar sig benäget
            att använda dem.
          </note>
          <note>
            Om Kina och en del andra länder, som Nordkorea, slutade att rusta
            skulle det inte behövas något system för missilskydd. Trots detta
            kritiserade inte Schori
          </note>
          <note>
            Kinas rustningar vid detta tillfälle, utan skulden lades på dem
            som byggde defensiva system.
          </note>
          <note>
            Demokratierna har ett legitimt behov av att söka skydd. Det som
            primärt ska kritiseras är diktaturens hot mot demokratin. Det
            asiatiska kärnvapenhotet kan bara överkommas på politisk väg.
            Jag instämmer dock i att det naturligtvis vore mycket olyckligt
            om missilförsvaret kom att hindra fortsatta nedrustningsavtal.
            Därom finns ingen tvekan. Men det intressanta i diskussionen är
            var ansvaret ligger, och det ligger på dem som hotar sin omgivning.
          </note>
          <note>
            När det sedan gäller Indien och Pakistan är jag tveklöst lika
            bekymrad över provsprängningarna som utrikesministern är. Min
            poäng tidigare var jämförelsen att provsprängningarna inne i Pakistan
            gav upphov till mycket, mycket tydliga reaktioner, medan det som
            har hänt i form av upprustning i Folkrepubliken
          </note>
          <note>
            Kina har passerat ganska onoterat i den svenska och den europeiska
            politiska debatten, och jag vill ge proportion.
          </note>
          <note>
            Kina är en stormakt med en av världens största arméer som hotar
            sina grannländer. Detta måste kunna fördömas med stor tydlighet.
            Vi får inte glömma det ena för att vi fördömer det andra. Jag
            delar utrikesministerns oro över vad som har hänt mellan Indien
            och Pakistan, men det som händer i Kina förtjänar också all tänkbar
            uppmärksamhet.
          </note>
          <note type="speaker">
            Anf. 35 Utrikesminister ANNA LINDH (s):
          </note>
          <note>
            Fru talman! Vi får inte glömma det ena för att vi fördömer det
            andra. Nej, just det, Sten Tolgfors, vi får inte glömma det som
            sker i USA och Ryssland - de stora kärnvapenländerna - för det
            som sker i Kina. Vi ska vara tydliga när det gäller att protestera
            mot upprustningen i Kina, men vi får inte använda den som förevändning
            för att försvara en ny upprustningsvåg och nya system som kan
            innebära ett hot mot ickespridningsavtalet och att vi får en ny
            upprustning av kärnvapen i världen. Vi måste vara väldigt tydliga
            i kraven när det gäller USA, Ryssland och andra kärnvapenmakter.
          </note>
          <note>
            Jag tycker, Sten Tolgfors, att det är oerhört viktigt för den
            fortsatta diskussionen att komma ihåg att jag gärna ska vara tydlig
            när det gäller Kina. Men det är en väldigt farlig politik om man
            ursäktar ett stort upprustningsprogram i USA för vad som sker
            i Kina.
          </note>
          <note>
            Precis det exempel som Sten Tolgfors tog på att kärnvapen numera
            t.o.m. kan börja utnyttjas av terroristgrupper visar att det aldrig
            går att rusta sig till en säkerhet på kärnvapenområdet. Det är
            bara genom nedrustning och ickespridning som vi kan åstadkomma
            en trygghet på det området.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1999/2000:268 om designcheckar
          </note>
          <note type="speaker">
            Anf. 36 Statsrådet MONA SAHLIN (s):
          </note>
          <note>
            Fru talman! Inger Lundberg har frågat mig hur regeringen vill
            återskapa möjligheten för företagare i hela landet att få tillgång
            till s.k. designcheckar.
          </note>
          <note>
            ALMI och Stiftelsen Svensk industridesign har, som Inger Lundberg
            påpekar, haft ett ettårsavtal som inneburit att ALMI finansierat
            designcheckar till företag som inte tidigare använt sig av en
            designer.
          </note>
          <note>
            På grund av att ALMI fått ett kraftigt sparbeting från regeringen
            fattade ALMI:s styrelse i december förra året beslut om att från
            innevarande år inte längre finansiera designcheckarna.
          </note>
          <note>
            Regeringen anser att designfrågorna är en av flera viktiga förutsättningar
            för att få konkurrenskraftiga företag. God design, dvs. ändamålsenlig,
            hållbar och estetisk utformning, har blivit allt viktigare för
            en produkts eller tjänsts överlevnad på marknaden.
          </note>
          <note>
            Regeringen höjde förra året anslaget till Stiftelsen
          </note>
          <note>
            Svensk industridesign till 10 miljoner kronor. De pengar som
            gått till designcheckar ingår inte i dessa.
          </note>
          <note>
            SVID:s verksamhet inriktas på att lyfta fram designens betydelse
            som konkurrensmedel, öka kontakterna mellan tillverkande företag
            och designföretag och medverka till att kunskaperna om design
            ökar i bl.a.
          </note>
          <note>
            näringsliv och på universitet och högskolor.
          </note>
          <note>
            Regeringen har också under de senaste tre åren satsat sammanlagt
            1,5 miljoner kronor i två större projekt kring miljöanpassad produktutveckling
            som drivs av SVID tillsammans med NUTEK.
          </note>
          <note>
            För att närmare undersöka statens åtgärder för att främja fler
            och växande företag tillsatte regeringen i april 1999 en utredning
            som övergripande analyserat statens roll i näringspolitiken.
          </note>
          <note>
            Utredningen kom med sin första rapport i december 1999 och med
            en slutlig rapport i början av februari 2000. Slutsatsen i dessa
            rapporter är att staten bör gå från aktör till plattformsbyggare,
            initiativtagare och utvärderare. Myndigheternas uppgifter bör
            renodlas och ett enhetligt system skapas för rådgivning och finansiering.
            Förslagen innebär i praktiken att utredningen anser att staten
            bör frångå system som innebär att direkta bidrag ges till företag.
            Regeringen kommer att återkomma till riksdagen med förslag utifrån
            dessa utgångspunkter senare i år.
          </note>
          <note type="speaker">
            Anf. 37 INGER LUNDBERG (s):
          </note>
          <note>
            Fru talman! Jag vill tacka statsrådet Sahlin för svaret och för
            de tydliga markeringarna av designens betydelse - även om jag
            naturligtvis hade hoppats på ett rungande: Ja vi grejar det. Vi
            återinför designcheckarna.
          </note>
          <note>
            När Arbetslivsinstitutet för några år sedan gick in i Bergslagen
            och tittade på hur man skulle kunna stödja strukturomvandling
            betonade professor Carsten von Otter och hans medarbetare alldeles
            speciellt betydelsen av att man arbetar med marknad och design.
            Man kan teknik där, men man behöver hitta de nya formerna för
            att möta en modern marknad.
          </note>
          <note>
            Sverige är bra på teknik. Vi har också en utomordentligt fin
            design i vårt land. Men det finns, och har funnits på senare år,
            en brist på förmåga att ta till sig kompetensen på designområdet
            i alla företag. Därför är statens näringspolitiska insatser på
            det här området så viktiga. Men de är tyvärr små. Näringspolitiskt
            satsar vi ca 10 miljoner kronor på svensk industridesign. Det
            är en höjning, och det var bra. Vi satsade t.o.m. 1999 3,3 miljoner
            kronor, som statsrådet Sahlin sade, ur ALMI:s låneram på designcheckar.
            De togs bort utan ett politiskt beslut i ALMI:s styrelse i december
            1999. Jag tycker att det var allvarligt och väldigt sorgligt.
          </note>
          <note>
            De här designcheckarna kan tyckas små. Det handlar om lite pengar
            per företag. Det är 25 000 kr i ett stimulansbidrag till företagen
            och högst 50 % av designinsatsen. Men tanken är att det här ska
            fungera som en katalysator för att få en företagare med liten
            marginal, kanske en uppfinnare i början av sin verksamhet, att
            våga använda en konsulttjänst från ett område som han eller hon
            inte är van vid.
          </note>
          <note>
            Det finns lysande exempel på att de här små pengarna bidragit
            till nya jobb. Ett är IMH i Kopparberg. Där gör man en maskin
            för tillverkning av lastpallar. Det känns som ljusår från design,
            men det är det inte. Man hade svårt att sälja den här maskinen
            innan man fick del av en designcheck och fick möjlighet att utforma
            produkten på ett sådant sätt att den slog på den internationella
            marknaden. Nu har den tack vare detta fått ett internationellt
            genombrott.
          </note>
          <note>
            En annan verklig success story som man säger nu för tiden är
            Speedglas 9000, Hörnells i Gagnef. Man har gått från 1 till 177
            anställda. Man har en tekniskt fulländad svetsmask som nu används
            av 30 % av svetsarna i Sverige och är en stor internationell produkt.
            Men den slog inte igenom förrän man kunde kombinera med rätt design.
            Det är alltså små pengar, men det handlar om väldigt värdefulla
            katalysatorer.
          </note>
          <note>
            Jag skulle nu bara vilja fråga statsrådet Sahlin om hon har studerat
            de här checkarna och sett hur oerhört effektiva de kan vara i
            små företag.
          </note>
          <note>
            Anf. 38 ANN-KRISTINE JOHANS-
          </note>
          <note>
            SON (s):
          </note>
          <note>
            Fru talman! Jag vill också tacka statsrådet Sahlin för svaret.
            Jag tycker det är bra att regeringen anser att designfrågorna
            är en viktig ingrediens för att få konkurrenskraftiga, hållbara
            företag. Och design är mer än utseendet på en produkt. Design
            ska vara med från början, från idén, tillverkningen, utseendet
            och funktionen till marknadsföringen och presentationen.
          </note>
          <note>
            Det handlar alltså som jag ser det om helheten när man pratar
            om det här med design. Det är en viktig pusselbit i utvecklings-
            och tillväxtarbetet.
          </note>
          <note>
            Det finns designutbildningar på flera håll i landet.
          </note>
          <note>
            Som jag ser det är det viktigt att också koppla ihop dessa utbildningar
            med olika typer av befintliga företag. Det gäller allt från verkstadsindustrier
            och livsmedelstillverkning till sågverk och vidareförädling av
            trä. Design kan komma in nästan överallt; från sjukvård till matdesign.
            Jag tror att det handlar mycket om att tänka om, vidga perspektivet
            och våga pröva nytt för företagen.
          </note>
          <note>
            När jag berättade att jag skulle delta i den här debatten i dag
            frågade folk mig: Vad är design? Vad är designcheckar? Jag tror
            att det finns en väldig okunskap om vad design egentligen är.
            Jag tror att många ser det som att det är utseendet på en produkt.
            Det här med designcheckar är det många som känner till alltför
            dåligt.
          </note>
          <note>
            Jag tror alltså att det här med designcheckar är bra. Det är
            ett bra sätt att föra in begreppet i ett företag. Jag tycker att
            det är väldigt synd att ALMI under förra året tog bort möjligheten
            att använda de här checkarna. Därför anser jag att vi behöver
            stödja politiskt så att fler vågar börja tänka på att använda
            design. Designcheckar är ett bra sätt att göra det på.
          </note>
          <note>
            Vi får inte tappa greppet om den svenska designen, för den är
            ett välkänt begrepp utomlands. Ett bra exempel är ju IKEA och
            hur de använder design från produkt till marknadsföring. Absolut
            vodka är också ett bra exempel med flaskan och att man säljer
            det svenska märket.
          </note>
          <note>
            Jag vill fråga statsrådet Sahlin: Hur kan vi från svensk sida
            stödja det här med design? Vi är överens om vikten av det. Kan
            då inte designcheckar, för att föra tillbaka frågan till det,
            vara ett bra sätt och en bra lösning? Det finns många goda exempel
            när det gäller designcheckar, och jag hoppas att det går att använda
            dem också framöver.
          </note>
          <note type="speaker">
            Anf. 39 CARINA HÄGG (s):
          </note>
          <note>
            Fru talman! Statsrådet! Jag välkomnar också denna debatt om designcheckar.
            Jag känner att frågan om design är något som vi från politiskt
            håll måste lyfta fram om och om igen. Det är ingen fråga som kommer
            upp i tillräcklig omfattning på annat sätt. När hörde vi näringslivets
            toppar kräva förbättrade förutsättningar för formgivning och design?
          </note>
          <note>
            Jag förvånas ständigt över att näringslivets företrädare inte
            själva tydligt lyfter fram designens betydelse. Jag förvånas av
            de ensidiga kraven från det hållet. Fortfarande har inte kunskapen
            om designens egenvärde och betydelse för tillväxt och utveckling
            inom näringslivet kommit till den självklarheten att man själv
            lyfter upp de här förutsättningarna.
          </note>
          <note>
            Ett mer jämställt näringsliv kommer att leda till en klokare
            debatt om näringslivets förutsättningar även i denna del. Företagsledningarna
            domineras av män, men knappast av humanister och esteter. När
            ingenjörstänkandet dominerar och tekniken och effektiviteten helt
            tar över blir ekonomin i längden paradoxalt nog lidande. Då behöver
            formgivare och designer komma stormande in i företagen och bryta
            upp teknikens och ekonomismens förlamande stelhet.
          </note>
          <note>
            Jag vill påstå att det även inom en del storföretag fortfarande
            finns den här bilden av att design är något för eliten, finkulturen.
            Man har inte gjort kopplingen mellan tavlan man ser på söndagens
            vernissage och den produkt man håller på att utveckla.
          </note>
          <note>
            Slentrianmässigt har naturvetenskapen alltför ensidigt setts
            som generator av nya företagsidéer.
          </note>
          <note>
            Konsten har däremot fått stå tillbaka i den ekonomiska diskussionen
            och praktiken. All uppfinning och utveckling handlar om icke-beträdda
            områden och att någon ska ges förutsättning att jobba med just
            de frågorna. Det gäller både tid och ekonomi. För de små och medelstora
            företagen, och då framför allt de små, som jag ser runt om i mina
            bygder, har det här med designcheckar varit ett sätt att tydliggöra
            designens betydelse och vilken vikt man lägger vid den.
          </note>
          <note>
            Man har känt ett stöd för att jobba med de här frågorna i konkurrens
            med traditionella frågor och sådant som kanske precis står för
            dörren.
          </note>
          <note>
            Men jag vet ju att vi inom den småländska industrin, inom glas-
            och möbelsektorn, har nått ett världsrykte just därför att man
            har förmåtts att satsa på design. Men merparten av industrin arbetar
            däremot i stället som underleverantör med priset fortfarande som
            främsta konkurrensmedel. Förmågan att utveckla egna produkter
            är i dag för svag och måste stärkas för att dessa framgångar ska
            kunna fortsätta och naturligtvis även för att man ska kunna behålla
            de marknadsandelar som man har.
          </note>
          <note>
            Vi försöker ta upp frågan om konst och design i tillväxtavtalet
            i Jönköpings län. Med Vandalorum vill vi visa hur samtida industridesign
            ska kunna utvecklas i samverkan mellan kultur, industri och utbildning.
          </note>
          <note>
            Jag var i helgen och såg den världsberömde arkitekten Renzo Pianos
            ritningar på Konstarkivet i Värnamo. Och vi har förhoppningar
            om att man i en kommande budget ska kunna få hjälp att bygga upp
            denna mötesplats. Men i detta sammanhang, när vi diskuterar att
            skapa mötesplatser, så märks ju också ett ökat intresse från näringslivet
            att söka förutsättningar, när man själv har trångt i plånboken,
            att jobba med design, att man också naturligtvis ska hitta de
            som är verksamma inom detta område som kan jobba just med de små
            och mindre företagen. Hittills har det väl varit så att de efter
            utbildningen gärna har stannat i storföretagen och i storstäderna.
          </note>
          <note>
            Det som Mona Sahlin har sagt här är väldigt bra, och jag är tacksam
            för det. Men det känns inte så konkret. Och jag är rädd för att
            åtgärderna inte ska nå fram just till dessa småföretagare som
            vi har i mina bygder nere i det lilla Jönköpings län som jag kommer
            från.
          </note>
          <note type="speaker">
            Anf. 40 Statsrådet MONA SAHLIN (s):
          </note>
          <note>
            Fru talman! Jag vill börja med att än en gång kanske lite tydligare
            beskriva hur viktig designen är i tillväxt- och näringspolitiken
            och understryka det som
          </note>
          <note>
            Inger Lundberg, Ann-Kristine Johansson och Carina
          </note>
          <note>
            Hägg tog upp om att design inte enbart är utseende.
          </note>
          <note>
            Det är det också. Men det är så väldigt mycket mer som handlar
            om utformning, estetik, ergonomi och själva den känsla som en
            produkt förmedlar till den som är konsument. Det finns också så
            många spännande exempel på hur t.ex. arbetet med att ta fram handikappanpassade
            produkter har lett till väldigt spännande designprodukter som
            har passat en hel marknad. Det finns många exempel på att Sverige
            har en framgångsrik tradition. Men framför allt skulle det vara
            bra om detta tänkande kunde tränga ned och få större genomslag
            också hos de små och medelstora företagen som nu växer upp. Det
            är det som designcheckarna har haft som sitt främsta syfte.
          </note>
          <note>
            Jag vill också säga att marknadens intresse och insatser för
            design har ökat markant under de senaste åren. Man förstår designens
            värde också som en marknadsföringsinsats. Många svenska nya spännande
            designföretag är mycket framgångsrika. Något som inte heller riktigt
            har kommit fram i debatten är att design har en allt större vikt
            också i tjänsteföretagen för att marknadsföra tjänster. Man kan
            t.ex. titta på hur Statens järnvägar använder designen för en
            tjänst som tågresande.
          </note>
          <note>
            Med detta i botten vill jag säga framför allt till Inger Lundberg
            att trots att marknadens intresse och insatser har ökat så behöver
            staten vara med och stödja ett ökat användande av industridesign,
            framför allt i små och medelstora företag. Det är viktigt, och
            så konkret vill jag vara. Det som vi diskuterar nu är ju hur detta
            ska ske.
          </note>
          <note>
            Erfarenheterna av designcheckarna är som jag har förstått det
            goda. De exempel som Inger Lundberg nämner är ju några. SVID har
            också gjort en egen intern utredning som visar att detta har varit
            mycket värdefullt.
          </note>
          <note>
            Det som jag vill tillföra är att regeringen har för avsikt att
            lite tydligare kartlägga de insatser som stiftelsen, SVID, har
            gjort för designen, framför allt gentemot de små och medelstora
            företagen och analysera vilka effekter SVID:s insatser har haft
            för att detta ska vara ett viktigt beslutsunderlag när regeringen
            senare i vår ska återkomma med hur organisationen av hela näringspolitiken
            ska vara. För mig är alltså inte utgångspunkten om vi ska stödja
            design utan hur.
          </note>
          <note>
            Det har också funnits en del förslag som inte närmare har diskuterats
            än om designlån skulle kunna komplettera ALMI:s befintliga tillväxt-
            och projektlån. Därför vill jag till utvärdering av designcheckarna
            lägga att man också tittar på andra insatser för att understödja
            designen, därför att det i dag är ett växande och spännande område
            som förtjänar både större uppmärksamhet och också ett tydligt
            och effektivt stöd från stat och myndigheter.
          </note>
          <note type="speaker">
            Anf. 41 INGER LUNDBERG (s):
          </note>
          <note>
            Fru talman! Tack, statsrådet Sahlin, för jättefina besked. Det
            blir, fru talman, så mycket roligare när statsråden talar utan
            manus.
          </note>
          <note>
            Sverige har en väldigt fin tradition av design som vi inte riktigt
            tar vara på. Vi har en sparsmakad svensk tradition med rötter
            i den svenska fattigdomen som i dag stämmer väldigt väl när man
            talar om mer av miljömedvetenhet. Jag ser att vi har miljöministern
            här i lokalen också. Det finns ett uttryck i designsammanhang
            där man säger att man inte slänger kristallkronan eller den vackra
            sleven. Man slänger inte det som är vackert utformat. Därför tror
            jag att också designfrågorna har stor betydelse för återanvändning
            och långsiktig användning av de föremål som vi har och att det
            är en mycket viktig del av kvaliteten för framtiden.
          </note>
          <note>
            Vi svenskar har ett guldutgångsläge när vi satsar på design.
            Titta på IKEA. Varenda tysk och varenda engelsman möblerar ju
            med IKEA-möbler. Titta på
          </note>
          <note>
            Hennes &amp; Mauritz. Snart klär sig varenda unge i
          </note>
          <note>
            Frankrike i kläder från Hennes &amp; Mauritz. Det tror jag väldigt
            mycket bottnar i att vi har denna mycket goda tradition som vi
            förmådde använda på 50- och
          </note>
          <note>
            60-talen och som vi någonstans tappade bort under slit- och slängperioden.
            Nu finns det en risk att andra går lite före oss. Tony Blair går
            ut och satsar hårt på att gå från Old Britannia to Cool Britannia.
            I Korea satsar man miljardbelopp på designsatsningar. I Norge,
            Danmark och Finland gör man också det. Och så prutar vi bort 3,3
            miljoner i Sverige. Det är tur att det inte var politiker som
            gjorde det utan att det gjordes så att säga utanför politisk kontroll.
            Desto viktigare är det då att vi politiker hittar instrument att
            vrida det rätt igen.
          </note>
          <note>
            Bergslagens Industridesignforum är ett tecken på att det händer
            saker i Sverige, väldigt spännande saker. Det handlar inte bara
            om det som vi traditionellt kallar design utan om ett nära samarbete
            med industrin.
          </note>
          <note>
            Jag hörde häromdagen att 100 ingenjörer från Atlas Copco ska
            komma upp till Kopparberg och titta på utställningen där och diskutera
            hur man än bättre kan använda design för att utforma deras maskiner.
          </note>
          <note>
            Jag såg i statsrådets svar att det finns en diskussion om att
            gå från bidrag direkt till företag. Jag ska inte ta ställning
            till detta. Jag kan det inte tillräckligt bra. Men om man väljer
            en sådan väg får man akta sig så att det bästa inte blir det godas
            fiende.
          </note>
          <note>
            Jag ska ta ett exempel. Jag är stark anhängare av att vi går
            ut med en påse pengar till kommunerna.
          </note>
          <note>
            Men ibland vill man stimulera någonting särskilt. Vi har t.ex.
            NOT-bidrag på skolsidan för att stimulera naturvetenskaperna.
          </note>
          <note>
            Jag vädjar till ministern och till hela regeringen att vara lite
            fantasifull. Det är inte så att jag är nonchalant när det gäller
            pengar. 3,3 miljoner är också pengar. Men om man ser det som ett
            stort framtidsområde borde man försöka hitta den där lilla lådan
            som kan möjliggöra för SVID att jobba med designcheckarna och
            inte bryta det nu innan vi går in i större satsningar.
          </note>
          <note>
            Anf. 42 ANN-KRISTINE JOHANS-
          </note>
          <note>
            SON (s):
          </note>
          <note>
            Fru talman! Jag blir jätteglad när jag hör statsrådet
          </note>
          <note>
            Sahlin prata om design. Det känns att hon har kunskap om och
            känsla för det här med design och att hon inser hur viktigt det
            är. När det gäller just design ihop med tillväxttanken, inte minst
            i ett ekologiskt miljöanpassat perspektiv, och det här med ekodesign
            som Svensk Industridesign har jobbat mycket med märks det hur
            viktigt det är att koppla ihop miljöanpassning, kretslopp och
            design. Det kan därmed bli väldigt fina och bra produkter.
          </note>
          <note>
            Ännu en gång vill jag peka på hur viktigt det är med de designutbildningar
            som sker runtom i landet på universitet och högskolor. Det gäller
            att koppla ihop det med de befintliga företagen så att de som
            utbildar sig får en nära koppling till och en dialog med företagen.
          </note>
          <note>
            Som exempel kan jag nämna hur det är hemma i
          </note>
          <note>
            Värmland. Vi jobbar mycket med träförädling och skog och har
            haft en diskussion med representanter för sågverken som inte haft
            en enda kontakt med vare sig arkitekter eller designer, utan de
            lever sitt liv var för sig; detta i stället för att ha ett samarbete
            och en diskussion med varandra så att sågverken kan ta fram det
            virke som arkitekter eller designer behöver för att kunna ta fram
            bra produkter.
          </note>
          <note>
            Nu har vi fört samman de här människorna för att få en dialog
            och för att hjälpas åt med att utveckla svenska fina träprodukter
            från Värmland. Det är så jag tycker att vi ska jobba.
          </note>
          <note>
            Designcheckarna är en jättebra lösning. Men om det inte går på
            det viset är jag ändå glad om det finns andra vägar att gå för
            att kunna satsa på och marknadsföra det här med design. Någonting
            måste i varje fall göras. Det gäller att från politisk sida trycka
            på hur viktigt det är med designen. Kanske behövs det nya grepp.
            Det här är i varje fall viktigt.
          </note>
          <note>
            Avslutningsvis håller jag med Inger Lundberg när det gäller utredningsförslaget
            om statens roll i näringspolitiken. Jag blir bekymrad när jag
            läser om detta men jag får återkomma om det längre fram.
          </note>
          <note type="speaker">
            Anf. 43 CARINA HÄGG (s):
          </note>
          <note>
            Fru talman och statsrådet! Jag instämmer med föregående talare.
            Det här känns väldigt positivt. Det känns som att det finns en
            medvetenhet på regeringssidan i de här frågorna och att man är
            beredd att jobba vidare med det här på ett aktivt sätt.
          </note>
          <note>
            Jag vill bara, utifrån min bakgrund och de bygder som jag kommer
            från, än en gång understryka att jag vet att man på de mindre
            företagen har en svag kapacitet när det gäller att göra extra
            insatser. Det är då kanske svårt att fånga upp saker. Det kan
            handla om satsningar på miljö eller på design. Man har inte den
            personalstaben. Det handlar om samverkan och kanske om att man
            blir uppmärksammad av de egna organisationerna och utifrån, av
            lokala politiker och från regeringens sida.
          </note>
          <note>
            Det här är egentligen ganska nytt. De första kurserna i ämnet
            design hölls så sent som 1957 på Konstfack. SID, en förening för
            svensk industridesign, bildades samma år. Vackra och ändamålsenliga
            föremål har alltid funnits men denna disciplins särart är alltså
            inte äldre än som nämnts.
          </note>
          <note>
            Industridesignen är ett relativt nytt begrepp. Det ska vi kanske
            också ha med oss när vi har förväntningar på framtiden. Det är
            självklart inte många generationer som bär kunskapen här, och
            nu kommer det gröna folkhemmet och ställer nya krav. IT-
          </note>
          <note>
            explosionen ställer också sina krav, inte bara på bredband utan
            också på formgivningen av tjänster - som statsrådet Sahlin mycket
            riktigt tidigare beskrev här med ett exempel från SJ.
          </note>
          <note>
            Det talas om kompetensförsörjning. En industriell nivå av högkvalitativa
            designer är en förutsättning för industrins fortsatta existens.
            Vi vet att hög tillväxt kräver produktinnovation. Sådan kan definieras
            som förbättrade eller nya varor och tjänster som tidigare inte
            producerats. Därmed skapas en unik marknadsproduktion.
          </note>
          <note>
            Jag skulle kunna räkna upp många exempel från min egen hembygd,
            t.ex. Thule i Hillerstorp med sina takboxar. Men jag ska inte
            trötta er med det, för ni har alla egna exempel. Trots den korta
            tidsperioden finns det alltså många positiva exempel att peka
            på.
          </note>
          <note>
            Jag har tagit för vana att när jag möter näringslivets företrädare
            fråga dem om dessa saker. De säger då att detta med design är
            väldigt viktigt men jag måste fråga: Lyfter man fram det här på
            samma sätt i dialogen från regeringens sida?
          </note>
          <note type="speaker">
            Anf. 44 Statsrådet MONA SAHLIN (s):
          </note>
          <note>
            Fru talman! På Carina Häggs sista fråga är svaret:
          </note>
          <note>
            Ja, i dag men inte för några år sedan. I dag dyker designdiskussionerna
            upp också i samtalen med näringslivsföreträdare. Det tyder på
            ett helt annat intresse i dag och det tror jag att man ska ta
            på allvar.
          </note>
          <note>
            Låt mig helt kort bara säga två saker. Jag tror att vi är väldigt
            överens men två kommentarer vill jag ändå göra. När det gäller
            den utredning som det nämns kort om här och som nu diskuteras
            kan jag säga följande. Huvudinriktningen - utredningen är stor
            och på många vis väldigt intressant att läsa - är att man anser
            att det är bättre med generella insatser för att få ett bra företags-
            och innovationsklimat -
          </note>
          <note>
            alltså enkla regler, bra och tydliga skattesystem, kompetensutveckling
            och en bra entreprenörsanda.
          </note>
          <note>
            Men utredningen säger att det också behövs riktade insatser,
            t.ex. när det gäller invandrarföretagande, kvinnliga affärsidkare
            eller design. Det som mycket riktigt påpekas är att bara för att
            en riktad insats kommer till måste den kanske inte finnas för
            evigt.
          </note>
          <note>
            Det behövs ett system där vi snabbare kan anpassa näringspolitiken
            efter de problem och möjligheter som svenskt näringsliv har men
            den diskussionen kommer, som sagt, senare.
          </note>
          <note>
            Avslutningsvis: När vi talar om vad Sverige satsar på design
            ska vi inte glömma att det inte bara är statens relativt blygsamma
            insatser som det handlar om.
          </note>
          <note>
            Det gäller också - som Inger Lundberg påpekade -
          </note>
          <note>
            våra företag, Ikea, Hennes &amp; Mauritz och Ericsson, som så framgångsrikt
            använt designen och som, tror jag, ännu mer kommer att göra det.
            Men låt oss samtidigt, som Ann-Kristine Johansson sade återigen
            se över hur - det gäller då inte om - statens insatser ska se
            ut. Jag hoppas att den utredning som är aviserad här blir en snabb
            utredning, översyn, av SVID:s verksamhet, inklusive designcheckarna,
            ska kunna leda fram till att vi kommer med sådana tankar och förslag
          </note>
          <note>
            - kanske inte redan i budgeten men senare under våren, t.ex.
            när propositionen om den framtida näringspolitiken kommer.
          </note>
          <note type="speaker">
            Anf. 45 INGER LUNDBERG (s):
          </note>
          <note>
            Fru talman! Det är alldeles riktigt som Mona Sahlin säger, nämligen
            att många företag - stora svenska företag och ett antal mindre
            företag - satsar väldigt bra på design och då är de också framgångsrika.
            Men lite grann är det så att forskningssatsningarna finns i vissa
            företag, medan vissa företag är så att säga rena från att ha gått
            in och mött det.
          </note>
          <note>
            Det görs så mycket bra saker i svensk industri. De skulle kunna
            marknadsföras och säljas mycket bättre om man också hade ett annat
            marknadstänkande och om man hade med den här designen under hela
            processen; därav den starka viljan att driva detta.
          </note>
          <note>
            Vad som också är väldigt roligt är att de fackliga organisationerna
            börjar intressera sig för industridesign- och formgivningsfrågorna.
            Bl.a. Landsorganisationen jobbar med ett oerhört intressant program
            på området. Inom parentes vill jag säga att där spelar designcheckarna
            en viktig roll.
          </note>
          <note>
            Vi ser också andra exempel. Medierna nämner nu designen på ett
            helt annat sätt än tidigare. Det tror jag är ett uttryck för att
            det här är en framtidsfråga. Om vi nu inte tror på dem, borde
            vi tro på våra ungdomar.
          </note>
          <note>
            Det finns ett mycket starkt sug efter olika typer av designutbildningar
            på alla nivåer. Exempelvis har man i Hällefors startat en designutbildning,
            avsedd för studier efter gymnasiet och före Konstfack.
          </note>
          <note>
            Slutligen, fru talman, önskar jag statsrådet Sahlin all framgång.
            Ta med som argument för just designcheckarna att de spelat en
            viktig roll för mediegenomslaget - de små 25 000 kronorna ger
            rätt mycket effekt - och för att företagarna själva i nätverk
            sedan har informerat vidare om sina erfarenheter! Jag tycker att
            det vi har hört känns hoppfullt.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 1999/2000:255 om energikällor
          </note>
          <note>
            Anf. 46 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Gudrun Lindvall har frågat om jag avser att vidta
            åtgärder för att förhindra satsningar på utländsk kolkraft som
            sedermera levereras som elkraft till Sverige.
          </note>
          <note>
            Den ökade handeln med el över gränserna motiverar att likvärdiga
            miljökrav utformas för att säkerställa rättvisa konkurrensvillkor
            och motverka miljöskadliga produktionsalternativ. Det internationella
            arbete som pågår och som Sverige tar aktiv del i kommer att driva
            fram sådana förhållanden.
          </note>
          <note>
            Det är en viktig fråga som Gudrun Lindvall tar upp. I mitt svar
            tänker jag kort redovisa det internationella arbete som har bedrivits,
            och bedrivs, och
          </note>
          <note>
            Sveriges agerande för att komma till rätta med utsläpp av skadliga
            luftföroreningar. Detta inbegriper inte bara koldioxid utan även
            andra luftföroreningar som svaveldioxid och kväveoxider. Stränga
            krav när det gäller utsläpp av luftföroreningar, t.ex. från energiproducerande
            anläggningar, har varit och är en ledstjärna för mig. Detta är
            tydligt i vårt engagemang när det gäller att bekämpa klimatförändringar
            och försurning och övergödning av mark och vatten.
          </note>
          <note>
            Polen är ett ansökarland till EU. För mig är det angeläget att
            alla ansökarländer så snabbt som möjligt anpassar sig till EU:s
            miljölagstiftning. När Polen eller något annat ansökarland blir
            medlem i EU
          </note>
          <note>
            kommer ytterligare skärpta miljökrav att gälla för dem, även
            för energiproduktion.
          </note>
          <note>
            På den gemensamma elmarknad som på sikt kommer att etableras
            kommer stora olikheter i miljökrav inte att kunna accepteras.
            Polen deltar också aktivt i det regionala Östersjösamarbetet på
            energiområdet. Inom ramen för detta arbete är det en prioriterad
            uppgift att gemensamt arbeta för harmoniserade rambetingelser,
            t.ex. miljökrav.
          </note>
          <note>
            I Kyotoprotokollet har Polen förbundit sig att minska sina utsläpp
            med 6 % till år 2012. Åtgärder mot klimatförändringar bygger på
            internationellt samarbete och att protokollets parter uppfyller
            sina åtaganden.
          </note>
          <note>
            En annan prioriterad fråga är åtgärder för att minska utsläppen
            i Europa av svaveldioxid och kväveoxider, men även andra luftföroreningar
            som t.ex.
          </note>
          <note>
            långlivade organiska föroreningar och tungmetaller.
          </note>
          <note>
            Jag var i december förra året värd för undertecknandet av ett
            nytt protokoll om att minska försurning, övergödning och marknära
            ozon. Protokollet, tillsammans med andra åtgärder på en europeisk
            nivå, leder till att de europeiska utsläppen av svaveldioxid minskar
            med 65 % till år 2010 jämfört med 1990 års utsläpp. För kväveoxider
            minskar utsläppen över samma period med 44 %.
          </note>
          <note>
            Både arbetet inom klimatkonventionen och FN:s ekonomiska kommission
            för Europa medför att utsläppen av skadliga luftföroreningar från
            såväl stationära som mobila utsläppskällor har minskat och kommer
            att minska ytterligare de närmaste åren.
          </note>
          <note>
            Sverige måste också fortsätta att verka för att likvärdiga krav
            ställs på sådana utsläppskällor, t.ex. energiproducerande anläggningar
            i vårt närområde. Vi klarar inte våra internationella åtaganden
            för luftföroreningar genom att minska kraven på oss själva eller
            på vår omgivning. Tvärtom är det avgörande att samarbeta över
            gränserna för att tillsammans utveckla hållbara energisystem som
            bidrar till att lösa den komplexa klimatfrågan, problem med försurning,
            övergödning och andra miljöproblem samt som bidrar till välfärd,
            sysselsättning och ekonomisk tillväxt.
          </note>
          <note type="speaker">
            Anf. 47 GUDRUN LINDVALL (mp):
          </note>
          <note>
            Fru talman! Nu kortade miljöministern sin version, men han kanske
            har bråttom.
          </note>
          <note type="speaker">
            Anf. 48 TALMANNEN:
          </note>
          <note>
            Det är det talade ordet som gäller, Gudrun Lindvall, inte det
            skrivna.
          </note>
          <note type="speaker">
            Anf. 49 GUDRUN LINDVALL (mp):
          </note>
          <note>
            Fru talman! Jag tackar så mycket för svaret. Det här är en diskussion
            som vi egentligen kan ha på flera olika plan. Vi kan diskutera
            hur vi i Sverige ska bidra till att vi kommer att hitta en lösning
            på ett av våra största miljöproblem i modern tid. Vi kan också
            diskutera hur statliga verk ska få agera.
          </note>
          <note>
            Bakgrunden till detta är den globala uppvärmningen. Vi ser att
            klimatfrågorna är, vilket vi är överens om, den stora utmaningen
            för kommande generationer. Vi kan se att åtta av de senaste tio
            åren varit de varmaste vi haft på mycket länge. Man kan t.o.m.
          </note>
          <note>
            säga att sedan mätningarna började i mitten av 1800-
          </note>
          <note>
            talet är det alldeles tydligt att de varmaste åren varit under
            de senaste decennierna.
          </note>
          <note>
            Det innebär att vi måste komma till rätta med klimatförändringarna.
            Där är naturligtvis användningen av fossila bränslen och kol en
            väldigt viktig del. Vi kan inte acceptera att vi överlämnar till
            framtiden en situation på jorden där de extrema vädersituationerna
            blir flera, där vi kan se att polerna smälter i en allt ökande
            takt, som vi just fått höra senaste veckan. Det kom en sådan rapport.
          </note>
          <note>
            Att det är utvecklingsländerna som faktiskt får bära de problem
            som vår livsstil för med sig är naturligtvis av solidariska skäl
            fullkomligt omöjligt att tänka sig. I Sverige släpper vi två ton
            kol per år, dubbelt så mycket som världsmedborgaren i snitt. Det
            innebär att vi i Sverige har ett väldigt stort ansvar här.
          </note>
          <note>
            Vi har den livsstil som vi vet inte går att exportera. Vi släpper
            per capita ut mycket. Vi måste försöka hitta ett sätt att få en
            energiförsörjning som baserar sig på förnybara energikällor.
          </note>
          <note>
            Anledningen till den här interpellationen är alltså att man kan
            konstatera att Vattenfall har blivit delägare i någonting som
            jag inte ens försöker uttala, som förkortas EW, ett elektricitetsbolag
            i Warszawa. Där har Vattenfall förvärvat 50 % av aktierna för
            knappt 2
          </note>
          <note>
            miljarder. Det är polska staten som har sålt.
          </note>
          <note>
            Man kan konstatera att det här verket bedrivs med kol. Såvitt
            jag kan förstå har Vattenfall intresse av att i framtiden eventuellt
            importera kraft, värme och el från Polen, från ett kolbaserat
            kraftverk.
          </note>
          <note>
            Från min och Miljöpartiets sida menar vi att det här är naturligtvis
            fullkomligt oacceptabelt. Vi kan se att vi hotar den omställning
            till ett ekologiskt hållbart samhälle som var tänkt här i Sverige,
            att försöka ställa om till ett samhälle som baserar sig på förnybara
            energikällor och som inte ytterligare bidrar till den klimatförändring
            vi kan se.
          </note>
          <note>
            Vi menar att det här måste stoppas på något sätt.
          </note>
          <note>
            Man kan diskutera om statliga verk och myndigheter får agera
            på ett sätt som faktiskt omöjliggör de mål som riksdag och regering
            har satt upp. Vi är överens om, det vet jag, att vi ska försöka
            komma till rätta med klimatförändringarna. Att då omöjliggöra
            en satsning på förnybara energikällor, vilket det i praktiken
            blir, måste naturligtvis även miljöministern anse fullkomligt
            oacceptabelt. Jag undrar: Hur kommer miljöministern att agera?
            Hur ska vi agera för att se till att biobränslena får den möjlighet
            som tanken var när vi ska skapa ett ekologiskt hållbart samhälle?
            På vilka sätt kommer miljöministern att agera mot Vattenfall?
          </note>
          <note>
            Dessutom fick vi höra i dag i miljö- och jordbruksutskottet att
            de i och för sig mycket lovvärda minskningar av svaveldioxid som
            vi kan se i Sverige inte kommer att förändra försurningssituationen
            i skogen under de närmaste hundra åren. Försurningssituationen
            är fortfarande lika allvarlig och kommer så att förbli under de
            kommande hundra åren. Vad vill miljöministern göra åt detta?
          </note>
          <note>
            Anf. 50 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag tänker inte i dag kommentera uppgifterna om skogen
            som jag inte hört tidigare och som vi säkert får möjlighet att
            diskutera i fortsättningen.
          </note>
          <note>
            Jag tänker inte agera mot Vattenfall. Det intressanta här är
            nämligen att Vattenfall i samband med att man övertog en del av
            ägandet i företaget också skrev på ett avtal om att undan för
            undan föra ned utsläppen från den produktion som äger rum i Polen
            till den standard som gäller för Sverige. Jag kan inte se att
            det skulle vara ett problem att ett svenskt välrenommerat företag
            eller myndighet, van vid gott miljöarbete och med goda miljökunskaper,
            tar över kraftanläggningar i andra länder och försöker att införa
            svenskt miljötänkande i de här företagens skötsel. Jag är snarare
            böjd att se det som någonting positivt.
          </note>
          <note>
            Jag kan inte heller se logiken i att Vattenfalls delägarskap
            i ett polskt elproducerande företag på något sätt skulle sabotera
            våra omfattande, intensiva och uthålliga satsningar på att hitta
            förnybara bränslekällor. De satsningarna kommer att fortsätta
            med full kraft och förhoppningsvis också att förstärkas i framtiden.
            Vi kommer att ha stor användning för den el som vi på det sättet
            kan producera, spara eller överföra i vårt fortsatta arbete med
            att fasa ut kärnkraften i
          </note>
          <note>
            Sverige. Det kommer inte att finnas något som helst problem med
            att få avsättning för den el som vi kan producera genom produktion
            av förnybar energi - det är jag alldeles säker på.
          </note>
          <note>
            Sedan är det självfallet så att även om vi inte har samma synpunkter
            på logiken i det Gudrun Lindvall säger tror jag nog att vi har
            precis samma uppfattning om klimatfrågan som en avgörande framtidsfråga
            för
          </note>
          <note>
            Sverige och för hela världen. Det är rätt att vi ger upphov till
            mer koldioxidutsläpp än genomsnittligt i världen, men vi ger också
            upphov till kanske 30 % av de koldioxidutsläpp som amerikanerna
            ger upphov till. Vi ligger långt under det europeiska genomsnittet.
            Så vi har en stark ställning inom den industrialiserade världen.
          </note>
          <note type="speaker">
            Anf. 51 GUDRUN LINDVALL (mp):
          </note>
          <note>
            Fru talman! Naturligtvis kan man inte vinna bort koldioxid. Det
            är det som är problemet.
          </note>
          <note>
            Miljöministern säger att det är bra att svenska företag går in,
            för då blir det svenskt miljötänkande.
          </note>
          <note>
            Men koldioxiden kan vi inte lösa bort. Koldioxid får vi när vi
            utvinner den energi som finns i kolet. Det som är det stora problemet
            med klimatförändringen är att så länge vi eldar fossila bränslen
            får vi ett utsläpp av koldioxid. Ska vi göra den processen reversibel
            måste vi tillföra minst lika mycket energi som den vi har fått
            ut genom att elda kolet. Det här måste poängteras gång på gång.
            Det finns vissa typer av föroreningar som vi inte kan rena. Man
            kan inte rena bort koldioxid, och det är det som är problemet.
            Eldar man kol får man ett utsläpp av koldioxid. Det kan man inte
            komma ifrån. Kol är tyvärr ganska billigt att elda med, framför
            allt i ett land som Polen.
          </note>
          <note>
            Om man nu eldar med kol i Polen, och därmed får koldioxidutsläpp,
            och levererar den elen till Sverige, tror verkligen inte miljöministern
            att det konkurrerar med andra typer av energislag i Sverige? Det
            är väl alldeles självklart.
          </note>
          <note>
            Om vi tittar på vad man i dag skulle kunna göra finns det många
            fjärrvärmeverk som skulle kunna bygga till en kraftdel. Men man
            gör inte det, eftersom det inte lönar sig i dag. Det finns så
            mycket billig el.
          </note>
          <note>
            Det går helt enkelt inte att få ekonomi i den typen av utbyggnad.
            Det finns också i dag fortfarande många industrier som skulle
            kunna bygga mottrycksaggregat men som inte gör det. Det lönar
            sig inte i dag, eftersom energin än så länge är så billig.
          </note>
          <note>
            Vad Vattenfall har tänkt sig är att utnyttja det billiga kolet
            och den billiga tekniken som finns i Polen för att kunna leverera
            el till Sverige, dvs. att man ska klara av att producera el i
            Polen till det billiga elpris vi har i Sverige. Det betyder att
            marknaden i Sverige fortfarande gör det omöjligt att komma i gång
            med de satsningar som man skulle behöva komma i gång med. Det
            gäller kraftdelen i fjärrvärmeverk och att använda energi som
            i dag inte nyttjas därför att det inte går.
          </note>
          <note>
            Jag har svårt att förstå hur miljöministern kan anse att det
            inte alls kommer att påverka den svenska elmarknaden och den svenska
            energipolitiken. Naturligtvis går Vattenfall in därför att det
            ser en möjlighet att göra sig en förtjänst på kolet. Man kan diskutera
            det agerandet av ett svenskt företag som är medvetet om - eftersom
            vi säger att vi har ett högt miljömedvetande i Sverige - att användning
            av fossila bränslen och kol bidrar till den globala miljöförstöringen
            och uppvärmningen av jorden. Hur kan det vara moraliskt försvarbart
            att ett statligt svenskt verk agerar på det sättet? Jag tycker
            att det är en ganska viktig fråga.
          </note>
          <note>
            Ska vi verkligen hantera frågan så? Ska vi säga:
          </note>
          <note>
            Det är bra att svenska företag går in, eftersom de nog gör det
            lite bättre än det var innan? Ska vi acceptera att man går in
            i mycket miljötveksamma verksamheter? Det är ju detta. Det är
            mycket tveksamt om vi med tanke på den globala uppvärmningen ska
            fortsätta att producera vare sig värme eller el av kol. Hur försvarar
            miljöministern det? Det skulle jag vilja höra lite grann om.
          </note>
          <note>
            I kol finns det föroreningar. Det finns t.ex. svavel.
          </note>
          <note>
            Förhoppningsvis kommer Vattenfall tillsammans med det polska
            företaget att rena svavlet på ett sätt som är bättre än vad man
            har gjort tidigare. Men man kan lik förbaskat konstatera att det
            kommer ut svavel. Antingen får man ut det genom askan eller så
            kommer det ut via skorstenen. Det kommer alltid ut lite svavel.
            Att rena ned till noll går inte. Det innebär att man kommer att
            frigöra svavel i form av svaveldioxid till atmosfären, därför
            att man går in i en verksamhet som baserar sig på ett bränsle
            som inte är rent.
          </note>
          <note>
            Det skulle naturligtvis vara betydligt bättre att
          </note>
          <note>
            Vattenfall satsade rejält på bränslen som är biobaserade.
          </note>
          <note>
            Anf. 52 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag tror fortfarande att det är bra att ett svenskt
            företag med miljöambitioner och med miljökunnande går in och skriver
            ett avtal om att man ska föra ned utsläppen till svensk miljöstandard.
            Jag förstår inte riktigt varför man ska ta det som givet att företaget
            ska fortsätta att basera sin energiproduktion på kol.
          </note>
          <note>
            Det som vi vet kommer att hända i framtiden -
          </note>
          <note>
            och som jag ändå gick igenom i mitt interpellationssvar - är
            att även Polen kommer att tvingas att ordentligt skära ned utsläpp,
            vilket gör att även Polen kommer att minska sitt kolberoende ganska
            ordentligt. Där tror jag att det kan vara en fördel om Vattenfall
            finns med i bilden.
          </note>
          <note>
            Sedan är det inte heller så att Sverige har varit en dominerande
            elimportör, vilket man får intrycket av när man hör Gudrun Lindvall.
            Vi har haft ett mycket stort exportöverskott på el. Det är inte
            så att Sverige nu kommer att översvämmas av billig utländsk el.
            Vi har fortfarande en så pass stor elproduktion själva.
          </note>
          <note>
            Hela ambitionen bakom det framtida arbetet på att utveckla det
            svenska energisystemet är att se till att vi tillför ny energi
            och sparar på ett sätt som gör att vi också i fortsättningen ska
            kunna vara självförsörjande på el i allt väsentligt. Det innebär
            att utbytet av el inom den internationella elhandel som kommer
            att etableras blir ibland lite elexport och ibland lite elimport.
            Från den situationen har jag väldigt svårt att dra de långtgående
            och nästan dramatiska slutsatser som
          </note>
          <note>
            Gudrun Lindvall gör.
          </note>
          <note type="speaker">
            Anf. 53 GUDRUN LINDVALL (mp):
          </note>
          <note>
            Fru talman! Miljöministern och jag drar uppenbarligen olika slutsatser
            av vad det betyder att Vattenfall går in i ett kolbaserat bolag
            på det här sättet. Vi från Miljöpartiet anser att det är mycket
            olyckligt. Vi anser att det undergräver trovärdigheten i de svenska
            ambitionerna på miljöområdet och visar att vi i Sverige är beredda
            att utomlands använda teknik som vi egentligen är tveksamma till
            hemma. Det är en signal som vi tycker är mycket olycklig.
          </note>
          <note>
            Ska det finnas utrymme för det nya, det som ska leda till ett
            ekologiskt hållbart samhälle, måste vi också se till att den gamla
            tekniken som vi anser inte är miljöacceptabel kostar. Vi ska använda
            ekonomiska styrmedel i verkligheten. Det blir naturligtvis oerhört
            mycket svårare att använda ekonomiska styrmedel i Polen än i Sverige
            för den svenska regeringen.
          </note>
          <note>
            Det innebär att ett företag genom att lägga en produktion utomlands
            kan krypa förbi de skattemässiga krav som finns i Sverige för
            att man ska leda utvecklingen mot ett ekologiskt långsiktigt hållbart
            samhälle. Miljöministern måste ändå hålla med om att det är ganska
            olyckligt att man på det sättet, genom att t.ex.
          </note>
          <note>
            lägga verksamheten i Polen, kommer att slippa de svenska skatter
            som man egentligen ska konkurrera med. Därmed får man kanske inte
            i gång den satsning på t.ex. biobränslen som behövs.
          </note>
          <note>
            Jag menar att det som Vattenfall nu gör är både olyckligt och
            rätt så omoraliskt, om jag får använda det ordet. Jag tycker inte
            alls att det stämmer överens med vad jag skulle önska att ett
            statligt företag skulle göra. Det måste vara ett av de företag
            som går i bräschen för att skapa ett ekologiskt långsiktigt hållbart
            samhälle. Det borde samla sina resurser för att agera på ett sådant
            sätt att det samhället blir verklighet. Ser inte ministern lite
            problem i detta?
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.26 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            11 § Svar på interpellation 1999/2000:262 om utsläpp från krematorier
          </note>
          <note>
            Anf. 54 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Gudrun Lindvall har frågat mig vilka åtgärder jag
            avser att vidta med anledning av att det framkommit resultat om
            att kolfilteranläggningar för kvicksilverrening av rökgaser vid
            krematorier inte fungerar tillfredsställande. Gudrun Lindvall
            har också frågat mig om regeringen kommer att se till att nödvändig
            forskning och undersökning kommer till stånd så att ansvariga
            myndigheter får möjlighet att ge bättre råd i framtiden samt vilka
            andra åtgärder som jag avser att vidta för att läckage av kvicksilver
            från krematorier ska upphöra.
          </note>
          <note>
            Sverige har sedan länge arbetat, både nationellt och internationellt,
            för att så långt som möjligt minska utsläpp av kvicksilver från
            olika källor. Detta gäller också användningen av kvicksilver i
            olika processer och produkter. Riksdagen antog våren 1999
          </note>
          <note>
            de riktlinjer för kemikaliepolitiken som regeringen föreslog
            i propositionen Svenska miljömål. Miljöpolitik för ett hållbart
            Sverige. I dessa riktlinjer sägs att inom 10-15 år ska nyproducerade
            varor som introduceras på marknaden i huvudsak vara fria från
            kvicksilver, bly, kadmium och deras föreningar.
          </note>
          <note>
            En av flera källor till förekomsten av kvicksilver i miljön är
            utsläppen från krematorier. Fr.o.m. den
          </note>
          <note>
            1 juli 1994 är krematorier tillståndspliktig verksamhet i kategori
            B, vilket innebär att nya anläggningar måste ha tillstånd från
            länsstyrelsen för att få tas i drift. I och med miljöbalkens ikraftträdande
            krävs att alla anläggningar där miljöfarlig verksamhet bedrivs
            har tillstånd för sin verksamhet. Enligt miljöbalkens övergångsbestämmelser
            ska den som bedriver miljöfarlig verksamhet senast den 31 december
            2004 ha ansökt hos tillståndsmyndigheten om tillstånd till driften.
            Vid prövningen av tillståndet kan länsstyrelsen upprätta villkor
            för verksamheten. Det kan t.ex.
          </note>
          <note>
            avse storleken på utsläpp av kvicksilver. Den tillståndsgivande
            myndigheten bör normalt inte föreskriva vilken teknik som ska
            användas, utan kan enbart ange vilka mål som ska uppnås.
          </note>
          <note>
            I dag har i stort sett alla större krematorier rökgasrening inklusive
            kvicksilveravskiljning. Tidiga undersökningar tydde på att installation
            av sådan rening fungerade tillfredsställande och hade en avskiljningsgrad
            som var högre än 90 %. Senare undersökningar har emellertid visat
            att det är svårt att visa var kvicksilvret fångas upp. Vad detta
            beror på är oklart. Det finns därför ett behov av att säkerställa
            prestandan hos befintliga anläggningar. Naturvårdsverket kommer
            med anledning av detta att stödja en utredning för att följa upp
            provtagning, mätmetoder, förbränningsteknik och utformning av
            anläggningar för att klarlägga kvicksilvrets flöde i hanteringen.
            I detta arbete är det givetvis väsentligt att man tar till vara
            de erfarenheter som finns av olika avskiljningsmetoder.
          </note>
          <note>
            Resultatet av dessa undersökningar kommer sedan att ligga till
            grund för nya branschfakta eller någon annan form av rekommendationer
            som Naturvårdsverket avser att utarbeta. Enligt miljöbalken är
            det verksamhetsutövarens ansvar att anläggningen fungerar och
            har tillräcklig reningsgrad. Detta är i första hand en fråga mellan
            anläggningsägaren och leverantören.
          </note>
          <note>
            Det är också den ansvarige för en verksamhet som avgör vilken
            metod som ska användas om det finns flera metoder som klarar villkoren
            för verksamheten.
          </note>
          <note>
            I Sverige har bedrivits och bedrivs omfattande forskning om kvicksilver.
            För att ytterligare förstärka miljöforskningen har Naturvårdsverket
            fått ett nytt anslag för forskning om 50 miljoner kronor för år
          </note>
          <note>
            2000 och beräknas få 100 miljoner kronor för vardera
          </note>
          <note>
            2001 och 2002. Det ankommer bl.a. på Naturvårdsverket att se
            till att ett tillräckligt forsknings- och beslutsunderlag finns.
          </note>
          <note>
            För att arbetet med att minska utsläppen av kvicksilver från
            krematorier ska bli så effektivt som möjligt är det angeläget
            att alla myndigheter och branschen samverkar. Detta betyder enligt
            min mening att den centrala myndigheten måste ställa de krav som
            är nödvändiga och kunna ge välgrundade råd och anvisningar om
            hur man ska kunna uppnå de ställda kraven. Det betyder också att
            den tillståndsgivande myndigheten, dvs. länsstyrelsen, ska ställa
            de rätta villkoren och att tillsynsmyndigheterna ska utöva en
            effektiv tillsyn. Utan en god samverkan mellan de olika aktörerna
            kan det vara svårt att få till stånd en effektiv rening av rökgaserna
            från krematorier.
          </note>
          <note type="speaker">
            Anf. 55 GUDRUN LINDVALL (mp):
          </note>
          <note>
            Fru talman! Tack så mycket för svaret! Detta är en uppföljning
            på en motion som jag skrev hösten 1998, och som egentligen handlar
            om en teknik, nämligen rening med selenampull. Men det är inte
            detta som är det viktigaste, utan det viktigaste är att det fungerar
            på krematorierna.
          </note>
          <note>
            Man kan säga att krematorierna i dag är den största enskilda
            utsläppskällan av kvicksilver. Ungefär 250 kg av totalt 880 kg
            kommer från krematorier.
          </note>
          <note>
            Det har naturligtvis diskuterats i många år hur man ska få fram
            reningsteknik. Man har satsat på kolfilteranläggningar. Dessa
            har kritiserats mycket, och det har varit väldigt svårt att få
            fram underlag för om de verkligen fungerar som det var tänkt.
            Man kan se att man får ut mycket lite kvicksilver i rökgaserna
            - det är helt riktigt. Men man har inte kunnat visa vart kvicksilvret
            tar vägen.
          </note>
          <note>
            Det har nu börjat komma mätresultat som är ganska förödande.
            Som ett exempel kan jag nämna
          </note>
          <note>
            Trollhättan, där man har lagt in 19,7 gram kvicksilver på kistan.
            Därtill kommer det som eventuellt kan finnas i amalgamet hos liket.
            Man får då ut 1,2 gram i reningsfiltret. Vart resten tar vägen
            vet man inte. I
          </note>
          <note>
            Skövde har man placerat 98,4 gram kvicksilver på kistan vid ungefär
            30 kremeringar. Därtill kommer tandamalgamet. I kolfiltret har
            man då hittat ungefär hälften, dvs. 47,4 gram. I Huddinge lade
            man in 49,2
          </note>
          <note>
            gram och fick ut endast 2 gram i kolfiltret. Dessutom kan man
            visa att när kolfiltret med det lilla kvicksilver som finns kvar
            står ett tag dunstar det bort. Man räknar med att så mycket som
            33 % försvinner på tre månader.
          </note>
          <note>
            Detta är naturligtvis helt otillfredsställande. Det är precis
            som miljöministern säger - man vet faktiskt inte vart kvicksilvret
            tar vägen i dag! En liten ledning kanske man kan få om man tittar
            på de undersökningar som man har gjorts och där man har lagt in
            en selenampull. Där kan man nämligen se att om man lägger in en
            selenampull och sedan lägger kvicksilver på kistan, och dessutom
            räknar med amalgamet, så får man ut mer kvicksilverselenid än
            vad man borde få.
          </note>
          <note>
            Man kan alltså misstänka att selen, som bildar en mycket stabil
            förening med kvicksilver, hittar kvicksilver på andra ställen
            i anläggningen än där vi trodde att det fanns. Detta skulle kunna
            tyda på att det sitter kvicksilver på en massa olika ställen.
            Det vore naturligtvis olyckligt, för då kan det inte samlas upp
            och förvaras på ett säkert sätt hos SAKAB eller var det nu kan
            vara.
          </note>
          <note>
            Jag vill inte direkt plädera för en speciell teknik.
          </note>
          <note>
            Men de försök som har gjorts med selenampuller, där man lägger
            en liten ampull med selen på kistlocket vid förbränningen, visar
            att selenet sedan förångas och bildar en mycket stabil förening
            med kvicksilvret
          </note>
          <note>
            - kvicksilverselenid. Det intressanta är också att selen bildar
            andra föreningar med andra metaller, t.ex.
          </note>
          <note>
            koppar, zink och kadmium. Det är ju också metaller som vi inte
            gärna vill ska komma ut i reningen. Dessa selenider är ganska
            lätta att få tag på genom att man har en förlängd kylslinga. Då
            fastnar de på väggarna, och det är mycket lätt att ta reda på
            dem. Försöken som är gjorda visar att denna teknik verkar ge ett
            mycket gott resultat.
          </note>
          <note>
            Problemet är - och det är också skälet till att jag ställer min
            interpellation och vill få i gång en diskussion - att det har
            funnits mycket synpunkter på denna teknik från ansvariga myndigheter.
            De har förordat kolfilteranläggningar.
          </note>
          <note>
            Jag är mycket glad åt svaret. Nu börjar man ändå se att det kanske
            finns skäl att se över detta. Ska jag tolka det svar jag har fått
            som att den gängse tekniken med kolfilter börjar ifrågasättas?
            Är det den rätta tolkningen?
          </note>
          <note>
            Jag har också förstått att Naturvårdsverket har sagt att det
            nu får vara stopp ett tag på utbyggnad av ytterligare kolfilteranläggningar
            innan man vet om de är bra eller inte. Är det riktigt?
          </note>
          <note>
            Det finns många som hävdar att om vi hade haft motsvarande resultat
            hos en privat verksamhet, i industrin t.ex., så hade det varit
            stora braskande rubriker i tidningarna, och man hade pratat om
            skandal.
          </note>
          <note>
            Det finns miljöchefer från t.ex. Trollhättan, Skövde och Göteborg
            som har agerat, och som tycker att den reningsteknik vi har är
            under all kritik.
          </note>
          <note>
            Ska jag räkna med att kolfilter i stora krematorier är ett passerat
            stadium?
          </note>
          <note>
            Anf. 56 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag tror att vi är överens, Gudrun
          </note>
          <note>
            Lindvall och jag, om det allvarliga i situationen med de här
            utsläppen. Vi är nog också lika besvikna över att den teknik som
            man har satsat på inte har visat sig fungera. Jag tror att vi
            även är överens om att det är bra att man nu undersöker vad som
            händer och hur tekniken fungerar.
          </note>
          <note>
            Självfallet måste man också, som jag ser det, undersöka alternativa
            tekniker. Jag är inte lika stor expert på selentekniken som Gudrun
            Lindvall, så jag utgår tills vidare från att Gudrun Lindvalls
            starka lovord för den tekniken är riktiga. Jag utgår också från
            att detta finns med i de bedömningar som man kommer att göra framöver.
          </note>
          <note>
            Jag tror slutligen att vi är överens om att det är de som bedriver
            verksamheten som har ansvaret för sina utsläpp. Myndigheterna
            har sitt ansvar i att hjälpa till med utvärdering, forskning,
            råd och anvisningar för den här viktiga verksamheten. Det håller
            man särskilt på med på Naturvårdsverket.
          </note>
          <note type="speaker">
            Anf. 57 GUDRUN LINDVALL (mp):
          </note>
          <note>
            Fru talman! Jag tackar för det. Jag är naturligtvis ingen expert
            på detta, men eftersom det har varit en fråga som har engagerat
            mig har jag försökt inhämta det som många har sagt under några
            år nu.
          </note>
          <note>
            Problemet har alltså varit att tidigare har de ansvariga myndigheterna
            bundit upp sig vid teknik. Betyder det här svaret att nu är det
            viktigt att myndigheterna provar olika tekniker och att man också
            ska se om den här tekniken som jag har beskrivit kanske ensam
            eller i kombination med andra tekniker kan visa sig vara en framkomlig
            väg?
          </note>
          <note>
            Naturvårdsverket har nämligen tidigare sagt att man har varit
            skeptiskt till att använda selen därför att det finns risk för
            att det ska komma ut selen i naturen.
          </note>
          <note>
            Detta är mycket märkligt. I Finland gödslar man med selen. Selen
            finns med i gödselmedel eftersom de skandinaviska jordarna är
            fattiga på just selen. Faktum är att många människor äter selen
            som kosttillskott.
          </note>
          <note>
            Betyder detta att den farhåga som Naturvårdsverket tidigare har
            haft inte ska användas som ett argument för att inte testa selenampuller?
            Ska jag tolka det så?
          </note>
          <note>
            Jag skulle verkligen önska att vi fick en mycket god tingens
            ordning. Jag håller helt med om att det är de ansvariga myndigheterna
            som ska komma ut med råd och som också ska följa upp detta. Problemet
            har varit att det har varit så svårt att följa upp resultaten.
          </note>
          <note>
            De ansvariga myndigheterna har krävt en rening, dvs. att det
            inte får komma ut kvicksilver i rökgaserna, och det gör det inte
            heller. Leverantörerna av anläggningarna har ofta garanterat en
            rening på 95 %, och om man mäter de utgående gaserna hittar man
            inget kvicksilver. Problemet är att det inte finns någon annanstans
            heller.
          </note>
          <note>
            När de nya råden kommer måste det klart framgå att kvicksilvret
            måste gå att ta om hand. Annars finns risken att det läcker ut
            på olika sätt, t.ex. rakt genom byggnaden eller från kolfiltret,
            vilket man har diskuterat, eller på andra sätt där man inte riktigt
            vet hur det går till.
          </note>
          <note>
            Kan vi vara överens om att den teknik och de råd som komma ska
            klart ska ange att det är viktigt att kvicksilvret eller kvicksilverseleniden,
            vilket det nu blir, kan samlas upp och hanteras på ett säkert
            sätt hos t.ex. SAKAB?
          </note>
          <note>
            Då är jag mycket nöjd och hoppas att den här interpellationen
            kan ses som ett steg framåt. Jag tror faktiskt att det är den
            andra interpellationen som jag har skrivit om kvicksilvret i krematorier.
            Jag är helt överens med ministern om att detta är ett problem
            som vi måste undanröja.
          </note>
          <note>
            Anf. 58 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Det verkar som om vi är ganska överens om detta.
            Vi är också överens om att vi har för lite selen i Sverige och
            i vår kost. Nu kan det vara så att kvicksilverselenid inte har
            riktigt samma effekter som selen. Det faktum att man gödslar med
            selen i
          </note>
          <note>
            Finland innebär kanske inte att just kvicksilverselenid är någonting
            som man ska rekommendera, även om det är en stabil förening.
          </note>
          <note>
            Vi ska se till att klara ut det här problemet. Jag utgår från
            att myndigheten granskar alternativen utan att de får någon särskild
            pekpinne från miljöministern. Om man tidigare har kommit fram
            till att kvicksilverselenid är ett sämre alternativ än kolfilter,
            som man nu använder, måste naturligtvis det faktum att kolfiltren
            har visat sig inte vara bra göra att andra metoder blir med intressanta
            att studera.
          </note>
          <note type="speaker">
            Anf. 59 GUDRUN LINDVALL (mp):
          </note>
          <note>
            Fru talman! Jag hade inte tänkt gå upp en gång till, men nu måste
            jag klargöra vad jag menar med selenet. Naturvårdsverket har sagt
            att man har varit rädd för att allt selen inte binds som kvicksilverselenid.
            Därför har man varit rädd för att grundämnet selen går ut i rökgaserna.
            Man är alltså inte rädd för kvicksilverseleniden utan för selenet.
            Det är detta som har varit lite märkligt när man å andra sidan
            gödslar med det i Finland. Kvicksilverseleniden ska givetvis tas
            om hand. Jag vill lika ogärna som någon annan ha ut kvicksilverselenid
            i naturen. Vi ska inte ha vare sig kvicksilvret eller kvicksilvrets
            föreningar i naturen, utan de ska tas om hand.
          </note>
          <note>
            Just den här metoden visar att man har goda erfarenheter av att
            ta hand om kvicksilverseleniden. Man får mer kvicksilver i kvicksilverseleniden
            än man faktiskt trodde att man hade lagt in när man började kremeringen.
            Man hittar det man har lagt på kistlocket, det som eventuellt
            kan finnas i amalgamet och man lyckas uppenbarligen också, enligt
            de resultat som finns, hitta kvicksilver på andra ställen i anläggningen
            som också binds som kvicksilverselenid och hamnar i kylslingorna
            och kan tas om hand.
          </note>
          <note>
            Jag tror att vi kommer att få återkomma till detta.
          </note>
          <note>
            Såvitt jag kan förstå har Naturvårdsverket gått ut med att just
            nu ska man inte bygga fler kolfilteranläggningar.
          </note>
          <note>
            Jag skulle vilja ta upp ett problem till. Det finns faktiskt
            ungefär 20 stora krematorier som har satsat upp till 10 miljoner
            på att bygga de här kolfilteranläggningarna. Kommer de att ha
            en möjlighet att få tillbaka pengarna från staten på något vis?
            De har ju egentligen förts bakom ljuset. De har använt en teknik
            som har varit godkänd av ansvariga myndigheter men som visat sig
            inte fungera.
          </note>
          <note>
            Anf. 60 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Den sista frågan om huruvida det finns någon återbetalningsskyldighet
            vill jag inte ge mig in och spekulera i så här på rak arm. Grundprincipen
            är ju att det är de som bedriver verksamheten som är ansvariga
            för att följa de restriktioner som läggs på dem av miljöskäl.
          </note>
          <note>
            Mitt uppe i allt samförstånd utbröt det en liten missuppfattning.
            Jag har inte förstått det så att Naturvårdsverket har sett problem
            med att rent selen kommer ut i naturen, utan att det är just möjligheten
            att på ett bra sätt ta hand om kvicksilverselenid som har varit
            problemet. Men om det är som Gudrun Lindvall säger, är vi nog
            överens även på den punkten.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 1999/2000:248 om utjämning av kostnader
            för LSS-verksamheten
          </note>
          <note>
            Anf. 61 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Maria Larsson har ställt ett flertal frågor till
            socialministern.
          </note>
          <note>
            För det första vilka åtgärder ministern avser att vidta för att
            de länsvisa och mellankommunala överenskommelserna ska få fortlöpa
            tidsperioden ut innan ett nationellt utjämningssystem träder in.
          </note>
          <note>
            För det andra hur ministern avser att agera för att de utjämningsfaktorer
            som ska ligga till grund för ett nytt nationellt utjämningssystem
            ska vara för kommunerna opåverkbara faktorer.
          </note>
          <note>
            För det tredje vilka åtgärder ministern avser att vidta för att
            ta fram underlag om andra ansvars- och finansieringsmodeller än
            de nu skisserade.
          </note>
          <note>
            Slutligen för det fjärde om socialministern avser att lägga förslag
            i vårpropositionen om ett nytt utjämningssystem för LSS.
          </note>
          <note>
            Arbetet i regeringen är så fördelat att det är jag som ska svara
            på interpellationen.
          </note>
          <note>
            Bakgrunden till interpellationen är ett förslag om utjämning
            mellan kommuner av kostnader för verksamhet enligt lagen (1993:387)
            om stöd och service till vissa funktionshindrade, LSS. Förslaget
            har utarbetats av en särskild arbetsgrupp och har nyligen remissbehandlats.
          </note>
          <note>
            År 1998 kostade verksamheten 15 miljarder kronor. Kostnaderna
            är ojämnt fördelade mellan olika delar av landet och mellan kommuner,
            huvudsakligen beroende på landstingens tidigare lokalisering av
            vårdhem och andra verksamheter för LSS till vissa kommuner. Spridningen
            är stor mellan kommunerna både vad avser insatser och kostnader
            för verksamheten enligt LSS. I samband med övertagandet av omsorgen
            från landstingen till kommunerna har frivilliga länsvisa och mellankommunala
            överenskommelser träffats i kommunsektorn. Beroende på omfattningen
            och kostnaderna i länen finns det olika typer av system som reglerar
            detta. Lagstödet för de mellankommunala utjämningssystemen finns
            i 17 § i
          </note>
          <note>
            LSS. Systemens varaktighet är mycket varierande mellan länen
            och sträcker sig i ett flertal fall över mycket långa tidsperioder,
            medan andra system innehåller en snabbare avtrappning av de mellankommunala
            utjämningsbeloppen. Det finns exempel på län, där kommunaliseringen
            skedde tidigt, där systemen redan har avvecklats.
          </note>
          <note>
            Den första frågan gäller om regeringen avser att låta de länsvisa
            och mellankommunala utjämningssystemen få fortlöpa tiden ut även
            om ett nationellt system införs. De mellankommunala utjämningssystemen
            avser emellertid endast den verksamhet som landstingen hade vid
            huvudmannaskapsförändringen, vilket innebär att funktionshindrade
            personer som tillkommit sedan dess inte beaktas i den nuvarande
            utjämningen inom länen. Det förslag som arbetsgruppen presenterat
            avser kostnaderna för hela LSS-
          </note>
          <note>
            verksamheten, således för insatser som beslutats efter år 1996.
            Ett genomförande av arbetsgruppens förslag skulle därmed innebära
            att förutsättningarna för de länsvisa utjämningssystemen helt
            förändras. Hur de länsvisa systemen ska hanteras vid införandet
            av ett nationellt system är en av de frågor som regeringen ska
            ta ställning till. Arbetsgruppen utgår från att grunden för de
            mellankommunala utjämningssystemen inom länen faller. I annat
            fall skulle dubbel kompensation ges.
          </note>
          <note>
            I den andra frågan efterlyses åtgärder för att ett utjämningssystem
            ska grundas på opåverkbara faktorer. Arbetsgruppen anser emellertid
            att det inte finns några strukturella faktorer som kan förklara
            de kostnadsskillnader som finns vad gäller LSS. I första hand
            beror kostnadsskillnaderna på individuella behov och att verksamheten
            har koncentrerats till vissa kommuner. Mot denna bakgrund anser
            arbetsgruppen att LSS-utjämning inte ska ingå i nuvarande kostnadsutjämningssystem
            utan göras i ett separat utjämningssystem, eftersom det finns
            en risk att kommunala beslut påverkar utfallet. Detta var också
            en av utgångspunkterna för arbetsgruppens uppdrag.
          </note>
          <note>
            Den tredje frågan gäller huruvida det finns andra ansvars- och
            finansieringsmodeller än de nu skisserade. Jag vill framhålla
            att regeringen sedan 1991 har utrett denna fråga i ett antal olika
            arbetsgrupper och utredningar. Den senaste arbetsgruppen hade
            i uppdrag att överväga en utjämning antingen i form av ett särskilt
            statsbidrag eller ett särskilt utjämningssystem.
          </note>
          <note>
            Gruppen konstaterade att om staten skulle ersätta kommuner med
            höga standardkostnader genom motsvarande minskning av det generella
            statsbidraget skulle det strida mot de principer som valts för
            övriga kommunala verksamhetsområden i kostnadsutjämningssystemet.
            Gruppen föreslår därför ett särskilt utjämningssystem. Den modell
            som arbetsgruppen föreslår ska nu övervägas i det fortsatta beredningsarbetet.
          </note>
          <note>
            Den avslutande frågan gäller om regeringen avser att lägga förslag
            i vårpropositionen. Det förslag som arbetsgruppen har presenterat
            har remissbehandlats och bereds för närvarande i Regeringskansliet.
            Inriktningen är att ett nytt system bör kunna träda i kraft år
          </note>
          <note>
            2001.
          </note>
          <note type="speaker">
            Anf. 62 MARIA LARSSON (kd):
          </note>
          <note>
            Fru talman! Jag vill tacka för svaret. Det är dock inte särskilt
            tydligt och jag tycker att det finns stor anledning för oss att
            fortsätta det här samtalet.
          </note>
          <note>
            Jag oroar mig mycket över att svaret i sin otydlighet kan innebära
            att regeringen faktiskt planerar att genomföra ett nationellt
            utjämningssystem med för kommunerna påverkbara faktorer som bryter
            sönder nuvarande mellankommunala överenskommelser och som kommer
            att tvinga kommuner till omfattande skattehöjningar.
          </note>
          <note>
            Jag vädjar till statsrådet att inte hasta fram ett dåligt förslag
            som kan genomföras redan 2001. Det innebär i praktiken att förslaget
            måste presenteras redan i vårpropositionen. Varför hastar det
            så? Vem är det som driver på?
          </note>
          <note>
            Jag tror att det här snarare gäller för statsrådet att simma
            lugnt. De mellankommunala överenskommelserna löper ju. Det är
            ingen ko på isen.
          </note>
          <note>
            Arbetsgruppen har faktiskt reserverat sig mot sitt eget beslut.
            Följande läser jag direkt ur skrivelsen:
          </note>
          <note>
            Modell ett bör användas under förutsättning att ett nytt system
            ska införas 2001. Om ett införande av nytt system kan ske vid
            en senare tidpunkt bedömer vi att en modell baserad på behovsbedömning
            enligt modell två på sikt kan vara en möjlig vidareutveckling.
          </note>
          <note>
            Man underkänner alltså själv modell ett och säger att modell
            två är bättre men behöver lite mer tid för bearbetning. Bristerna
            i det förslag enligt modell ett som arbetsgruppen lägger fram
            är så uppenbara. Låt mig peka på några.
          </note>
          <note>
            Det kommunala skatteutjämningssystemet fick efter blod, svett
            och tårar strukturfaktorer som ändå får betecknas som opåverkbara.
            Detta var en viljeinriktning som krävde en ansträngning men som
            i stort sett ändå lyckades. Att då införa ett nytt utjämningssystem
            vid sidan av, med påverkbara faktorer för
          </note>
          <note>
            LSS-verksamheten, är verkligen att ta ett steg bakåt.
          </note>
          <note>
            Utredarna medger ju själva att de inte har hittat något bra system.
            Ändå verkar statsrådet beredd att genomföra ett dåligt system
            i brist på annat. Jag menar att nya försök måste göras.
          </note>
          <note>
            Det nuvarande mellankommunala utjämningssystemet baseras på landstingens
            tidigare kostnader. Men om utredningens förslag skulle gå igenom
            får varje enskild kommun stå för andra kommuners kostnader med
            pengar som man har erhållit för sitt eget landstings kostnadsnivå.
            Sedan har det tillkommit utgifter, ändå tycks detta system inte
            riktigt rimligt. I varje fall drabbar det kommuner på ett orimligt
            sätt. Jag skulle vilja ta ett exempel från mina hemtrakter.
          </note>
          <note>
            I Jönköpings län finns fyra intilliggande kommuner som kallas
            för GGVV-området. Det är Gnosjö,
          </note>
          <note>
            Gisslaved, Vaggeryd och Värnamo. Relativt små kommuner med likartad
            struktur. Vaggeryd och
          </note>
          <note>
            Gisslaved har tidigare haft institutioner och har flera
          </note>
          <note>
            LSS, vilket naturligtvis bör medföra en högre tilldelning. Men
            proportionerna blir orimliga.
          </note>
          <note>
            Om förslaget skulle gå igenom skulle Gnosjö kommun få betala
            in 770 kr per invånare till utjämningssystemet för LSS. Gisslaveds
            kommun får betala in 493 kr per invånare. Vaggeryd får i stället
          </note>
          <note>
            1 524 kr och Värnamo får 1 202 kr per invånare.
          </note>
          <note>
            Dessa siffror gäller per invånare.
          </note>
          <note>
            För Gnosjö kommuns del skulle detta innebära en kostnadshöjning
            på 8 miljoner kronor till systemet.
          </note>
          <note>
            Det innebär i praktiken en skattehöjning med 75 öre.
          </note>
          <note>
            Ingen av kommunerna har naturligtvis haft beredskap för det som
            skulle komma. Och min fråga är:
          </note>
          <note>
            Tycker statsrådet att det är rimliga konsekvenser som följer
            på det förslag som arbetsgruppen föreslår?
          </note>
          <note type="speaker">
            Anf. 63 CINNIKA BEIMING (s):
          </note>
          <note>
            Fru talman! Jag vill börja med att tacka Maria
          </note>
          <note>
            Larsson för att ha ställt interpellationen, men framför allt
            vill jag tacka statsrådet Lövdén som i det här svaret och i andra
            sammanhang, som jag uppfattar det, har visat sig mycket angelägen
            att hitta ett system som löser problemen i denna fråga. Det är
            högst väsentligt och ligger i allas intresse att detta får sin
            lösning, därför tycker jag, till skillnad från Maria
          </note>
          <note>
            Larsson, att det är bra att regeringens inriktning är att ett
            nytt system ska kunna träda i kraft år 2001.
          </note>
          <note>
            Men jag vill börja i en annan ända och säga att i grunden handlar
            frågan om att ge de funktionshindrade bästa möjliga vårdalternativ,
            vilket lagen en gång avsåg. Därför är det viktigt att trygga de
            riksangelägna verksamheterna så att de får fortleva och utvecklas
            vidare.
          </note>
          <note>
            Men det är, precis som har nämnts här tidigare, stora skillnader
            mellan kommunernas kostnader och insatser för LSS. För att ta
            ett exempel: Södertälje kommun har en mycket omfattande verksamhet
            för människor med svåra funktionshinder. Utöver den verksamhet
            som drivs i kommunens egen regi finns en speciellt inriktad enskilt
            driven verksamhet som är av stort intresse för hela landet. Det
            gäller en verksamhet som har en s.k. läkarpedagogisk eller socialterapeutisk
            inriktning, som specialiserar sig på barn och vuxna med utvecklingsstörning
            och autism.
          </note>
          <note>
            Vissa kommuner, som Södertälje, får ta ett mycket stort nationellt
            ansvar, därför är det ett stort problem, inte minst för de mindre
            kommuner som har en stor andel insatser enligt LSS. Jag kan nämna
            en mycket liten kommun, Nykvarn, som ligger i närheten av Södertälje.
            Det är för övrigt en ny kommun vars kostnader för denna verksamhet
            uppgår till ungefär 8 % av den totala kommunala budgeten.
          </note>
          <note>
            Den hittillsvarande lagstiftningen har tyvärr hindrat kommuner
            från att samverka kring uppbyggnaden av specialverksamheter, eftersom
            kommunen där verksamheten placeras riskerar att få hela kostnadsansvaret.
            Då måste man ställa sig frågan: Vilka kommuner kommer att vara
            beredda och intresserade av att starta och driva verksamheter
            med speciell eller annorlunda inriktning när man samtidigt hotas
            av att få över kostnader från andra kommuner?
          </note>
          <note>
            Detta drabbar i slutändan bara personer med omfattande omvårdnadsbehov
            som kan få svårt att få rätt insats enligt LSS. Det är därför
            mycket viktigt att det system som regeringen kommer att föreslå
            stimulerar kommuner och privata vårdgivare att starta och driva
          </note>
          <note>
            LSS-verksamhet som kan tillgodose de funktionshindrades behov
            och ge dem goda levnadsvillkor.
          </note>
          <note>
            Frågan är mycket väsentlig för kommuner i samma situation som
            t.ex. Södertälje. Men framför allt är frågan viktig för att upprätthålla
            en god omsorg och levnadsstandard för människor med funktionshinder.
          </note>
          <note>
            Lagens intentioner kan aldrig ha varit att försvåra etableringen
            av specialiserade insatser i privat och offentlig regi. Det är
            en nationell angelägenhet att specialkompetens för funktionshindrade
            kan erbjudas även i framtiden.
          </note>
          <note>
            Jag vill därför sluta med att säga att det inte får bli ett spel
            mellan kommunerna om vem som ska betala.
          </note>
          <note>
            Denna risk blir uppenbar om man inte har ett system som tar hänsyn
            till de verkliga kostnaderna.
          </note>
          <note type="speaker">
            Anf. 64 CARINA ADOLFSSON (s):
          </note>
          <note>
            Fru talman! Jag har tagit del av svaret på den interpellation
            som Maria Larsson har framställt om utjämningskostnaden när det
            gäller LSS och tackar henne för det. Jag tackar också för och
            känner en viss tillfredsställelse över det svar som Lars-Erik
            Lövdén delgav oss här i dag.
          </note>
          <note>
            Jag vill ändå peka på några saker, men jag tänker inte gå in
            på de tekniska detaljerna. Jag anser att det måste vara en självklarhet
            att det i Sveriges välfärdssystem inte ska vara de funktionshindrade
            som kommer i kläm när det gäller betalningsansvaret, och jag hoppas
            att ministern är av samma uppfattning.
          </note>
          <note>
            Många kommuner känner i dag oro inför vem som ska betala eller
            om en kommun som träffat ett avtal upphör med att betala. Det
            är ganska lätt att förstå att kommunpolitikerna känner oro inför
            detta. I Kronobergs län, där jag kommer ifrån, möter man dagligen
            denna oro hos politikerna.
          </note>
          <note>
            Det är viktigt att man inte tar hänsyn ur ekonomisk aspekt. Kommungränserna
            får inte vara det viktigaste, utan den funktionshindrade individen
            ska sättas i centrum. Med det förslag som nu har varit ute på
            remiss om utjämningssystemet kanske man kan lösa detta.
          </note>
          <note>
            I en av Kronobergs läns lokaltidningar Smålänningen står det
            i dag att läsa om ett fall där en tvist har uppstått mellan två
            kommuner. Jag tänker läsa ett stycke ur denna artikel.
          </note>
          <note>
            I ingressen till artikeln står det: Älmhults kommun slipper betala
            omkring 1 miljon kronor till Växjö kommun för den omsorg som en
            person från Älmhult fått enligt LSS i Växjö. Växjö kommun gräver
            ned stridsyxan och väljer att inte stämma Älmhults kommun. Men
            man är fortfarande övertygad om att man har rätt och anser att
            Älmhult rent moraliskt bör betala.
          </note>
          <note>
            Vidare: I det aktuella fallet handlar det om en person från Älmhults
            kommun som numera bor och är folkbokförd i Växjö. Älmhults kommun
            har tidigare betalat vård och boende för personen och har enligt
            en överenskommelse med Växjö kommun fått pengar tillbaka av landstinget
            genom skatteväxling.
          </note>
          <note>
            Växjö kommun ansåg att Älmhults kommun handlade moraliskt fel
            genom att bryta den överenskommelse som fanns mellan kommunerna
            och dessutom krävde tillbaka pengar som man redan fått kompensation
            för genom skatteväxling. Sedan går det vidare ungefär i samma
            anda genom hela artikeln.
          </note>
          <note>
            Konsekvenserna blir att Växjö kommun anser att de får betala
            1 miljon kronor utöver vad man har planerat i sin budget.
          </note>
          <note>
            Detta är bara ett av många exempel på hur det är ute i kommunerna
            och hur diskussionerna går. Detta kan vi inte acceptera utan det
            måste vara de funktionshindrade som sätts i centrum så att de
            inte kommer i kläm. När man läser sådant här i tidningen kan man
            också ställa sig frågan hur de funktionshindrade och de anhöriga
            upplever detta.
          </note>
          <note>
            Avslutningsvis vill jag fråga ministern om ministern avser att
            skapa ett utjämningssystem där man i första hand tar hänsyn till
            den funktionshindrade och skapar förutsättningar för kontraktsskrivningar
            mellan kommunerna.
          </note>
          <note>
            Anf. 65 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Carina Adolfsson och Cinnika Beiming har ju pekat
            på precis det som det handlar om, nämligen att med nuvarande system
            har vi en ovärdig attityd gentemot de funktionshindrade. De blir
            något vi handskas med och krigar om mellan kommunerna.
          </note>
          <note>
            Var finns intresset hos de kommuner som har byggt upp en bra
            verksamhet riktad till de funktionshindrade att ta emot fler och
            ge dem en kvalificerad vård och tillvaro, när de i dag inte ser
            någon möjlighet att få kostnadstäckning för de ökade kostnader
            som detta för med sig?
          </note>
          <note>
            När man läser sådant som Carina Adolfsson refererade till är
            det direkt ovärdigt gentemot denna väldigt utsatta grupp av människor
            i Sverige som har väldigt stort vårdbehov att vi i dag inte har
            ett system som innebär en solidarisk finansiering.
          </note>
          <note>
            Detta är en fråga, Maria Larsson, som har diskuterats, ältats
            och utretts sedan 1991. Nu befinner vi oss i en situation där
            vi måste lösa den, och vi måste lösa den på ett solidariskt sätt
            mellan kommunerna.
          </note>
          <note>
            Maria Larsson säger att jag har gett vaga besked.
          </note>
          <note>
            Ja, det är möjligt att jag har gett vaga besked om exakt hur
            systemet ska vara utformat. Något annat kan kanske inte heller
            Maria Larsson begära eftersom vi är inne i en beredningsprocess
            där vi tittar igenom remissynpunkterna som har kommit från kommunerna,
            Kommunförbundet och andra intressenter.
          </note>
          <note>
            Men det klara besked som jag har gett är att inriktningen är
            entydig. Vi ska lägga fram ett förslag som kan träda i kraft den
            1 januari 2001. Och det behöver inte komma i vårpropositionen.
            Det kan komma i en särproposition.
          </note>
          <note>
            Jag tror att det är alldeles nödvändigt för de funktionshindrades
            skull och för att vi ska komma bort från den ovärdiga behandling
            som de i dag utsätts för att vi får ett fungerande utjämningssystem.
            Det är min bestämda inriktning att vi ska få ett sådant system
            att fungera från den 1 januari 2001.
          </note>
          <note type="speaker">
            Anf. 66 MARIA LARSSON (kd):
          </note>
          <note>
            Fru talman! Ja, det är ett ovärdigt system när individen inte
            får stå i fokus. Det har vi varit överens om i diskussionen. Det
            är väldigt olyckligt när individen får stå tillbaka för konflikter
            mellan kommuner. Men det är det som är problemet med det nya system
            som förordas av arbetsgruppen, det system som kallas för modell
            ett. Det kommer att få precis dessa konsekvenser också fortsättningsvis.
            Det är därför som jag med tydlighet har reagerat i den här frågan.
          </note>
          <note>
            Jag tycker att vi kunde titta på några andra sätt, solidariska
            sätt, precis som statsrådet är inne på. Jag tycker att regeringen
            borde överväga ett statligt övertagande av LSS-verksamheten. Kommunerna
            borde ha större svängrum än att vara statens förlängda arm och
            få sitta emellan vid bristbehov.
          </note>
          <note>
            Svenska Kommunförbundet har tittat på det här och menar att verksamheter
            som är så hårt reglerade som LSS inte bör finansieras med kommunalskattemedel
            och generella statsbidrag, eftersom det i praktiken inte finns
            någon möjlighet att pröva dessa utgifter i den årliga budgetprocessen.
            Det logiska är kanske att kommunerna av staten garanteras tillräckliga
            resurser och de nytillskott som krävs för att de ska kunna utföra
            sina skyldigheter enligt LSS.
          </note>
          <note>
            Ett specialdestinerat statsbidrag kan finansieras genom en motsvarande
            engångsjustering av det generella statsbidraget till kommunerna.
            Det är en väg att gå som inte är tillräckligt utredd och prövad.
          </note>
          <note>
            Sedan har jag ett förslag om att man - för att verkligen göra
            det individuella valet möjligt - skulle titta på ett system som
            är i enlighet med LASS, dvs.
          </note>
          <note>
            när biståndsbehovet är bedömt ska pengen betalas ut till den
            enskilde som väljer vem som ska utföra tjänsten. LASS har fungerat
            mycket bra ur den synvinkeln.
          </note>
          <note>
            Ta tid, statsrådet, för ett ordentligt genomarbetat förslag där
            faktorerna är opåverkbara för kommunerna! Jag upplever det som
            att det statsrådet säger här är att det system som föreslås inte
            heller får de önskade effekterna när det gäller att komma till
            rätta med det som vi är överens om är ett ovärdigt system. Då
            tycker jag att det är viktigt att inte förhasta sig och lägga
            fram någonting som kommer att skapa negativa konsekvenser och
            som sår split och splittring för lång tid framöver. Vi är alla
            väl medvetna om vad dåliga system kan ställa till med.
          </note>
          <note>
            Arbetsgruppens egna reservationer och remissinstansernas kritik
            är värda att ta på allvar för att man ska få till stånd ett långsiktigt
            uthålligt system. Därför hoppas jag att det inte kommer något
            förslag i vårpropositionen och att man inte lägger fram ett förslag
            som träder i kraft år 2001. Det får inte bli så vägledande att
            man lägger fram någonting som inte är till gagn för individen
            och som inte blir solidariskt finansierat.
          </note>
          <note>
            Anf. 67 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Det som verkligen inte skulle vara till gagn för
            de funktionshindrade är ju att man fortsätter att utreda ytterligare
            ett antal år. Jag sade i mitt förra inlägg att detta har utretts
            sedan 1991, i tio år, och man har ännu inte kommit fram till någonting.
            Vi har prövat den ena vägen efter den andra och alla förslag har
            blivit utsatta för kritik. Vi måste komma fram nu.
          </note>
          <note>
            Det som är på gång är en bristande solidaritet och ett bristande
            ansvarstagande mellan kommuner när det gäller denna utsatta grupp
            funktionshindrade.
          </note>
          <note>
            Därmed har jag inte sagt att det är exakt det förslag som arbetsgruppen
            har lagt fram. Vi bereder nu förslaget utifrån de remissynpunkter
            som har kommit in. Jag kan ändå konstatera att det finns många
            remissinstanser som är positiva till modellen i huvuddrag.
          </note>
          <note>
            Från Kommunförbundet har man sagt att det i stället ska införas
            ett specialdestinerat statsbidrag.
          </note>
          <note>
            Detta är jag något tveksam till. Vi har ju andra verksamheter
            som är hårt reglerade från statens sida, exempelvis inom hälso-
            och sjukvården och skolan, som vi har hanterat inom ramen för
            ett utjämningssystem och kompletterat med generella statsbidrag
            för att ge kommunerna frihet att själva göra prioriteringar.
          </note>
          <note>
            Min bestämda ambition är att kunna lägga fram ett förslag som
            träder i kraft den 1 januari 2001. Det är i dag orimliga förhållanden
            där de funktionshindrade kommer i kläm.
          </note>
          <note>
            Jag stöter på väldigt många representanter för kommuner när jag
            reser runtom i landet som säger till mig: Ni måste göra någonting.
            Vi klarar inte längre av att bära kostnaderna.
          </note>
          <note>
            Nu är det ett tjafs om folkbokföringen också. Vi kan inte låta
            det här rulla några år till, för då tappar vi kontrollen helt
            över situationen.
          </note>
          <note>
            Än en gång: Mitt svar är att vår ambition är att lägga fram ett
            förslag som ska kunna träda i kraft den
          </note>
          <note>
            1 januari 2001.
          </note>
          <note type="speaker">
            Anf. 68 MARIA LARSSON (kd):
          </note>
          <note>
            Fru talman! Jag vill tacka statsrådet för debatten, och jag hoppas
            att några av de synpunkter som har framförts här kan tas till
            vara i det beredningsarbete som regeringen förmodligen håller
            på med.
          </note>
          <note>
            Jag skulle vilja upprepa två frågor som jag tycker inte har blivit
            tillräckligt belysta av statsrådet.
          </note>
          <note>
            För det första: Menar statsrådet att det förslag som arbetsgruppen
            har kommit fram till håller måttet vad gäller att sätta individen
            i fokus, eller riskerar det att bli split och splittring mellan
            kommuner?
          </note>
          <note>
            För det andra den fråga som jag ställde i allra första frågeomgången
            och som jag inte fick något svar på: Är de ekonomiska konsekvenserna
            av modell ett för kommunerna rimliga med tanke på hur stora summor
            det handlar om som ska överföras mellan kommuner?
          </note>
          <note>
            Anf. 69 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Maria Larsson får ursäkta mig, men vi sitter just
            nu och bereder det här förslaget och tittar på de synpunkter som
            har kommit in både från de kommuner som får betala till systemet
            och från de kommuner som får ett positivt utfall av systemet.
            Vi håller på att analysera synpunkterna och bereder frågan.
          </note>
          <note>
            Jag återkommer med det förslag som regeringen ska lägga på riksdagens
            bord när vi har bearbetat materialet. Jag kan inte ge några exakta
            besked i dag om hur det slutliga förslaget blir utformat. Men
            ambitionen och inriktningen är klar: Vi ska lösa problemet med
            ett utjämningssystem som kan träda i kraft den 1 januari 2001.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 1999/2000:273 om bostäders utformning
          </note>
          <note>
            Anf. 70 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Ulla-Britt Hagström har frågat vilka åtgärder jag
            avser vidta för att öka möjligheterna till kvinnors deltagande
            i planering av bostäders utformning. Vidare har Ulla-Britt Hagström
            frågat vilka direktiv jag är beredd att ge den utredning som ska
            se över frågan om möjligheter till s.k. ägarlägenheter.
          </note>
          <note>
            Bostadspolitiken är en väsentlig del av välfärdspolitiken. Rätten
            till en god bostad till en rimlig kostnad är ett viktigt mål för
            samhällets insatser på det bostadspolitiska området. Dagens och
            framtidens bostadssökande ska kunna erbjudas fullvärdiga bostäder
            inom ett allsidigt och väl sammansatt bostadsbestånd som möter
            olika hushålls behov. Inte minst för att skapa förutsättningar
            för ökad integration är det viktigt att det i bostadsområdena
            finns en blandning av olika upplåtelseformer.
          </note>
          <note>
            Utformningen av bostäder och boendemiljöer, bostädernas lokalisering
            i förhållande till andra verksamheter och möjligheterna att förflytta
            sig mellan stadens och bygdens olika delar påverkar på ett avgörande
            sätt villkoren för mäns och kvinnors vardagsliv.
          </note>
          <note>
            Det är därför viktigt att kvinnors delvis annorlunda erfarenheter,
            värderingar och prioriteringar i större utsträckning får påverka
            bostadsplaneringen och bostädernas utformning.
          </note>
          <note>
            Inom flertalet organisationer och folkvalda organ som är knutna
            till samhällsbyggandet råder en mycket skev maktfördelning till
            kvinnornas nackdel. Kvinnor är till stor del frånvarande vid de
            beslut som utövar ett avgörande inflytande på människors vardagsliv.
          </note>
          <note>
            Så är t.ex. endast 20 % av styrelseledamöterna i SA-
          </note>
          <note>
            BO-företagen kvinnor. Ett ökat inflytande för kvinnor över boende
            och planering är därför främst en demokratifråga, men kan också
            ses som ett viktigt led i ett förstärkt brukarinflytande.
          </note>
          <note>
            Som jag i olika sammanhang framhållit anser jag att det är angeläget
            att kommunerna i större utsträckning engagerar sig i bostadsförsörjningsfrågorna.
          </note>
          <note>
            Förbättrade möjligheter för kvinnor att delta i bostadsplaneringen
            och i planeringen av bostädernas utformning är också frågor som
            i första hand måste lösas på den lokala nivån.
          </note>
          <note>
            Avslutningsvis tar jag upp frågan om direktiven till utredningen
            om ägarlägenheter. Jag räknar med att regeringen kommer att besluta
            om direktiv till utredningen inom den närmaste månaden. I utredarens
            uppdrag kommer troligen att ingå att se på i vilken utsträckning
            ägarlägenheter - vid en jämförelse med hyreslägenheter och bostadsrättslägenheter
            - ger möjlighet att vidmakthålla eller öka kvaliteten i boendet.
          </note>
          <note type="speaker">
            Anf. 71 ULLA-BRITT HAGSTRÖM (kd):
          </note>
          <note>
            Fru talman! Tack för svaret, statsrådet Lövdén.
          </note>
          <note>
            Orsaken till att jag vill ställa denna interpellation är att
            jag tycker att bostadsmarknaden i dag alltmer hamnar i ekonomiska
            diskussioner. Jag har läst undersökningen De boendes användning
            och värdering av nya lägenheter av Ulla Westerberg och Jan Eriksson,
            som publicerades i mars 1998. Jag tycker att den tar upp många
            intressanta aspekter vad gäller olika hushåll med skilda krav,
            för det är ju faktiskt så att en bostad ofta bebos av olika hushåll
            efter varandra och att dessa har skilda krav. Det intressanta
            är också hur mycket tid man använder i bostaden.
          </note>
          <note>
            Enligt undersökningen förvärvsarbetar drygt 40 %
          </note>
          <note>
            av de boende, var fjärde studerar, går i förskola eller skola.
            Anmärkningsvärt är att drygt 30 % av de boende vistas i bostaden
            större delen av sin vakna tid. Det är alltså drygt tre av tio
            som är i bostaden i princip hela sina vakna tid. 15 % har svarat
            att något fysiskt eller psykiskt handikapp finns. Den största
            gruppen handlar om personer med astma- och allergiproblem.
          </note>
          <note>
            Här har t.ex. innemiljön mycket stor betydelse. Därför skulle
            jag vilja vädja till bostadsministern att skapa ett nationellt
            program, Det sunda huset. Jag har diskuterat detta med miljöministern.
          </note>
          <note>
            Kraven på bostäder ändras hela tiden. När man tidigare har talat
            om kvinnors roll i bostadsutformningen har det mycket handlat
            om badrum och kök. Men den undersökning som jag hänvisar till
            visar på att kökens roll håller på att tonas ned. Endast en femtedel
            väljer köket som favoritplats. Däremot får badrummet högst betyg.
            Hälften anger vardagsrummet som favoritplats. Undersökningen visar
            också att folk har tröttnat på det vanliga och vill ha okonventionella
            lösningar. Likriktningen har varit alldeles för påfallande.
          </note>
          <note>
            Det finns flera frågor kring användbarhet, tillgänglighet, mångsidighet,
            valfrihet, karaktär, ytekonomi osv.
          </note>
          <note>
            Fru talman! Med anledning av detta måste det vara fel att beskatta
            bostäder som nu görs. Att t.ex.
          </note>
          <note>
            energibesparande åtgärder ger högre fastighetsskatt kan inte
            vara genomtänkt politik, inte heller att lägga på värdeökning
            för en diskmaskin som är högre än inköpspriset. Vi måste ju anpassa
            oss till människors nya levnadsvanor. Det blir ju också ett straff
            mot jämställdheten att praktiska hjälpmedel i hemmet beskattas.
          </note>
          <note>
            Det var skrämmande siffror som bostadsministern redovisade. Men
            samma undersökning visar att 90 av
          </note>
          <note>
            SABO-företagen inte har en enda kvinna i sina styrelser, så det
            går att hitta ännu värre ting.
          </note>
          <note>
            Vidare säger normaliseringsprincipen att personer med funktionshinder
            ska kunna leva ett värdigt liv, vilket ställer krav på bostäder.
            IT-utvecklingen öppnar nya möjligheter och ställer andra krav
            på bostäder. Statusen höjs i många bostadsområden.
          </note>
          <note>
            Jag skulle vilja fråga hur ministern ser på frågan om kvinnors
            roll. Jag har fått svar från kommunerna och SABO-företagen. I
            alla departement ska det ju finnas en policy för mainstreaming
            och även inom det område som räknas till bostadsministerns. Jag
            tror att kvinnorna har mycket att göra här. Läser vi t.ex. kända
            författare får vi ofta veta mycket om barndomshemmet. Det gäller
            uppväxtmiljön, som är oerhört viktig. Där spelar fortfarande kvinnorna
            en väldigt stor roll.
          </note>
          <note>
            Anf. 72 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag tycker att det här är en viktig interpellation.
            Det är ju traditionellt så att de här, om jag uttrycker det så,
            hårda områdena som stadsplanering, bostadsfrågor, gatufrågor och
            tekniska förvaltningar, har varit väldigt mansdominerade. Så är
            det också fortfarande.
          </note>
          <note>
            Jag nämnde i mitt svar siffror på hur det ser ut i
          </note>
          <note>
            SABO-företagen. Det är klart att de politiska partierna där har
            ett mycket stort ansvar på den lokala, kommunala nivån för att
            se till att vi får en jämn könsfördelning. Jag ska inte skryta
            med socialdemokraternas andel när det gäller SABO-företagen. Den
            ligger på 29 % kvinnor, och det är naturligtvis för dåligt. Kristdemokraterna
            ligger något sämre till med bara 10 % kvinnor. Så visst har vi
            på olika håll, både
          </note>
          <note>
            Ulla-Britt Hagström och jag, anledning att se till att vi ökar
            kvinnornas representation i de beslutande organen ute i kommunerna,
            där de väsentliga samhällsplaneringsfrågorna och bostadsfrågorna
            avgörs. Det ansvaret måste vi gemensamt ta på oss.
          </note>
          <note>
            Jag kan också dela Ulla-Britt Hagströms uppfattning att vi ibland
            när vi pratar om bostadspolitik och byggande är väldigt inriktade
            på ekonomin. Vi kanske inte för ett resonemang omkring kvalitets-
            och funktionskraven och omkring den förändring som sker i fråga
            om attityden till boendets funktion. Det har ju skett väldigt
            mycket.
          </note>
          <note>
            Ulla-Britt Hagström åberopar den undersökning som har gjorts
            inom ramen för ett uppdrag som Boverket har fått från regeringen.
            Där visas det klart att den typ av lägenheter som vi byggde på
            60-, 70- och
          </note>
          <note>
            80-talen, och delvis bygger fortfarande, kanske inte alla gånger
            stämmer så väl överens med den efterfrågan och de krav på innehåll
            som de bostadssökande har.
          </note>
          <note>
            En spännande diskussion kring kvalitets- och funktionskraven
            är vi alltså betjänta av inom ramen för den bostadspolitiska debatten.
          </note>
          <note type="speaker">
            Anf. 73 ULLA-BRITT HAGSTRÖM (kd):
          </note>
          <note>
            Fru talman! Lars-Erik Lövdéns svar gör mig stimulerad att fortsätta.
            Jag har inte riktigt fått svar på detta med mainstreaming-tanken
            på regeringsnivå.
          </note>
          <note>
            Det är väldigt viktigt att i kommunerna och överallt verka för
            detta. Men om det t.ex. saknas kvinnliga experter på bostadsområdet,
            har ministern försökt att få tag på utländska kvinnliga experter?
            Har man sträckt sig längre än att konstatera att det är svårt?
          </note>
          <note>
            Jag undrar också på vilket sätt statsrådet för kommunerna har
            påtalat deras ansvar för att aktivera kvinnor i bostadsutformingen.
            Det finns många frågor där kvinnor behöver och måste påverka.
            Ett område är t.ex. brottsförebyggandet. Det var en enkät med
          </note>
          <note>
            10 000 personer som hade tillfrågats om vad som var viktigast
            för boendet. Att det ska vara tryggt och säkert hamnade högst
            upp på listan. Den här undersökningen gjordes i nordvästra Stockholm,
            i Göteborg, Malmö, Örebro, Umeå, Gävle, Kalmar och
          </note>
          <note>
            Östersund. Jag har diskuterat den här frågan tillsammans med
            Rigmor Stenmark och statsrådet tidigare.
          </note>
          <note>
            Jag tycker att det är intressant. Bland de äldre framkom att
            gott rykte för ett bostadsområde var mycket viktigt.
          </note>
          <note>
            När vi nu håller på med t.ex. ombyggnads- och förtätningsverksamhet,
            vi behöver bygga mycket, kommer vi också in på olika miljöer som
            många vill bevara. Jag vill faktiskt påstå att männen har rivit
            för mycket. Det är möjligt att kvinnorna också har skuld i detta,
            för vi har inte stått där och sett till att husen inte kunnat
            rivas. Det är viktigt att de kulturhistoriska och estetiska miljöerna
            inte äventyras.
          </note>
          <note>
            Arkitekturen är ett uttryck för olika tiders livsstil och levnadsförhållanden.
            Då är det viktigt att det handlingsprogram som riksdagen antog
            våren 1998
          </note>
          <note>
            för arkitektur, formgivning och design verkligen får genomslagskraft.
            Det har också visat sig att vackra, tilltalande miljöer klarar
            sig längre från klotter och annan förstörelse. Jag har sett att
            en av 90-talets verkliga kriskommuner, Hällefors, har ställt ut
            ett sextiotal skulpturer och andra konstverk på ett område. Det
            har gjort väldigt mycket för områdets status.
          </note>
          <note>
            Under mångmiljonprojektets uppbyggnadstid försvann ju det sköna
            och det vackra. Det skulle vara snabbt och effektivt. Det får
            vi i dag reparera när det gäller segregationen, miljöförstöringen
            och fulheten.
          </note>
          <note>
            Det är skönt att man i dag har börjar använda lite mer fantasi
            igen, för ett samhälle måste vara livfullt och inbjudande.
          </note>
          <note>
            Jag blev därför väldigt förvånad när jag läste
          </note>
          <note>
            Högskoleverkets krav för en arkitektexamen. Först nu inför den
            1 januari år 2000 kräver man i arkitektexamen att det ska ingå
            att kunna förvalta och förnya, krav på långsiktig ekologisk hållbarhet
            samt krav på kvalitet och skönhet. Det har alltså kommit så sent.
          </note>
          <note>
            Sedan, fru talman, var det frågan om ägarlägenheter. Vi frågar
            ju nu stående om detta eftersom vi måste få bra svar. Jag får
            till svar att direktiven kommer att innehålla kvalitet. Men det
            står ingenting om ekonomi och stimulans. Det här är faktiskt en
            form som har diskuterats sedan slutet av 1800-talet. Det är en
            upplåtelseform som finns i Danmark, Norge,
          </note>
          <note>
            Tyskland, Belgien, Frankrike, Italien osv. Man skulle vilja veta
            lite mer än bara om kvaliteten. Man skulle vilja veta om boendet
            kan bli billigare, om pantvärdet för lägenheter, om brukarinflytande
            och om huruvida samhällsekomomin uppmuntras genom detta på grund
            av att man tar egna lån och sparar till insatser och så.
          </note>
          <note>
            Slutligen undrar jag: Finns det någon heltäckande undersökning
            som visar hur människor i olika skeden av livet vill bo eller
            är det dags att ta fram en sådan?
          </note>
          <note type="speaker">
            Anf. 74 Statsrådet LARS-ERIK-LÖVDÉN (s):
          </note>
          <note>
            Fru talman! Det är möjligt att regeringen har mycket att säga
            till om och ett stort inflytande. Ibland är det nog så. Men när
            det gäller att utse kommunalt förtroendevalda tror jag att ansvaret
            ska ligga på de politiska partierna. Det är väl bra att Ulla-Britt
          </note>
          <note>
            Hagström går tillbaka till sitt eget parti och säger att det
            inte duger att 10 % av styrelseledamöterna i SA-
          </note>
          <note>
            BO-företagen är kvinnor medan resten, 90 %, är män.
          </note>
          <note>
            Det är ett konkret, praktiskt exempel på något som
          </note>
          <note>
            Ulla-Britt Hagström kan ta itu med inom sitt eget parti. Jag
            lovar att jag ska göra vad jag kan inom mitt parti.
          </note>
          <note>
            Det är alldeles uppenbart att de här traditionella, tekniska
            samhällsplanerande verksamheterna har dominerats av män i alltför
            stor utsträckning. Här har vi ett stort ansvar gemensamt för att
            se till att vi får en jämn könsfördelning och kan ta till vara
            de delvis andra intressen och erfarenheter som kvinnor har på
            det här området och kan tillföra samhällsplaneringen och bostadsbyggandet.
          </note>
          <note>
            Jag ska inte kommentera alla de frågeställningar som Ulla-Britt
            Hagström har varit inne på. När det gäller ägarlägenheterna räknar
            jag alltså med att regeringen kan anta direktiv inom de närmaste
            månaderna. Vi ska belysa ägarlägenheterna ur många aspekter. Jag
            har i mitt svar på interpellationen bara tagit upp kvalitetsaspekterna
            eftersom det var det som interpellationen berörde.
          </note>
          <note>
            Fru talman! Det behövs fler kvinnor inom samhällsbyggandet och
            samhällsplaneringen. Det har de politiska partierna ett stort
            ansvar för.
          </note>
          <note type="speaker">
            Anf. 75 ULLA-BRITT HAGSTRÖM (kd):
          </note>
          <note>
            Fru talman! Jag tackar statsrådet Lövdén. Jag ska gärna gå tillbaka
            till mitt parti och öka dessa 10 %.
          </note>
          <note>
            Men jag vill ha med mig ministerns mainstreamingkoncept. Jag
            vill veta hur regeringen tänker arbeta vidare för att få in kvinnor
            på alla områden. Det gäller ju även regeringens experter som man
            använder i olika sammanhang. Jag ska inte ta upp det här och nu,
            man jag har exempel som visar att det inte har kommit in kvinnor
            fast det självklart skulle ha varit så.
          </note>
          <note>
            Men får jag svar på detta med mainstreamingkonceptet ska jag
            givetvis gå tillbaka till mitt eget parti. Det är väldigt viktigt.
          </note>
          <note>
            I vårt parti driver vi också de frågor som jag nu gärna skulle
            vilja sluta med att nämna för bostadsministern. Det handlar om
            familjerna. Det är bara 60 %
          </note>
          <note>
            av barnfamiljerna som har råd att ge varje barn ett eget rum.
            Det hör ju också till detta med bostädernas utformning, till interpellationen,
            alltså den trångboddhet som nu har uppstått bland familjer som
            vill bo centralt i storstäderna. Svårast är det för ensamboende
            föräldrar som saknar ekonomisk bärkraft.
          </note>
          <note>
            Födelsetalen i Sverige är de lägsta sedan Tabellverkets tillkomst
            år 1749. Jag menar nu inte att bostadsministern ska lösa den frågan
            också. Men jag tror att bostadsproblematiken och även bostadsbidragens
            utformning kan ha en viss roll i om man vågar och önskar föda
            barn eller inte.
          </note>
          <note>
            Vi får jobba tillsammans med dessa frågor. Tack för en intressant
            debatt och ministerns engagemang.
          </note>
          <note>
            Överläggningen var härmed avslutad.
          </note>
          <note>
            14 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Arbetsmarknadsutskottets betänkande
          </note>
          <note>
            1999/2000:AU5
          </note>
          <note>
            Justitieutskottets betänkanden 1999/2000:JuU9 och
          </note>
          <note>
            JuU10
          </note>
          <note>
            Socialutskottets betänkanden 1999/2000:SoU10 och
          </note>
          <note>
            SoU6-SoU8
          </note>
          <note>
            Miljö- och jordbruksutskottets betänkanden
          </note>
          <note>
            1999/2000:MJU8 och MJU11
          </note>
          <note>
            15 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 1999/2000:64 Polissamarbete m.m.
            med anledning av Sveriges anslutning till
          </note>
          <note>
            Schengen
          </note>
          <note>
            1999/2000:Ju16 av Tom Heyman (m)
          </note>
          <note>
            1999/2000:Ju17 av Gun Hellsvik m.fl. (m)
          </note>
          <note>
            1999/2000:Ju18 av Alice Åström m.fl. (v)
          </note>
          <note>
            1999/2000:Ju19 av Tomas Högström (m)
          </note>
          <note>
            1999/2000:Ju20 av Margit Gennser (m)
          </note>
          <note>
            1999/2000:Ju21 av Kia Andreasson m.fl. (mp)
          </note>
          <note>
            1999/2000:Ju22 av Siw Persson och Johan Pehrson
          </note>
          <note>
            (fp)
          </note>
          <note>
            16 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 13 mars
          </note>
          <note>
            1999/2000:288 av Ragnwi Marcelind (kd) till miljöminister Kjell
            Larsson
          </note>
          <note>
            Återvinningsburkar
          </note>
          <note>
            1999/2000:289 av Johnny Gylling (kd) till miljöminister Kjell
            Larsson
          </note>
          <note>
            MK 1-diesel
          </note>
          <note>
            1999/2000:290 av Caroline Hagström (kd) till jordbruksminister
            Margareta Winberg
          </note>
          <note>
            Behandling av ekologiskt uppfödda djur
          </note>
          <note>
            den 14 mars
          </note>
          <note>
            1999/2000:291 av Desirée Pethrus Engström (kd) till socialminister
            Lars Engqvist
          </note>
          <note>
            Avgifterna i äldreomsorgen
          </note>
          <note>
            1999/2000:292 av Beatrice Ask (m) till justitieminister Laila
            Freivalds
          </note>
          <note>
            Samverkan mellan polis och sociala myndigheter
          </note>
          <note>
            1999/2000:293 av Birgitta Wistrand (m) till näringsminister Björn
            Rosengren
          </note>
          <note>
            Tullinge flygplats
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 21 mars.
          </note>
          <note>
            17 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 10 mars
          </note>
          <note>
            1999/2000:682 av Rosita Runegrund (kd) till näringsminister Björn
            Rosengren
          </note>
          <note>
            Färdtjänsten
          </note>
          <note>
            1999/2000:683 av Inger Strömbom (kd) till näringsminister Björn
            Rosengren
          </note>
          <note>
            Den småskaliga elproduktionens framtid
          </note>
          <note>
            1999/2000:684 av Gunilla Tjernberg (kd) till utbildningsminister
            Thomas Östros
          </note>
          <note>
            Kränkningar vid universitet och högskolor
          </note>
          <note>
            1999/2000:685 av Inga Berggren (m) till näringsminister Björn
            Rosengren
          </note>
          <note>
            TEN-projektet
          </note>
          <note>
            1999/2000:686 av Ewa Larsson (mp) till kulturminister Marita
            Ulvskog
          </note>
          <note>
            Public service-televisionens integritet
          </note>
          <note>
            1999/2000:687 av Maggi Mikaelsson (v) till miljöminister Kjell
            Larsson
          </note>
          <note>
            Vilda djur och äventyrsturister
          </note>
          <note>
            den 13 mars
          </note>
          <note>
            1999/2000:688 av Sonja Fransson (s) till justitieminister Laila
            Freivalds
          </note>
          <note>
            Porr på fängelserna
          </note>
          <note>
            1999/2000:689 av Agneta Ringman (s) till statsrådet
          </note>
          <note>
            Mona Sahlin
          </note>
          <note>
            Tillfälliga arbetstillstånd för säsongsarbetare
          </note>
          <note>
            1999/2000:690 av Rolf Gunnarsson (m) till näringsminister Björn
            Rosengren
          </note>
          <note>
            Väganslagen
          </note>
          <note>
            den 14 mars
          </note>
          <note>
            1999/2000:691 av Nils Fredrik Aurelius (m) till näringsminister
            Björn Rosengren
          </note>
          <note>
            Träskiveindustrins villkor
          </note>
          <note>
            1999/2000:692 av Anita Sidén (m) till justitieminister
          </note>
          <note>
            Laila Freivalds
          </note>
          <note>
            Platsbrist på fängelserna
          </note>
          <note>
            1999/2000:693 av Ronny Olander (s) till finansminister Bosse
            Ringholm
          </note>
          <note>
            Skattesubvention för friskvård
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 21 mars.
          </note>
          <note>
            18 § Anmälan om skriftligt svar på fråga
          </note>
          <note>
            Anmäldes att skriftligt svar på följande fråga inkommit
          </note>
          <note>
            den 14 mars
          </note>
          <note>
            1999/2000:663 av andre vice talman Eva Zetterberg
          </note>
          <note>
            (v) till statsrådet Ingegerd Wärnersson
          </note>
          <note>
            Folkhögskolestudier för invandrare
          </note>
          <note>
            Svaret redovisas i bilaga som fogas till riksdagens snabbprotokoll
            tisdagen den 21 mars.
          </note>
          <note>
            19 § Kammaren åtskildes kl. 19.00.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 16.27 och av tredje vice talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
