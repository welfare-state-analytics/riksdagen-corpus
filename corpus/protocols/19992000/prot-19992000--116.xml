<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--116</head>
          <docDate when="2000-05-25 00:00:00">2000-05-25 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 19 maj.
          </note>
          <note>
            2 § Ny riksdagsledamot, m.m.
          </note>
          <note>
            Upplästes och lades till handlingarna följande från
          </note>
          <note>
            Valprövningsnämnden inkomna
          </note>
          <note>
            Berättelse om granskning av bevis för riksdagsledamot och ersättare
            för riksdagsledamöter
          </note>
          <note>
            Till Valprövningsnämnden har från Riksskatteverket inkommit bevis
            om att Marianne Jönsson (s),
          </note>
          <note>
            Hässleholm, utsetts till ny ledamot av riksdagen fr.o.m. den
            1 augusti 2000 sedan Johnny Ahlqvist (s)
          </note>
          <note>
            avsagt sig sitt uppdrag som riksdagsledamot. Från
          </note>
          <note>
            Riksskatteverket har också inkommit protokoll angående utseende
            av ersättare.
          </note>
          <note>
            Valprövningsnämnden har denna dag granskat beviset för den nya
            ledamoten och protokollet angående ersättare och därvid funnit
            att de blivit utfärdade i enlighet med 19 kap. 11 § vallagen.
          </note>
          <note>
            Stockholm den 24 maj 2000
          </note>
          <note>
            Lars Tottie
          </note>
          <note>
            Kerstin Siverby
          </note>
          <note>
            3 § Meddelande om anmälan till talarlistan
          </note>
          <note>
            Talmannen meddelade att anmälan till talarlistan för ärenden
            som skulle debatteras måndagen den
          </note>
          <note>
            29 maj skulle ske senast fredagen den 26 maj kl. 16.00.
          </note>
          <note>
            4 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            1999/2000:130 till utrikesutskottet
          </note>
          <note>
            5 § Riksbankens Jubileumsfonds verksamhet under år 1999
          </note>
          <note>
            Föredrogs utbildningsutskottets betänkande 1999/2000:UbU13
          </note>
          <note>
            Riksbankens Jubileumsfonds verksamhet under år
          </note>
          <note>
            1999 (redog. 1999/2000:RJ1 och
          </note>
          <note>
            1999/2000:RR6).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under 10 §.)
          </note>
          <note>
            6 § Ändring i skollagen m.m.
          </note>
          <note>
            Föredrogs utbildningsutskottets betänkande 1999/2000:UbU16
          </note>
          <note>
            Ändring i skollagen m.m. (prop. 1999/2000:68).
          </note>
          <note type="speaker">
            Anf. 1 BEATRICE ASK (m):
          </note>
          <note>
            Fru talman! Man skulle kunna tro att föreliggande relativt tunna
            betänkande är innehållslöst och ointressant. Så är det emellertid
            inte. Tvärtom skulle jag vilja påstå att den proposition som ligger
            till grund för utskottets ställningstagande är av stort politiskt
            intresse. Den visar nämligen på tre saker. För det första att
            det inte går att lita på socialdemokraterna.
          </note>
          <note>
            För det andra att regeringen skjuter viktiga frågor framför sig
            i stället för att fatta beslut. För det tredje att arbetet på
            Ubildningsdepartementet leds av devisen att om kartan inte stämmer
            med verkligheten gäller kartan. Jag ska förklara vad jag menar.
          </note>
          <note>
            Vi börjar med att dra oss till minnes att det var
          </note>
          <note>
            Centerns dåvarande skolpolitiske talesman Andreas
          </note>
          <note>
            Carlgren som tillsammans med skolministern skrev en debattartikel
            om att det nu skulle bli lärlingsutbildning. Det var naturligtvis
            utmärkt. Det hade vi krävt länge, även om vi moderater hade reservationer
            mot delar av hur regeringen och Centerpartiet tänkte sig att det
            här skulle genomföras.
          </note>
          <note>
            Nu återkommer regeringen och berättar det flera av oss redan
            visste, nämligen att försöket har blivit ett misslyckande. Frågan
            är om någon egentligen har ansträngt sig för att göra något. Redan
            förra året konstaterade regeringen att de pengar som fanns för
            lärlingsutbildning knappt har kommit till användning, varför man
            ville att riksdagen skulle medge att man fick använda pengarna
            till något annat.
          </note>
          <note>
            Nåja, nu erkänner man att försöksverksamheten inte har blivit
            vad man hade tänkt. Av det drar regeringen slutsatsen att försöksverksamheten
            ska fortsätta med några små korrigeringar vad gäller inom vilka
            program i gymnasieskolan lärlingsutbildning ska få anordnas.
          </note>
          <note>
            Jag tycker att det här visar att socialdemokraterna aldrig med
            något större engagemang försökt att få fart på den försöksverksamhet
            man lovade Centern.
          </note>
          <note>
            Dessutom visar förslaget att man inte har några större ambitioner
            att göra något framgent heller. Det sägs i propositionen att företag
            nog tycker att kopplingen till gymnasiet är för stark för att
            de ska bli verkligt intresserade av samverkan. Man säger också
            att eleverna inte har fått tillräcklig information om fördelarna
            med lärlingsutbildning. Problemet är att man inte vill göra någonting
            för att ta itu med problemen.
          </note>
          <note>
            Vi moderater anser att det behövs fler utbildningar som anordnas
            i samverkan mellan skola och företag.
          </note>
          <note>
            Senast i går hörde jag på ett seminarium att man från näringslivets
            sida efterlyser mer av sådan utbildning.
          </note>
          <note>
            Då kan man fråga sig varför det är så svårt att få fram lärlingsplatser
            och praktikplatser. Förmodligen har regeringen ändå en liten poäng
            om detta, när regeringen erkänner att skolan uppfattas som alltför
            styrande. Ett annat skäl för att företagen drar sig är givetvis
            att det kostar att utbilda även på arbetsplatserna, varför det
            är en något naiv syn att tro att företag ska ha intresse av att
            ordna sådan utbildning utan ersättning. Därtill kommer att det
            är brist på kontaktnät mellan skolor och företag och att reglerna
            är oklara och att det fortfarande finns fördomar om att lärlingsutbildning
            främst skulle rikta sig till studietrötta och studiesvaga elever.
          </note>
          <note>
            Vi från moderat sida föreslår mot den bakgrunden en ny form av
            lärlingsutbildning. I stället för att utforma lärlingsutbildning
            som ett gymnasieprogram med de låsningar som det innebär vill
            vi pröva en mycket friare form i modellen mer likt det som gällt
            försöksverksamheten med kvalificerad yrkesutbildning. En fungerande
            lärlingsutbildning måste sannolikt bygga på en mer likvärdig ställning
            mellan skolor och företag, teori och praktik, för att nödvändig
            samverkan och integration ska kunna utvecklas. En ny modell förutsätter
            att de ekonomiska villkoren för skolor och företag är rimliga.
            Vi föreslår en lärlingspeng.
          </note>
          <note>
            Vi anser vidare att huvudman för utbildningen skulle kunna vara
            en kommunal gymnasieskola, ett företag, en branschorganisation
            eller ett utbildningsföretag. Huvudmannen ska göra en utbildningsplan
            som ger gymnasiekompetens i förslagsvis svenska, matematik och
            förekommande karaktärsämnen. Därtill kommer att undervisning i
            engelska naturligtvis måste ges. Vi tycker att den skulle kunna
            profileras med hänsyn till lärlingsutbildningens inriktning.
          </note>
          <note>
            Godkänd lärlingsutbildning ska ges offentligt stöd med den lärlingspeng
            jag nämnde. Den ska följa eleven till utbildningens huvudman.
            Utgångspunkt för
          </note>
          <note>
            Skolverkets fastställande av lärlingspengen ska vara kostnaden
            för treårig gymnasieutbildning inom området. Reglerna ska ge frihet
            vad gäller lärlingens status som elev eller anställd. Det får
            förutsättas att lärlingar ges ersättning som grundas på den insats
            de gör i produktionen. Avtal måste naturligtvis tecknas som reglerar
            lärlingens utbildning på arbetsplatsen. Vi tycker att man ska
            avsluta lärlingsutbildningen med gesällprov eller motsvarande
            yrkesexamination. Gesällprovet och innehållet i yrkesutbildningen
            måste tas fram i samarbete med berörd bransch. Däremot tycker
            vi inte att utbildningen med automatik måste ge allmän behörighet
            till högskolan.
          </note>
          <note>
            Vårt förslag innebär en betydande liberalisering av reglerna.
            Vi menar att många olika aktörer måste ges plats för att utbildning
            i den formen ska kunna utvecklas. Vi är beredda att pröva många
            olika former.
          </note>
          <note>
            Inledningsvis sade jag att regeringen skjuter frågor framför
            sig. Det gäller inte minst frågan om gymnasieexamen. Förra året
            gjordes presentationer av att en ny examen skulle komma i vår.
            Ministern gjorde stor sak av det. Jag tror att det också där var
            en debattartikel. Nu lägger regeringen tanken på is med hänvisning
            till att regeringen funderar över antagningen till högskolan.
            Jag förstår att dagens antagningsregler måste ses över. Det är
            ett verkligt problem att direktövergången från gymnasieskolan
            till högre utbildning mer eller mindre har strypts. Det kan inte
            vara ett argument för att inte komma till skott med principer
            för modern gymnasieexamination.
          </note>
          <note>
            Tvärtom behövs detta så snabbt som möjligt, med tanke på att
            regeringen medvetet har skjutit på och inte har orkat tag itu
            med nödvändiga justeringar av gymnasiebetygen. Därför behövs det
            verkligen snabbt gedigna principer för examination.
          </note>
          <note>
            Vi moderater tycker att en gymnasieexamen ska pröva den enskildes
            kunskaper och färdigheter i former som arbetas fram av gymnasieskolor,
            högskolor, universitet och respektive branscher i samverkan. En
            internationellt gångbar examen, som vi ser framför oss, förutsätter
            en prövning av elevernas kunskaper i flera ämnen. I beredningen
            bör givetvis ingå att studera jämförbara examenskriterier i andra
            länder.
          </note>
          <note>
            Frågan är bara om departementet gör ett sådant arbete. Ingenting
            i den proposition vi nu har fått tyder på att man har arbetat
            med frågan, trots storstilade löften flera gånger tidigare i kammaren.
            Socialdemokraterna skjuter en inte helt enkel fråga framför sig.
            Vi står här utan underlag.
          </note>
          <note>
            Min tredje slutsats om propositionen är att socialdemokraterna
            på Utbildningsdepartementet styrs av devisen: Om kartan inte stämmer
            med verkligheten så gäller kartan.
          </note>
          <note>
            Det gäller också frågan om lärlingsutbildning och det gäller
            gymnasieexamen. För vare sig det handlar om en kompromiss med
            Centern eller om det här andra är ju grunden att socialdemokraterna
            egentligen inte vill. Att avhoppen från gymnasieskolan, näringslivets
            behov av fokuserad yrkesutbildning bl.a. inom flera hantverksyrken
            m.m. visar och leder fram till önskemål om lärlingsutbildning
            vill inte ni socialdemokrater ta till er. Ni sitter ohjälpligt
            fast i gymnasieskolans struktur, i tanken på att oavsett vad människor
            kan eller vill ska de ha en direktbiljett till studier vid universitetet.
            Har man de låsningarna kan man inte lösa problemen, då vill man
            inte lösa problemen och då står vi där vi står.
          </note>
          <note>
            Att det senare, detta att alla utbildningar ska leda till direkt
            antagning vid högskolan, har lett till att vi i särskild ordning
            nu också måste utreda rekryteringsproblem visavi högskolan rubbar
            inte er socialdemokrater. Jag tycker att det här är allvarligt.
          </note>
          <note>
            Många har länge pekat på behovet av de reformer jag har tagit
            upp här. Men ni socialdemokrater vill egentligen inte, och därför
            är det halvhjärtade försök när ni någon gång tvingas till det.
            Och det tycker jag är sorgligt.
          </note>
          <note>
            Fru talman! Det är beklagligt att man får så få handfasta och
            konkreta förslag när det gäller utbildningens framtid från regeringen.
            Kunskapsinvesteringar är trots allt livsviktiga för vår framtid.
            Det gäller alla enskilda i Sverige, men det gäller också landet
            som helhet. Dessutom går ju utvecklingen på kunskapsområdet oerhört
            snabbt, varför de långbänkar och utredningar på utredningar som
            föreslås av regeringen är ett uppenbart bekymmer.
          </note>
          <note>
            Med detta vill jag yrka bifall till reservation 1 under mom.
            1.
          </note>
          <note type="speaker">
            Anf. 2 KALLE LARSSON (v):
          </note>
          <note>
            Fru talman! Låt mig inleda med att konstatera att
          </note>
          <note>
            Vänsterpartiet tidigare har motsatt sig en gymnasieexamen. Vi
            har mycket klart här i kammaren markerat att vi ser stora risker
            i att det blir något av gamla tiders studentexamen som kan komma
            att förstärka i första hand den sociala snedrekryteringen. Den
            uppfattningen står vi fortfarande för. Själva utgångspunkten är
            ju att det ska vara något utöver den nuvarande gymnasiekompetensen,
            för annars hade det ju inte behövts några nya beslut. När det
            i dagens betänkande anges att regeringen avser återkomma till
            frågan om gymnasieexamen i samband med att man lägger fram förslag
            som syftar till att "minska den sociala, etniska, könsbetingade
            och regionala snedrekryteringen", kan jag bara för vår del konstatera
            att det ska bli ganska spännande att se hur det ska kunna gå ihop.
            Jag tror själv att det blir ganska svårt.
          </note>
          <note>
            Fru talman! I anslutning till dagens betänkande har Vänsterpartiet
            föreslagit att det projektarbete som vi i övrigt ser mycket positivt
            på bara ska betygsättas med Godkänd och Icke godkänd. Vänsterpartiets
            uppfattning i betygsfrågan är tydlig. Vår utgångspunkt är en betygsfri
            skola, där de kunskaper och färdigheter man förvärvar står i centrum,
            en skola som skulle ställa högre krav på såväl elever som lärare.
            I stället för det lätt mätta och snabbt glömda vill vi se att
            man ges tillfälle till att se helheter och förstå sammanhang som
            man har nytta av resten av livet. Betygen är också en bärande
            del i upprätthållandet av det som brukar kallas för "den dolda
            läroplanen" som handlar om det man egentligen lär sig i skolan.
            För det kan talas aldrig så vackert om demokratisk fostran och
            kritiskt tänkande om hierarkin mellan lärare och elever ändå upprätthålls
            med det bestraffnings- och belöningssystem som betygen innebär.
            Vem vågar klaga för mycket på läraren om han eller hon kan sänka
            ens betyg? Vem ifrågasätter undervisningens eller provens uppläggning
            om det får konsekvenser för det betyg som påverkar ens möjligheter
            att studera vidare och ens möjligheter till ett bra liv? Och vem
            har kraft att ifrågasätta om det verkligen måste vara ens eget
            fel att man inte lyckas hänga med i korttidsinlärningen när man
            under åratal fått sitt självförtroende sänkt av låga betyg?
          </note>
          <note>
            Fru talman! Jag är medveten om att vi i dag inte debatterar betygssystemet
            i allmänhet utan för vår del det som gäller själva projektarbetet.
            Desto större anledning kan man tycka att här våga vara något mer
            framåtsyftande. När det gäller just projektarbetet hade man ju
            mycket väl kunnat tänka sig att försöka låta just kunskap och
            färdigheter i sig vara mål. Den som tror att människor nödvändigtvis
            måste pressas och tvingas till lärande skulle jag vilja kalla
            gammalmodig.
          </note>
          <note>
            I dagens betänkande är det också i en del stycken en gammalmodig
            kunskapssyn som är företrädd. Det märkliga har hänt att från att
            ha varit kritiserade av rent av borgerliga ungdomsförbund för
            bara några år sedan försvaras betygen här i dag av samtliga partier
            utom Miljöpartiet och Vänsterpartiet. Visst är det rimligt att
            den höger som vill att det mesta ska bestå vid vad det är, att
            skomakaren ska bli vid sin läst och att lärarens dominans ska
            bevaras i klassrummet, försvarar betygssystemets varje utpost.
            Men mer oklart är det varför socialdemokraterna envisas med att
            vilja sätta betyg på det mesta av det som sker i skolan, också
            det vi i dag diskuterar, projektarbetet i gymnasieskolan.
          </note>
          <note>
            Men man ska inte vara orättvis. Det redovisas ändå två argument
            i betänkandet liksom i propositionen till varför samma betygsskala
            ska gälla projektarbetet som kärnämnes- och karaktärsämneskurser
            i gymnasieskolan. Dels påstås det att en tvågradig betygsskala
            skulle uppfattas som orättvis för de elever som lägger ned mycket
            tid på projektarbetet, dels anses risken finnas att kraven annars
            skulle ställas för högt, så att flera elever aldrig skulle fullfölja
            arbetet.
          </note>
          <note>
            Jag menar för Vänsterpartiets del att båda dessa argument är
            ohållbara. För det första kan väl knappast majoriteten mena att
            det är hur lång tid man lägger ned som ska vara avgörande för
            vilket betyg man får på sitt projektarbete? Enligt den konkurrenssyn
            som ligger till grund för betygstanken är det väl snarare vilket
            resultat man uppnår som ska vara avgörande?
          </note>
          <note>
            Inte ens den egna logiken stämmer alltså särskilt väl.
          </note>
          <note>
            Men mer avgörande: Vore inte det rimliga att svara den elev som
            anser att han eller hon blivit orättvist behandlad genom att inte
            ha blivit belönad med ett högre betyg att det är själva kunskapen
            och färdigheten i sig som är belöningen?
          </note>
          <note>
            Och vidare: Nog borde väl regeringen anse sig själv kompetent
            nog att kunna ange de nationella målen för projektarbetet så väl
            att risken för att kraven blir för höga är minimal? Jag tror att
            majoriteten borde hysa en något större tilltro till både elevernas
            och lärarnas förmåga att utforma projektarbetet efter de individuella
            förutsättningarna än vad man uppvisar i betänkandet. Jag undrar
            också om majoriteten inser att den egentligen inte - i alla fall
            inte i det här betänkandet - har kunnat uppvisa något belägg för
            på vilket sätt en graderad betygsskala skulle främja kvaliteten
            i projektarbetet. Främst att socialdemokraterna inte vågar mer
            är synd. Det verkar snarare som om man tänkt: Äh, vi tar samma
            betygsskala, det blir enklast så. Det är ju det som alla är vana
            vid ändå.
          </note>
          <note>
            Fru talman! Låt mig avsluta med ett citat hämtat ur en DN-artikel
            från den 27 april. Artikeln är undertecknad av bl.a. Bo Edvardsson,
            professor vid Karlstads universitet, och Anders Flodström, rektor
            på
          </note>
          <note>
            KTH, och gäller visserligen den högre utbildningen, men det principiella
            resonemanget kan enkelt överföras till andra undervisningssammanhang.
            Jag vill lyfta fram citatet eftersom det mycket väl sammanfattar,
            tycker jag, en insikt som jag tror sprider sig alltmer i det svenska
            samhället, att endast den med en ganska gammalmodig kunskapssyn
            klamrar sig fast vid betyg och prov som betydelsefulla för kvaliteten
            i undervisningen. Det vore på tiden om denna insikt också fick
            fotfäste här i Sveriges riksdag. Jag citerar:
          </note>
          <note>
            "Många studenter läser för att klara av tentorna och inte för
            att lära sig. Det är lätt att få intrycket att tentamens- och
            betygsfokuseringen har en destruktiv effekt, men detta är ju en
            produkt av vårt utbildningssystem. Varför ska vi ha tentamen överhuvudtaget?
          </note>
          <note>
            Varför ska läraren agera kontrollant i stället för att vara inspirationskälla,
            handledare och lagledare som ska få var och en i gruppen att göra
            sitt bästa? Framgångsrika företag och förvaltningar är helt överens
            om att kontrolltänkandet hör till det förflutna, ett dyrt och
            ineffektivt sätt att höja kvaliteten. Kontroll hämmar utvecklingen,
            passiviserar, tar död på yrkesstoltheten, motarbetar kreativiteten
            och skapar 'vi- och de-känsla'."
          </note>
          <note>
            Fru talman! Med stöd av detta yrkar jag bifall till reservation
            3 under mom. 3
          </note>
          <note type="speaker">
            Anf. 3 BEATRICE ASK (m) replik:
          </note>
          <note>
            Fru talman! Vänsterpartiet är emot gymnasieexamen, och man är
            emot betyg. Jag hoppas att Kalle
          </note>
          <note>
            Larsson är medveten om hur historielös han är när han har den
            här uppfattningen.
          </note>
          <note>
            Det var ett krav från arbetarrörelsen att vi skulle införa betyg
            en gång i tiden, därför att förkunskaperna skulle bedömas lika
            oavsett vilken familj man kom ifrån. Innan dess hade vissa barn
            fördelar av att få gratisbiljett både till högre utbildning och
            anställningar. Detta var ett sätt att försöka hitta ett rättvist
            system för att bedöma förkunskaper och ordna antagningar.
          </note>
          <note>
            Man undrar vad ni kommunister vill ha i stället som skulle vara
            mer rättvist än det försök att vara rättvis som betyg i olika
            variationer kan vara, även om de aldrig blir perfekta.
          </note>
          <note>
            En gymnasieexamen skulle möjligen kunna motverka en del av de
            bekymmer som vi har i dag eftersom elever då skulle kunna gå olika
            vägar och på olika sätt nå en kunskapsnivå.
          </note>
          <note>
            Genom ökad flexibilitet kan dessutom fler ta vägen mot den högre
            utbildningen.
          </note>
          <note>
            Jag förstår inte hur man kan vara emot både betyg och examination.
            Då ska man ju inte ha någonting.
          </note>
          <note>
            Visst kan man ta Flodströms artikel som exempel;
          </note>
          <note>
            även i den akademiska världen diskuterar man detta.
          </note>
          <note>
            Men man ska komma ihåg att vad man där diskuterar är en avancerad
            teknisk utbildning på en nivå där man har sållat flera gånger
            innan man nått de studenter man pratar om. Arbetet bedrivs där
            på ett annat sätt.
          </note>
          <note>
            Det inte riktigt det vi talar om.
          </note>
          <note>
            Jag är övertygad om att om man följer Vänsterpartiets linje kommer
            snedrekryteringen till högre utbildning och problemen i utbildningssystemen
            att öka dramatiskt.
          </note>
          <note type="speaker">
            Anf. 4 KALLE LARSSON (v) replik:
          </note>
          <note>
            Fru talman! Att Beatrice Ask och jag är oense i de här frågorna
            är väl knappast någon överraskning, och det är inte särskilt dåligt
            heller.
          </note>
          <note>
            Jag ska gärna bevisa för Beatrice Ask att jag är fullt medveten
            om att det inte är en ren höger- och vänsterfråga huruvida man
            förespråkar betyg eller inte. Det har i alla fall inte alltid
            varit så i arbetarrörelsens historia. Det har tidigare funnits
            en tilltro till att om man bara sätter betyg ska man få någonting
            att ta på, då ska man komma åt det luddiga som handlar om att
            den som har god bakgrund faktiskt är den som klarar sig bäst i
            samhället.
          </note>
          <note>
            Jag tror att det var en from förhoppning att man skulle kunna
            lyckas med det. Det vi i stället ser i dag när det gäller betygen
            är att de inte bara visar en redan etablerad uppdelning i klasser
            utan också förstärker den uppdelningen. Det är ett av de avgörande
            argumenten, nämligen att betygen bidrar till att öka segregationen.
            Min mening är att en gymnasieexamen på samma sätt bidrar till
            att göra det.
          </note>
          <note>
            Här ska sållas. Här ska segregeras. Här ska var och en föras
            till sin rätta fålla. Det är ett samhälle som passar den som tycker
            att det ska vara som det är, att skomakaren ska fortsätta att
            vara skomakare. Men det är inte ett samhälle som bidrar till att
            utveckla demokratin och utveckla det kritiska tänkandet i samhället.
          </note>
          <note>
            Det är snarare detta sista: en skola som ger en helhetssyn, helhetsperspektiv
            och sammanhang, en skola som skapar människor som är förmögna
            att ta sitt demokratiska ansvar, att kritiskt granska makten och
            kritiskt granska den lärare man har i klassrummet. Det är den
            skolan Vänsterpartiet förespråkar.
          </note>
          <note type="speaker">
            Anf. 5 BEATRICE ASK (m) replik:
          </note>
          <note>
            Fru talman! Det är en märklig inställning som
          </note>
          <note>
            Vänsterpartiet har, att det är viktigare att granska läraren
            än att ta reda på om eleverna får den kunskap de behöver.
          </note>
          <note>
            Jag vill fråga Kalle Larsson: Om man har 100
          </note>
          <note>
            platser till en utbildning och 500 sökande, hur har
          </note>
          <note>
            Vänsterpartiet tänkt sig att man ska klara det utan att ha något
            system för det hela?
          </note>
          <note>
            Kalle Larsson säger att ni vill se helheten. Det är ju jättebra.
            Hur bedömer man om Kalle Larsson eller
          </note>
          <note>
            Nisse Persson ser helheten? Får man titta efter, eller ska man
            liksom utgå ifrån att man har nått dit?
          </note>
          <note>
            Hur man än vänder på det är det så att om man vill veta om man
            nått ett resultat måste det mätas och prövas utifrån varje elev.
            Vilket system förordar
          </note>
          <note>
            Vänsterpartiet numera? Är det bara prat?
          </note>
          <note type="speaker">
            Anf. 6 KALLE LARSSON (v) replik:
          </note>
          <note>
            Fru talman! Beatrice Ask ser uppenbarligen inte något annat sätt
            att mäta kunskap än genom betyg, och förmodligen genom lättmätta
            faktakunskaper. Det är i alla fall den åsikt som kunskapsrörelsen,
            som i huvudsak befinner sig på högersidan i debatten, brukar företräda.
          </note>
          <note>
            Vad vi säger är att vi vill att varje stadium ska sköta sitt
            eget urval. Men också att urvalet ska vara så lite styrt som möjligt.
            Vi vill att man i så stor utsträckning som möjligt ska kunna studera
            vidare på de vägar man själv väljer. Se där, flexibilitet, Beatrice
          </note>
          <note>
            Ask.
          </note>
          <note>
            Vi vill att man ska kunna välja en utbildning som passar en själv
            utifrån intresse, men också utifrån förutsättningar. Se där, valfrihet,
            Beatrice Ask.
          </note>
          <note>
            Vad vi säger är helt enkelt att vi borde ha ett utbildningssystem
            där man inte släpper igenom vem som helst, om det nu är den fördomen
            Beatrice Ask när, utan där man kontrollerar Godkänd och Icke godkänd
            och om man har klarat att uppnå de mål som finns eller inte. Men
            att därutöver rangordna eleverna sinsemellan med betygssystem
            är något som vi förkastar. Vi ser vilka konsekvenser det får för
            uppläggningen av undervisningen och också för att stärka hierarkin
            mellan lärare och elever i skolan.
          </note>
          <note type="speaker">
            Anf. 7 ULLA-BRITT HAGSTRÖM (kd):
          </note>
          <note>
            Fru talman! Betänkandet Ändring i skollagen m.m. berör vitt skilda
            ämnesområden. Det känns ostrukturerat och snuttifierat, men det
            har, som Beatrice Ask också redan har sagt, stor betydelse för
            framtiden.
          </note>
          <note>
            Givetvis beror snuttifieringen på att ramarna för den gymnasieexamen
            detta betänkande ursprungligen var avsett för har förskjutits
            i tiden. Jag vill passa på att skicka med att Kristdemokraterna
            förväntar sig gymnasieexamen för alla programmen.
          </note>
          <note>
            I betänkandet finns ömsom vin och ömsom vatten.
          </note>
          <note>
            Det finns det som är riktigt bra, exempelvis förslaget att även
            projektarbete bör betygssättas med ordinarie betygsskala. Vi kristdemokrater
            hävdar dock att antalet betygssteg är alltför få - att spänna
            bågen lönar sig föga för många elever. Fler betygssteg skulle
            öka många elevers motivationsgrad väsentligt. Betygssystemet i
            dag har ett jättespann runt Godkänd. Flera som inte tror sig nå
            Väl godkänd slutar anstränga sig.
          </note>
          <note>
            Det behövs också en viktning av betygen vid ansökan till högskola.
          </note>
          <note>
            Skolministerns uttalande om storstädning av vad hon kallar borgerliga
            betyg är ett underkännande av egen betygssättning eftersom vi
            hela tiden eftersträvat fler betygssteg.
          </note>
          <note>
            Förslaget om ändrat namn på ämnet hemkunskap till att även innefatta
            konsumentkunskap får väl mest betraktas som kosmetiskt. Det är
            dock bra att utskottet så tydligt betonar att namnändringen inte
            får betyda att de praktiska inslagen minskas. Men namnet blir
            långt och otympligt, en och en halv gång så långt som något annat
            ämnesnamn.
          </note>
          <note>
            Fru talman! Betänkandet innehåller också två frågeområden där
            utskottsmajoriteten troget följer i regeringens spår. Man förlänger
            försöksverksamheten, och i väntan på ytterligare utredningsarbete
            avvaktar man att sätta ned foten. Den vanliga strategin är satt
            i system. Här vill vi kristdemokrater vara handlingskraftiga.
            Det finns inte mer att vänta på.
          </note>
          <note>
            Det ena handlar om försöksverksamhet med ökat föräldrainflytande
            över utvecklingsstörda barns skolgång. Regeringen vill nu förlänga
            den till 2005. Det är ganska otroligt.
          </note>
          <note>
            Vad det handlar om är om föräldrar ska ha rätten att bestämma
            om deras barn ska gå i särskola, särskola med integrering i vanlig
            klass eller enbart i vanlig grundskola.
          </note>
          <note>
            Självfallet ska föräldrar informeras om de olika skolformernas
            förutsättningar och möjligheter att ta emot just deras barn, men
            inte kan det behövas ytterligare fem år för att regeringen ska
            säga att visst är det föräldrars rätt att själva bestämma.
          </note>
          <note>
            Men med maxtaxan i färskt minne förvånas man inte över regeringens
            brist på förtroende för Sveriges föräldrar. Det är en bisarr läsning
            när utskottsmajoriteten skriver att "Skolverket har i sin utvärdering
            pekat på ett antal problem som bör lösas innan lagen kan permanentas."
          </note>
          <note>
            Arbetstakten måste vara något undermålig om detta ska behöva
            ta fem år. Kristdemokraterna vill att förslaget permanentas fortast
            möjligt. Det måste givetvis också föras en seriös diskussion ute
            på skolorna, med tydlig information om att föräldrar har rätt
            att välja. Jag har själv sett flera exempel där eleverna nästan
            straffas i skolan därför att deras föräldrar har valt bort särskolan.
            Detta får inte förekomma. Elever och föräldrar ska inte behöva
            processa för att få sin rätt tillgodosedd i ett land där skolplikt
            råder.
          </note>
          <note>
            Fru talman! Låt mig så tala om lärlingsutbildningen. En misslyckad
            försöksverksamhet har pågått några år med ett mycket litet deltagarantal.
            Våren
          </note>
          <note>
            2000 genomgår såvitt jag har förstått totalt endast 90
          </note>
          <note>
            elever lärlingsutbildning inom gymnasieskolans ram.
          </note>
          <note>
            Trots misslyckandet föreslås nu att försöksverksamheten ska förlängas
            och utvecklas i syfte att samla mer erfarenhet. Att den misslyckats
            beror självfallet på att premisserna för den är feltänkta. Ett
            extra år för eleverna, samma krav på teoretisk kunskap som på
            övriga program, ingen praktik alls de första åren, inga morötter
            för arbetsgivare att ta emot elever och svara för en högklassig
            utbildning. Vem vill ha en sådan lärlingsutbildning?
          </note>
          <note>
            Lärlingsprogram där praktik och studier varvas från första gymnasieåret
            måste bli en naturlig del av gymnasieskolan. De alarmerande avhoppen
            från gymnasieskolan är enligt min mening ungdomens sunda reaktion
            på ett systemfel i gymnasieskolan.
          </note>
          <note>
            Regeringen kan med sina två utbildningsministrar och två näringsministrar
            år efter år inte komma fram till något annat än ett försöksstadium.
          </note>
          <note>
            Nio av tio yrkeselever underkänns i något eller några av kärnämnena.
            Det individuella programmet har blivit ett av gymnasieskolans
            största program.
          </note>
          <note>
            Det är dags att inse att gymnasieskolan är feltänkt.
          </note>
          <note>
            Den föder, eller snarare föröder framtiden för, alltför många
            elever. Elever med stämpeln Icke godkänd ska ge sig ut i livet
            utan att få plats vare sig på utbildningsinstitutioner eller i
            arbetslivet. Detta är misshushållning med unga människors förmåga.
          </note>
          <note>
            Samtidigt uppger 7 av 10 företag i dag att de har problem att
            rekrytera. Somliga upplever att arbetsförmedlingarna i dag förser
            dem med lärlingar när skolan inte längre gör det. Lärlingsutbildning
            i form av arbetsmarknadspolitisk åtgärd eller i olika samarbetsformer
            finns dock i begränsad omfattning och som projekt.
          </note>
          <note>
            Fru talman! Vi kristdemokrater vill ha en lärlingsutbildning
            som eget program i gymnasieskolan. Vi vill ha det nu! Det är bråttom,
            för elevernas skull och för näringslivets skull.
          </note>
          <note>
            Vi vill att man ska varva teori och praktik redan från första
            skolåret.
          </note>
          <note>
            Vi vill att eleverna ska kunna välja bort högskolebehörigheten
            men upp till 25 års ålder alltid ha chans att återkomma för att
            komplettera.
          </note>
          <note>
            Vi vill att företagen ska få en skälig ersättning för den utbildning
            de förväntas ge. Skolan måste bygga nätverk med näringslivet runtomkring.
            60 % av gymnasieeleverna har aldrig inom skolans ram sett en egenföretagare,
            och lika många elever upplever att skolan har dålig eller ingen
            kontakt med omgivande näringsliv.
          </note>
          <note>
            Vi vill att eleverna ska få en symbolisk lärlingslön, framförhandlad
            lokalt, för den insats de gör i produktionen. Lärlingsutbildningen
            ska självfallet kvalitetssäkras.
          </note>
          <note>
            Det är nu dags att ge upp det socialdemokratiska konforma tänkandet
            om gymnasieskolan lika för alla.
          </note>
          <note>
            Det håller inte, för alla är inte lika. Alla är olika -
          </note>
          <note>
            unika. Varje elevs styrka ska odlas i skolan. Vi behöver framgent
            många duktiga civilingenjörer, läkare, agronomer och datatekniker.
            De behöver en teoribaserad gymnasieutbildning.
          </note>
          <note>
            Men vi behöver också framöver många duktiga taxichaufförer, travtränare,
            snickare, verktygsmakare, murare, bagare, tryckare osv. De behöver
            en praktikbaserad gymnasieutbildning, i många fall en lärlingsutbildning.
          </note>
          <note>
            Utskottsmajoriteten har också valt att avslå en motion från Kristdemokraterna,
            Moderaterna och
          </note>
          <note>
            Vänstern med förslag om att Småland ska utgöra försöksområde
            för en annorlunda försöksverksamhet.
          </note>
          <note>
            Efterfrågan är där stor bland alla de småföretag som har stora
            problem med nyrekrytering och gärna söker samarbete med skolan.
          </note>
          <note>
            I en interpellationsdebatt mellan Maria Larsson från Kristdemokraterna
            och Ingegerd Wärnersson var skolministern betydligt mer öppen
            än utskottsmajoriteten i den frågan.
          </note>
          <note>
            Fru talman! När man slår upp ordet "gymnasium"
          </note>
          <note>
            i en etymologisk ordlista finner man att det är ett grekiskt
            ord som betyder "övningsplats". Den militäriska likriktning av
            gymnasiet som regeringen förordar har lett till olust för många
            ungdomar. Kristdemokraterna vill forma en gymnasieskola som gör
            skäl för namnet övningsplats, där teori och praktik går hand i
            hand. Detta kan göras endast om elevinflytande och elevansvar
            utformas till en elevdemokrati som tydlig- och synliggörs. Först
            då kommer elevernas tysta rop om att få utföra praktiskt arbete
            att höras.
          </note>
          <note>
            Skolministern har föredömligt genomfört ett värdegrundsår. Tyvärr
            har hon helt missat lyhördheten för de elever som värderar praktiskt
            arbete. Lärlingsprogram handlar såväl om att bevara och utveckla
            hantverkskunskapen som om att höja motivationen hos teoritrötta
            elever. Studie- och yrkesvägledning måste ges högre auktoritet
            i ett samhälle som förändras i allt snabbare takt. Den "brandvägg"
            som bitit sig fast mellan Utbildningsdepartementet och Arbetsmarknadsdepartementet
            måste snarast monteras ned, så att elevernas kompetens och kreativitet
            tas till vara och eleverna kan känna tillit till att deras vardagsplugg
            leder till en meningsfull framtid.
          </note>
          <note>
            Fru talman! Jag står självfallet bakom alla våra reservationer,
            men för tids vinnande yrkar jag bifall endast till reservation
            2 under mom. 9 och till reservation 5 under mom. 10.
          </note>
          <note>
            Jag vill sluta med ett exempel från en ung människas start i
            livet. Som lärare vid en högstadieskola lämnade jag Anders en
            strålande sommardag. Vi hade umgåtts i några år och studerat tillsammans.
            Anders var en strålande grabb, trevlig, omtänksam och intresserad.
            Han lyckades dock inte få godkänt i engelska, trots tappra försök.
            Jag tog farväl, medveten om att
          </note>
          <note>
            Anders skulle få hjälp med att klara sin engelska, komma in på
            gymnasieskolan och så småningom nå sitt mål att bli byggentreprenör.
          </note>
          <note>
            Tyvärr blev nästa år för Anders mycket olyckligt.
          </note>
          <note>
            Han fogade sig lydigt i att gå på gymnasieskolans individuella
            program för att kunna godkännas i engelska. På fritiden följde
            han sin morbror på en byggarbetsplats. Problemet för Anders var
            att han bodde två mil från sin gymnasieskola, och det blev många
            resor till de korta tillfällen när han hade lärarledd undervisning
            i engelska. Kommunen hade inte resurser att ge Anders meningsfull
            sysselsättning resten av tiden, och Anders tröttnade. Hellre var
            han hela tiden på byggarbetsplatsen.
          </note>
          <note>
            En fråga som jag som politiker, nu riksdagsledamot, mycket brottats
            med är varför gymnasieskolan inte direkt kan erbjuda elever som
            så önskar en lärlingsutbildning. Som läget nu är tar vi ifrån
            vissa ungdomar hela år av den mest effektiva tiden för inlärning
            och utveckling. Anders kom aldrig in i gymnasieskolan. Han gick
            kvar, och när morbrodern hastigt avled var Anders 20 år. Kommunens
            ansvar hade upphört. Hoppet för Anders är nu vuxenutbildningen.
            Vi måste väl ändå gemensamt konstatera att skolan är till för
            eleven och att eleven inte är till för ett system som vi envist
            biter oss fast vid.
          </note>
          <note type="speaker">
            Anf. 8 KALLE LARSSON (v) replik:
          </note>
          <note>
            Fru talman! Jag har för avsikt att diskutera betyg med Ulla-Britt
            Hagström. Det är intressant att lyssna på Ulla-Britt Hagström
            när hon säger att det i dagens skola inte finns tillräckligt många
            betygssteg för att man ska kunna spänna bågen tillräckligt hårt.
            Hur hårt anser Ulla-Britt Hagström att det är rimligt att få spänna
            bågen? Hur många betygssteg ska vi egentligen ha?
          </note>
          <note>
            Jag ser att det i reservation 2 anges sex betygssteg men också
            att man vill uppdra åt regeringen att återkomma med förslag om
            hur många de egentligen ska vara. Min fråga är: Vilka principiella
            skäl har Ulla-
          </note>
          <note>
            Britt Hagström och Kristdemokraterna för att inte lika gärna
            föreslå 20, 100 eller låt oss säga 14 000 betygssteg? Varför inte
            införa en rankningslista över samtliga elever i Sveriges land
            efter ett nationellt prov, där nr 1, nr 2 osv. anges och även
            vilka som hamnade längst ned?
          </note>
          <note>
            Jag frågar alltså efter de principiella anledningarna till att
            kristdemokraterna väljer att förespråka just sex betygssteg, om
            det nu är riktigt uppfattat.
          </note>
          <note type="speaker">
            Anf. 9 ULLA-BRITT HAGSTRÖM (kd) replik:
          </note>
          <note>
            Fru talman! Kristdemokraterna vill ha en mål- och resultatstyrd
            värdering så att man känner och vet: Det här målet har jag. Det
            här resultatet vill jag uppnå. Då ska jag veta var jag hamnar.
            I dag är det väldigt olyckligt så att om man inte är godkänd i
            grundskolan får man inte ens ett betyg. Det händer alltså ingenting.
            Det märks inte att man har varit på en arbetsplats. Det skulle
            jag vilja jämföra med om jag hade varit på en arbetsplats i några
            månader och inte fått ut någon lön eller någonting. Jag finns
            inte.
          </note>
          <note>
            Därför måste vi ha fler betygssteg så att inte spannet runt Godkänd
            ska bli så stort. Vi måste också ha ett extra steg runt Väl godkänd.
            Många som vet att de klarar Godkänd men kanske inte Väl godkänd
            väljer att stanna på Godkänd och tänker: Varför ska jag lägga
            ned mer slit på detta?
          </note>
          <note>
            Med det resonemanget har vi funnit att runt sex steg är ett ganska
            lämpligt tal, men givetvis är det ingen universalmedicin. Det
            kan komma fram ett betygssystem som har fem steg eller sju steg
            som tydligt tar till vara den mål- och resultatstyrning som vi
            vill att eleverna ska kunna leva upp till och klara.
          </note>
          <note type="speaker">
            Anf. 10 KALLE LARSSON (v) replik:
          </note>
          <note>
            Fru talman! Nu svarade Ulla-Britt Hagström uppenbarligen inte
            på den fråga jag ställde. Jag ställde inte frågan hur man har
            resonerat för att hamna på just sex betygssteg. Jag frågade hur
            man pincipiellt argumenterar för att hamna just där. De argument
            som anges - att det här är rimligt och att betygsspannet blir
            för stort runt Godkänd annars - går lika gärna att använda oavsett
            hur många betygssteg man faktiskt använder sig av. Man får alltid
            ett betygsspann, alltså ett kunskapsspann, mellan de olika betygsstegen.
            Det var därför jag ställde frågan om det principiella skälet till
            att använda sig av just det antalet betygssteg som Kristdemokraterna
            föreslår.
          </note>
          <note>
            Ulla-Britt Hagström sade ju själv i sitt anförande att alla är
            olika. Hon anklagade, visserligen felaktigt, den nuvarande huvudsakliga
            majoriteten i utbildningsfrågor för att ha något slags militärisk
            inställning till skolan. Men om alla nu är olika, om alla nu kan
            olika mycket, varför inte i så fall utgå från det och se hur mycket
            de exakt kan? Det är ju enligt Ulla-
          </note>
          <note>
            Britt Hagström möjligt att faktiskt mäta kunskap på ett objektivt
            sätt och ranka varje elev gentemot någon annan.
          </note>
          <note>
            Min syn, Vänsterpartiets syn, på kunskap är en helt annan, nämligen
            att det inte är möjligt annat än med mycket lätt mätta faktakunskaper
            att hantera betygssystemen. Det är ett av skälen till att vi också
            är motståndare till betygssystemen.
          </note>
          <note>
            En gång till: Varför inte en rankningslista med
          </note>
          <note>
            "elev ett" t.o.m. "elev x"? Vad är det för principiella skäl
            som Ulla-Britt Hagström har emot en sådan lista?
          </note>
          <note type="speaker">
            Anf. 11 ULLA-BRITT HAGSTRÖM (kd) replik:
          </note>
          <note>
            Fru talman! Först vill jag säga till Kalle Larsson att Kalle
            Larson inte svarade på Beatrice Asks fråga om hur antagningen
            till högskolan skulle ske om 100
          </note>
          <note>
            skulle få plats bland 500 sökande. Där valde Kalle
          </note>
          <note>
            Larsson att tiga. Vi kristdemokrater vill först se till att vi
            får ett annat antagningssystem så att man inte gör om ett kvalitativt
            system till kvantitativa siffror och tar 90 % av en summa och
            lägger poäng utan att bry sig om vilket förstaval eleven har.
          </note>
          <note>
            Sedan vill vi givetvis ha feedback till eleven. Betyget är en
            feedback. Det talar om att du duger. Du har klarat det du ska
            uppnå. Du har nått dina mål. Vi vill ha det tydligt och överblickbart.
            Jag tror inte att
          </note>
          <note>
            Kalle Larsson själv skulle anse att det var tydligt och överblickbart
            om man hade en rankningslista med
          </note>
          <note>
            100 olika steg. Givetvis måste vi stanna där det blir lätt för
            eleven att kunna bedöma hur kriterierna ser ut och där lärarna
            kan hantera kriterierna.
          </note>
          <note type="speaker">
            Anf. 12 SOFIA JONSSON (c):
          </note>
          <note>
            Fru talman! Om ett par veckor kan vi se hur hundratals elever
            går ut både grundskolan och gymnasieskolan. Det här ska vara en
            glädjens, framtidens och hoppets dag för dessa elever, och det
            är det också för många. Men för många andra kommer det att bli
            en dag då de får en känsla av att de inte duger, av att de inte
            blir godkända i skolan.
          </note>
          <note>
            Vi kommer att få läsa, tror jag, förvånade uttalanden från politiker
            och journalister som undrar: Hur kunde det bli så här igen? Hur
            kan vi ha en gymnasieskola och en grundskola som inte ser till
            att vi har elever som får godkända resultat och bra möjligheter?
          </note>
          <note>
            Några kommer då att mena, kan jag tänka mig, att kunskapsmålen
            ska sänkas för vissa elever. Andra kommer att skylla på problem
            med gymnasiereformen.
          </note>
          <note>
            För mig och Centerpartiet ligger lösningen inte i att riva upp
            gymnasiereformen och gå tillbaka till en gymnasieskola som redan
            befunnits otillräcklig. Skälen till att gymnasiereformen kom till
            var bl.a. att den gamla gymnasieskolan stelnat i sin form och
            inte förmådde anpassa sitt utbildningsutbud till den faktiska
            efterfrågan som fanns på arbetsmarknaden. De tvååriga yrkesutbildningarna
            räckte inte till för de förändrade kompetenskrav som finns runt
            omkring i vårt samhälle och som har växt fram på senare år.
          </note>
          <note>
            När den nya reformen genomförts kan vi se att man inte kommit
            till rätta med vissa saker. Då måste problemen rättas till. Nu
            krävs det åtgärder för att se till att vi får en bra gymnasieskola,
            en flexibel gymnasieskola där alla elever får möjlighet till bra
            kunskaper. Jag tycker att det är bra att regeringen nu äntligen
            har bestämt sig för att göra en översyn av gymnasieskolan även
            om det som jag ser det är i elfte timmen.
          </note>
          <note>
            Vi i Centerpartiet tycker att de grundläggande principerna för
            gymnasieskolan är bra. Det handlar inte bara om att eleverna ska
            få en högskolebehörighet. Det handlar också om att alla ska ha
            rätt till goda kunskaper. Som jag ser det ska en vidareutveckling
            bygga på att vi har en fortsatt hög ambitionsnivå för eleverna
            och för gymnasieskolan. Vi ska inte sänka kvaliteten. Vi ska anpassa
            gymnasieskolan efter varje elevs förutsättningar och behov. Vi
            ska inte sålla bort några elever, utan vi ska ge dem en rimlig
            chans så att vi inte skapar återvändsgränder för några.
          </note>
          <note>
            Jag skulle aldrig någonsin kunna acceptera att vi delar in eleverna
            i ett A-lag och ett B-lag. Det kunde vi för ett par veckor sedan
            höra att Moderaterna förespråkar, och vi kan i betänkandet också
            se att Folkpartiet föreslår det; att man redan efter nian, när
            man är 15 år, ska välja väg. Man ska välja en kunskapsnivå att
            lägga sig på. Vi visar två olika system för de här eleverna.
          </note>
          <note>
            Att se till individens bästa är för oss i Centerpartiet att skapa
            möjligheter för alla elever och inte utestänga några av eleverna.
            Eleverna ska ha en rättighet att kunna lära sig, och då ska skolan
            och undervisningsformerna utvecklas.
          </note>
          <note>
            Ska de kunskaper som gymnasieskolan erbjuder kunna bli allas
            egendom, om man kan uttrycka sig så, måste utbildningen anpassas
            för att möta varje enskild elev utifrån dennes egna förutsättningar.
            Goda och likvärdiga kunskaper innebär inte att varje elev ska
            nå kunskapsmålen på exakt samma sätt. Tvärtom innebär krav på
            likvärdiga kunskaper att undervisningen måste se ut på olika sätt.
            Det praktiska lärandet måste uppvärderas som ett sätt att nå kunskapsmålen
            i alla ämnen. Det är viktigt att individuella studieplaner, som
            ska finnas på gymnasieskolorna, verkligen upprättas och att man
            gör det här tillsammans mellan lärare och elev.
          </note>
          <note>
            Flexibilitet tycker jag är ett viktigt begrepp i gymnasieskolan.
            Det gäller flexibilitet i arbetsformer och i den meningen att
            det finns ett stort utrymme för lokala lösningar precis som när
            det gäller samverkansformer med arbetsmarknaden och den högre
            utbildningen.
          </note>
          <note>
            Fru talman! För att undvika återställare och reformer som hela
            tiden skiftar när vi byter majoritet här i kammaren vill jag se
            en bred politisk överenskommelse om hela gymnasieskolan. Jag vill
            att vi ska få en reform som gör att lärarna och eleverna kan känna
            arbetsro, att man ser ett tydligt mål att arbeta efter och att
            man får en klarhet och en långsiktighet.
          </note>
          <note>
            Inför den kommande översynen är det ett par punkter som jag skulle
            vilja ta upp och som jag tycker är viktiga. En av grundtankarna
            i den reform som lades fram senast var ju att garantera att alla
            elever ska få en likvärdig grund. Det kom bl.a. i form av kärnämnena.
            Centerpartiet vill ha en ny översyn av kärnämnena i syfte att
            minska antalet - med en stark betoning på att visa på de ämnen
            som är väldigt viktiga för att klara av livet i samhället.
          </note>
          <note>
            Vad gäller betygssystemet så har dagens system fått väldigt hård
            kritik - med rätta, tycker jag. Vi anser att betygssystemet ska
            utvärderas och utvecklas. Vi vill behålla grunden, ett målrelaterat
            betygssystem, men vi vill kunna se till att det blir fler betygssteg.
            Eleverna ska utöver de här betygen få en möjlighet att få ett
            skriftligt omdöme där de som individer kopplas till de kunskapsmål
            som sätts.
          </note>
          <note>
            Regeringen aviserade i propositionen att man vill införa en gymnasieexamen.
            Det tycker jag är bra, även om det är tråkigt att man skjuter
            upp det till hösten. Det är också viktigt att gymnasieexamen kopplas
            ihop med förändringarna av tillträdesreglerna till grundläggande
            högskoleutbildning och den ökade rekryteringen till den högre
            utbildningen.
          </note>
          <note>
            Införandet av gymnasieexamen är ett viktigt steg för att kvalitetssäkra
            utbildningen i gymnasiet. En sådan här examen, som jag tycker
            ska vara internationellt gångbar, innebär också ett starkt incitament
            för elever att anstränga sig, gå igenom gymnasiet och nå kunskapsmålen.
          </note>
          <note>
            En examen ska innehålla krav på en lägsta andel godkända betyg,
            liksom ett godkänt examensarbete.
          </note>
          <note>
            Det innebär att examensarbetet på yrkesförberedande program bör
            utformas som ett yrkesprov i samband med de berörda branscherna.
          </note>
          <note>
            Fru talman! Det är viktigt att öppna fler vägar fram till en
            godkänd gymnasieutbildning. Lärlingsutbildning är en form där
            det praktiska lärandet kommer till sin rätt. Eleverna får en utbildning
            som förenar teori och praktik i skolmiljö och i arbetsliv. Det
            är viktigt att skolan samverkar med det omgivande samhället och
            arbetslivet. Uppläggningen av lärlingsutbildningen bör därför
            vara flexibel och anpassad efter de rådande förhållandena. Det
            är också viktigt att kraven utformas så att många lärlingsplatser
            kan skapas i de mindre företagen.
          </note>
          <note>
            En viktig del för att få en fungerande lärlingsutbildning är
            resursfrågan. Utbildningen kostar ju, vare sig man befinner sig
            i skolans miljö eller ute i företag.
          </note>
          <note>
            För att särskilt de små företagen ska kunna medverka i lärlingsutbildningen
            så måste ersättningsfrågan lösas. För att få en hög kvalitet på
            lärlingsutbildningen och för att stärka intresset från både elever
            och företagare kan det handla om att hitta ett system som bygger
            på en lärlingspeng. Det ska vara ett flexibelt system som gynnar
            skola och elever.
          </note>
          <note>
            Jag måste säga att jag tycker att det är tråkigt att regeringen
            inte har tagit lärlingsutbildningen på allvar. Det som man har
            gjort här, och som vi återigen kan se, är att säga att man i obestämd
            tid ska fortsätta att ha en försöksverksamhet. I stället skulle
            det krävas en rejäl satsning där vi ser ett mål - till den här
            tidpunkten ska försöksverksamheten vara färdig. Då kan vi vara
            beredda att gå in med stora resurser, klara och tydliga regler
            och klara och tydliga mål. På det viset kan så många lärlingsutbildningsplatser
            som möjligt komma till stånd runt om i landet.
          </note>
          <note>
            Jag vet inte hur socialdemokraterna tänker. Men diskussionen
            som fördes under förra mandatperioden, när försöksverksamheten
            skulle komma till, gällde att det nu skulle till en rejäl satsning.
            Sedan skulle det utvärderas, och sedan ska det hela komma i gång
            och växa i hela landet. Tyvärr har det inte blivit så. Socialdemokraterna
            har absolut inte prioriterat lärlingsutbildningen, utan de kommer
            nu återigen och säger:
          </note>
          <note>
            Nu ska vi förlänga försöksverksamheten på obestämd tid.
          </note>
          <note>
            Det var inte Centerpartiets mening. Jag undrar, och jag skulle
            vilja fråga Socialdemokraternas representant i dag: Vilket är
            syftet? När kommer de konkreta resurserna och de konkreta idéerna?
          </note>
          <note>
            Någonting måste göras.
          </note>
          <note>
            Med anledning av det yrkar jag bifall till reservation 4 under
            mom. 8.
          </note>
          <note>
            Slutligen, fru talman, vill jag ta upp en annan del av betänkandet,
            som handlar om försöksverksamhet med föräldrainflytande över utvecklingsstörda
            barns skolgång. Försöksverksamheten har pågått sedan januari 1996,
            och regeringen föreslår återigen att försöksverksamheten ska förlängas.
            Den här gången har man en tidpunkt - Ulla-Britt Hagström var också
            inne på det här - nämligen juni 2005. I fem år ska man alltså
            ha en försöksverksamhet, och sedan utvärdera och se!
          </note>
          <note>
            Som en annan talare tog upp så har regeringen sagt utifrån det
            som Skolverket har pekat på att det kan ifrågasättas om detta
            ger eleven en skolgång av god kvalitet som är likvärdig med den
            som andra elever i grundskolan får. Som jag ser det ska det vara
            en rättighet och en möjlighet för alla elever att välja sin skolform.
            Det är angeläget att kommunerna har ansvaret för skolan och att
            alla elever får samma mål och möjligheter att sträva efter.
          </note>
          <note>
            Samtidigt måste utgångspunkten vara elevernas välbefinnande samt
            möjligheter att få stöd utifrån sina egna förutsättningar. Olika
            barn har olika behov - det har vi sagt många gånger i den här
            kammaren. Därför är det viktigt att kunna visa att vi ger de här
            möjligheterna utifrån deras behov.
          </note>
          <note>
            Centerpartiet anser att det är viktigt att stärka rättigheterna
            för de utvecklingsstörda barnen. Regeringen måste snarast komma
            till rätta med de problem som finns för att sedan permanenta verksamheten
            med det ökade föräldrainflytandet.
          </note>
          <note>
            Därmed yrkar jag avslutningsvis bifall till reservation 5 under
            mom. 10.
          </note>
          <note type="speaker">
            Anf. 13 ULF NILSSON (fp):
          </note>
          <note>
            Fru talman! I dagens betänkande behandlas en hel del av de kärnfrågor
            omkring skolan som debatterats under de senaste åren. Frågorna
            om gymnasieexamen och om en riktig lärlingsutbildning har debatterats
            utifrån skilda politiska utgångspunkter i många år.
          </note>
          <note>
            Sverige är ett av de få länder i Europa - eller rentav det enda
            landet - som inte delar ut ett examensbevis efter avslutad gymnasieutbildning.
            Det är bara att beklaga att man på 60- och 70-talen i stället
            för att modernisera studentexamen avskaffade den. För
          </note>
          <note>
            Folkpartiet har det länge varit uppenbart att vi även i
          </note>
          <note>
            Sverige behöver en examen som är klart definierad och internationellt
            gångbar och jämförbar. En gymnasieexamen eller en studentexamen
            ska vara utformad så att den är ett bevis på att eleven kommit
            upp till den nivå som högskolor i Sverige och utomlands kräver.
            Det är betydligt lättare att komma vidare utomlands med en examen
            i hand både när det gäller att söka arbete och att söka till olika
            utbildningar. En examen ger också en tydlig information till dem
            som läser på gymnasiet om vad som krävs för att studera vidare.
          </note>
          <note>
            Därför är det glädjande att regeringen på senare år börjat tala
            om att införa någon form av examen. Tyvärr har regeringen skjutit
            upp det förslag om gymnasieexamen som var utlovat. Regeringen
            hade redovisat att den skulle komma med ett förslag om examen
            i februari i år, men nu kommer det inget förslag förrän i slutet
            av året. Det är synd.
          </note>
          <note>
            Folkpartiet har i en motion begärt att en snabbutredning ska
            tillsättas för att utforma förslag till principer för en riktig
            examen. Regeringen har sagt att ett förslag om gymnasieexamen
            ska kopplas till frågan om regler för behörighet till högskolestudier.
            Vad detta kommer att innebära vet vi inte i dag. Men
          </note>
          <note>
            Folkpartiets inställning är tydlig: En gymnasieexamen ska helt
            enkelt vara grundkravet för behörighet till högre utbildning.
            Naturligtvis hoppas jag att regeringens förslag kommer att gå
            i den riktningen.
          </note>
          <note>
            Fru talman! Ett allvarligt problem i vår svenska gymnasieskola
            är att många elever som är intresserade av en yrkesinriktad utbildning
            inte känner att skolsystemet är till för dem. Precis som vi behöver
            en studentexamen eller en gymnasieexamen behöver vi också en riktig
            yrkesexamen. Målet för dagens gymnasieskola är att nå högskolenivå.
            Men även om vi vill att så många som möjligt ska läsa på högskolan
            kan vi faktiskt inte begära att alla människor ser gymnasiet som
            en förberedelse för högskolestudier.
          </note>
          <note>
            De försök med lärlingsutbildning som sker i Sverige har varit
            helt misslyckade. Sammanlagt är det endast 150 elever i Sverige
            som deltar i lärlingsutbildning. En riktig lärlingsutbildning
            värd namnet går helt enkelt inte att utveckla inom ramen för den
            nuvarande gymnasieskolan.
          </note>
          <note>
            Folkpartiet föreslår därför att det införs en helt ny modell
            för lärlingsutbildningen. Det krävs ett ömsesidigt intresse och
            ett samarbete mellan företagen och skolan om en riktig lärlingsutbildning
            ska växa fram.
          </note>
          <note>
            Det ska vara en mer likvärdig ställning mellan företag och skola
            och mellan praktik och teori. En ny lärlingsutbildning måste utformas
            tillsammans med företag och branscher. Ungefär halva tiden bör
            vara skolans ansvar och halva tiden företagets. Företagen ska
            få ersättning för sin del av utbildningen och lärlingen ska få
            ersättning för den insats han eller hon gör i produktionen. Ett
            intressant exempel på lärlingsutbildning finns i Norge. Där omfattar
            den fyra år som är delade mellan skola och företag. Efter avslutad
            lärlingsutbildning ska eleven få avlägga en lärlingsexamen som
            visar vilken yrkeskompetens utbildningen gett.
          </note>
          <note>
            Fru talman! Ett bra förslag i propositionen är att det ska sättas
            betyg på det projektarbete som gymnasieelever ska göra, på samma
            sätt som andra betyg sätts i skolan. Dessutom har Folkpartiet
            föreslagit att det ska göras tydliga beskrivningar av vilken kvalitet
            projektarbetet ska nå upp till. Gymnasiets projektarbete ska visa
            prov på kritiskt tänkande, på ett vetenskapligt förhållningssätt
            och vara en förberedelse för självständigt arbete på högskolenivå.
            Därför måste det också vara tydligt för lärarna vilka krav de
            har rätt att ställa på projektarbetet.
          </note>
          <note>
            Slutligen behandlar också det här betänkandet försöksverksamheten
            med utökat föräldrainflytande över utvecklingsstörda barns skolgång.
            Folkpartiet anser att regeringen redan nu ska arbeta fram ett
            lagförslag som slår fast att även utvecklingsstörda barns föräldrar
            har rätt att bestämma över sina barns skolgång.
          </note>
          <note>
            Argumenten att föräldrar kan välja fel håller inte. Det är skolans
            skyldighet att lämna en sådan information att föräldrarna kan
            ta ställning till vilken skolform deras barn ska gå i på goda
            grunder.
          </note>
          <note>
            Fru talman! Sammanfattningsvis behandlar vi i det här betänkandet
            frågor som berör olika huvudspår i de ideologiska skillnaderna
            mellan partierna. De här frågorna om gymnasieexamen, lärlingsutbildning
            och förkunskaper till högskolan kommer att återkomma till riksdagen.
          </note>
          <note>
            Regeringen har nyligen tillsatt en utredning för att diskutera
            tänkbara förändringar i gymnasieskolan.
          </note>
          <note>
            Skolministern har gett direktiv om att utgångspunkten ska vara
            en sammanhållen gymnasieskola. Jag hoppas att de här direktiven
            inte ska tolkas så att det ska bli omöjligt att diskutera t.ex.
            nya slags yrkesutbildningar och lärlingsutbildningar på ett öppet
            sätt.
          </note>
          <note>
            Jag ser ändå det här regeringsbeslutet om en utredning som något
            positivt i den meningen att jag hoppas att även regeringen och
            Socialdemokraterna nu blir mer och mer medvetna om att gymnasieskolan
            har stora problem i Sverige.
          </note>
          <note>
            Fru talman! Jag avslutar med att yrka bifall till
          </note>
          <note>
            Folkpartiets reservation 1 under mom. 9 och reservation 5 under
            mom. 10.
          </note>
          <note type="speaker">
            Anf. 14 AGNETA LUNDBERG (s):
          </note>
          <note>
            Fru talman! Jag vill börja med att yrka bifall till hemställan
            i utbildningsutskottets betänkande 16 och avslag på samtliga motioner.
          </note>
          <note>
            Ulla-Britt Hagström går nästan upp i falsett när hon beskyller
            Socialdemokraterna för den nuvarande gymnasieskolan. Jag vill
            bara påpeka att det var en borgerlig regering med Beatrice Ask
            i täten som genomförde den. Jag vill inte instämma i klagosången
            att den gymnasieskola vi har i dag är alltigenom dålig. Det tycker
            jag är en väldigt onyanserad bild. Det finns saker och ting som
            är problematiska och som vi måste göra någonting åt, men det är
            en helt annan sak. Jag har ingen ambition att riva upp gymnasiebeslutet.
            En översyn är någonting helt annat.
          </note>
          <note>
            I det här betänkandet behandlas propositionen
          </note>
          <note>
            1999/2000:68 Vissa skolfrågor jämte motionsyrkanden samt vissa
            motionsyrkanden från den allmänna motionstiden hösten 1999.
          </note>
          <note>
            Genom riksdagens beslut med anledning av propositionen Gymnasieskola
            i utveckling - kvalitet och likvärdighet har bl.a. en ny programstruktur
            och en förändrad definition av begreppet gymnasiepoäng införts
            i gymnasieskolan fr.o.m. den 1 juli 2000. Regeringen föreslog
            även att en gymnasieexamen skulle införas. Riksdagen ställde sig
            i princip bakom förslaget men ansåg att frågan om hur en examen
            ska utformas inte var tillräckligt utredd. Riksdagen begärde att
            regeringen ytterligare skulle utreda frågan och återkomma till
            riksdagen med ett utvecklat förslag.
          </note>
          <note>
            Avsikten var att återkomma till riksdagen i frågan under februari
            2000. Nu anmäler regeringen att man i stället avser att återkomma
            till riksdagen med förslag till gymnasieexamen mot slutet av innevarande
            år i samband med att regeringen avser att lämna en proposition
            om rekrytering till högskolan.
          </note>
          <note>
            Utskottet delar regeringens uppfattning att det finns starka
            skäl att överväga förslag till förändringar i tillträdesreglerna
            för grundläggande högskoleutbildning och utformningen av en gymnasieexamen
            i ett sammanhang. Urvalssystemet ska tillgodose många olika intressen
            samtidigt. Utskottet vill också påminna om att Skolverkets kvalitetsgranskningsnämnd
            har regeringens uppdrag att granska betygssättningen i den svenska
            skolan. Det uppdraget ska redovisas senast den 1 september 2000.
          </note>
          <note>
            För de elever som börjar gymnasieskolan efter den 1 juli 2000
            ingår ett projektarbete som ska omfatta 100 gymnasiepoäng, vilket
            motsvarar cirka fyra veckors arbete på heltid och ska betygssättas
            med den betygsskala som gäller för kärnämnes- och karaktärsämneskurserna,
            dvs. betygsstegen Icke godkänd,
          </note>
          <note>
            Godkänd, Väl godkänd och Mycket väl godkänd.
          </note>
          <note>
            Flera motionärer har berört innehållet i projektarbetet. Men
            utskottet anser att riksdagen inte nu ska uttala sig om mål och
            innehåll i projektarbetet, eftersom bl.a. en speciell arbetsgrupp
            för frågor som rör skola och arbetsliv som tillsatts inom Utbildningsdepartementet
            arbetar med frågan. Vi återkommer alltså.
          </note>
          <note>
            Genom riksdagens beslut med anledning av propositionen Gymnasieskola
            i utveckling infördes bestämmelser i skollagen om en ny lärlingsutbildning.
          </note>
          <note>
            Bestämmelserna gäller fr.o.m. den 1 juli 2000. I samband med
            beslutet gjorde riksdagen ett tillkännagivande till regeringen
            om att frågor om lärlingsutbildningens innehåll och struktur borde
            beredas ytterligare.
          </note>
          <note>
            Det är viktigt att påpeka att det inte är en sak i saken att
            genomföra en lärlingsutbildning. Det viktigaste är ju att det
            blir en bra lärlingsutbildning om vi fastställer att det ska vara
            en sådan. Utskottet betonar vikten av att den nya lärlingsutbildningen
            blir flexibel och att erfarenheterna av den pågående försöksverksamheten
            tas till vara när innehåll och struktur slutligen fastställs.
          </note>
          <note>
            Regeringen föreslår nu att bestämmelserna i
          </note>
          <note>
            5 kap. 3 § fjärde stycket skollagen om lärlingsutbildning upphävs.
            Utskottet delar regeringens bedömning att försöksverksamheten
            med lärlingsutbildning bör förlängas och utvecklas i syfte att
            samla mer erfarenheter. Den nuvarande försöksverksamheten kan
            enligt utskottet inte ligga till grund för en reguljär ny lärlingsutbildning.
            Försöksverksamheten bör tidsmässigt kopplas samman med såväl resultatet
            av utredningen om gymnasieskolans framtida programutbud som övervägandet
            om den framtida gymnasieskolans yrkesutbildning.
          </note>
          <note>
            Utskottet har tidigare behandlat och avstyrkt motionsyrkanden
            med förslag liknande de nu aktuella om införande av andra former
            av lärlingsutbildning, bl.a. att lärlingsutbildning inte ska ge
            högskolebehörighet. Utskottet har ingen annan uppfattning nu.
          </note>
          <note>
            Lagen, 1995:1249, om försöksverksamhet med ökat föräldrainflytande
            över utvecklingsstörda barns skolgång trädde i kraft den 1 januari
            1996 och gäller till utgången av juni månad 2000. Lagen innebär
            att barn som bedöms inte kunna nå upp till grundskolans kunskapsmål
            därför att de är utvecklingsstörda inte får tas emot i särskolan
            utan vårdnadshavarens medgivande.
          </note>
          <note>
            Utskottet anser i likhet med regeringen att försöksverksamheten
            med ökat föräldrainflytande över utvecklingsstörda barns skolgång
            bör förlängas till utgången av juni 2005.
          </note>
          <note>
            Skolverket har i sin utvärdering pekat på ett antal problem som
            bör lösas innan lagen kan permanentas.
          </note>
          <note>
            Utskottet anser det synnerligen angeläget att Skolverket ges
            ett nytt uppdrag att dels fortsätta att fördjupat följa och utvärdera
            försöksverksamheten, dels utvärdera alternativet att vara inskriven
            i särskolan men integrerad i en klass i grundskolan.
          </note>
          <note>
            Utskottet förutsätter att föräldrarna får en bättre information,
            bl.a. mot bakgrund av att det nu finns en utvärdering av den hittills
            genomförda försöksverksamheten.
          </note>
          <note>
            Regeringen föreslår att ämnet hemkunskap i timplanen för grundskolan
            i bil. 3 till skollagen,
          </note>
          <note>
            1985:1100, ska benämnas hem- och konsumentkunskap. Regeringen
            fastställde den 2 mars 2000 nya kursplaner för alla ämnen i grundskolan.
            Den nya kursplanen gäller fr.o.m. den 1 juli 2000.
          </note>
          <note>
            Ändringarna i kursplanen för ämnet hemkunskap innebär att ämnet
            har fått en tydligare inriktning mot konsumentkunskap. Regeringen
            anser att ämnet också ska ha en benämning som motsvarar förändringen
            av ämnets karaktär. Utskottet vill i likhet med det som anförs
            i motion 1999/2000:Ub19 betona vikten av det praktiska momentets
            betydelse inom ämnet hem- och konsumentkunskap.
          </note>
          <note>
            Ett av de mål som eleverna ska ha uppnått i slutet av det nionde
            skolåret är att kunna planera, tillaga, arrangera och värdera
            måltider med hänsyn till ekonomi, hälsa, miljö och estetiska värden.
            Ett annat av dessa mål är att som konsument känna till sina rättigheter
            och kunna värdera olika slags information vid utförandet av verksamheter
            i hushållet.
          </note>
          <note>
            Denna ändring i skollagen ska träda i kraft den
          </note>
          <note>
            1 juli 2000.
          </note>
          <note>
            Jag tycker att det är en viktig förändring att vi får en bättre
            markering av konsumentkunskapen.
          </note>
          <note type="speaker">
            Anf. 15 BEATRICE ASK (m) replik:
          </note>
          <note>
            Fru talman! Om det är någonting jag inte vill bli ihågkommen
            för så är det möjligen gymnasieskolan, eftersom det inte är min
            förtjänst att den ser ut som den gör. Det var faktiskt på det
            sättet att Göran Persson lade fram en proposition för principbeslut
            om gymnasieskolan och den röstades igenom i kammaren av Socialdemokraterna,
            Vänsterpartiet och Centerpartiet, om jag inte missminner mig.
          </note>
          <note>
            Möjligheterna för en borgerlig regering att omedelbart riva upp
            ett sådant beslut var begränsade.
          </note>
          <note>
            Dessutom tycker jag naturligtvis att har man efter en lång debatt
            fattat ett sådant stort beslut, lagt om riktlinjerna för gymnasieskolan,
            måste man i rimlighetens namn se om det fungerar innan man river
            upp det igen.
          </note>
          <note>
            Nu har vi snart tio års erfarenhet av Göran Perssons gymnasieskola.
            Effekterna är förödande. Det är många problem. Där är kritiken
            att ni gör för lite för att ta itu med dem.
          </note>
          <note>
            Vi har frågan om lärlingsutbildningen. När man låser in lärlingsutbildningsprojektet
            i gymnasiestrukturen får man problem. Därför har jag en fråga
            till
          </note>
          <note>
            Agneta Lundberg: Är ni socialdemokrater för eller emot lärlingsutbildning?
            Man får hela tiden känslan av att det går att säga lärlingsutbildning,
            men de ska gå hela gymnasieskolan, och då blir det ju inget. Det
            är den ena frågan.
          </note>
          <note>
            Den andra frågan jag väldigt gärna skulle vilja ha svar på är:
            Står ni fast vid löftena om en modern gymnasieexamen, kommer det
            ett sådant förslag? Vi har nyss hört hur era kompisar, i vart
            fall från kommunisternas sida, säger att de inte vill ha någon
            gymnasieexamen. Kommer ni med ett reellt förslag till gymnasieexamen
            i samband med propositionen om antagningsreglerna? Det finns en
            majoritet i kammaren för det.
          </note>
          <note type="speaker">
            Anf. 16 AGNETA LUNDBERG (s) replik:
          </note>
          <note>
            Fru talman! Jag kan säga att vi är för en modern lärlingsutbildning.
            Men vi vill understryka att grunden i den lärlingsutbildningen
            ska ge högskolebehörighet och att man inte ska tubba på kärnämnena.
          </note>
          <note>
            Vi tycker att det är viktigt att man hittar andra vägar för utbildning
            inom yrkesområden, så att det inte bara finns en. Men vi har ju
            sett att näringslivet också har svårt att komma med idéer till
            hur det här ska vara. De stryker ju också under vikten av att
            man har de här kunskaperna i de teoretiska ämnena. Det är lätt
            att de faller bort om man har en lärlingsutbildning som bara innehåller
            yrkesämnet.
          </note>
          <note>
            Frågan om gymnasieexamen kan jag också svara på. Självklart kommer
            vi med ett sådant förslag.
          </note>
          <note type="speaker">
            Anf. 17 BEATRICE ASK (m) replik:
          </note>
          <note>
            Fru talman! Det var utmärkt. Jag ser fram emot det förslaget.
          </note>
          <note>
            Det är att sitta på två stolar att säga att de här eleverna ska
            ha högskolebehörighet. Går man som lärling till damfrisörska måste
            man ha mycket teori, inte minst kemi, svenska, engelska och mycket
            annat.
          </note>
          <note>
            Men att man måste ha alla ämnen gör att man låser möjligheterna
            för en liten damfrisering att gratis tillhandahålla den praktikplats
            som behövs. Därför finns det nästan inga lärlingar. Det blir ju
            ingenting av den här verksamheten.
          </note>
          <note>
            Jag vädjar till socialdemokraterna att ändå titta på lite modernare
            modeller än de ni har stått för.
          </note>
          <note>
            Jag har en fråga till som rör det sista ämnesområdet som Agneta
            Lundberg tog upp, nämligen försöksverksamheten med föräldrars
            val också när det gäller utvecklingsstörda barns skolgång. Där
            har jag samma uppfattning. Försöksverksamheten bör fortsätta,
            därför att det finns problem.
          </note>
          <note>
            Men jag skulle ändå vilja uppmärksamma Agneta
          </note>
          <note>
            Lundberg på att ett av de största problemen som visat sig är
            att föräldrarna har varit för dåligt informerade om särskolan
            och om grundskolans förutsättningar att ge just det enskilda barn
            det handlar om den absolut bästa utbildningen. Då krävde vi från
            moderat sida att man får säga till Skolverket: Ta fram riktlinjer,
            försäkra er om att alla får den informationen! Men ni orkar inte
            ens med det. Det är väldigt allvarligt.
          </note>
          <note>
            Nu sade Agneta Lundberg i debatten: Vi utgår från att det blir
            information. Ja, det har man utgått från när det gäller föräldrars
            val av skola över hela landet. Det har inte hänt någonting. Men
            just här är det så preciserat, det är ganska få föräldrar och
            det är väldigt svåra överväganden. Vore det ändå inte på sin plats
            att ge Skolverket ett tydligt direktiv: Nu får ni se till att
            de berörda föräldrarna får adekvat information, så att vi inte
            får så många misslyckanden som det har blivit och som propositionen
            visar på när det gäller placeringen i grundskola eller särskola.
          </note>
          <note type="speaker">
            Anf. 18 AGNETA LUNDBERG (s) replik:
          </note>
          <note>
            Fru talman! Först och främst tycker jag att man utan direktiv
            och annat borde förutsätta att ledningen för grundskolan lägger
            sig vinn om att informera föräldrarna om vad som gäller för deras
            barn. Det borde inte behöva gå ut något speciellt dokument för
            det. Det tycker jag inte.
          </note>
          <note>
            Men jag vet ju att Skolverket har tittat närmare på detta och
            blivit varse att det inte fungerar. Därför kommer man att se till
            att det blir en skärpning när det gäller informationen till föräldrarna
            om den möjligheten. Det tycker jag är beklämmande att man inte
            har gjort tidigare.
          </note>
          <note type="speaker">
            Anf. 19 ULLA-BRITT HAGSTRÖM (kd) replik:
          </note>
          <note>
            Fru talman! Först vill jag säga att vi har en bra gymnasieskola
            för många. Jag ber om ursäkt om
          </note>
          <note>
            Agneta Lundberg trott att jag talade om hela gymnasieskolan.
            Jag har hållit mig till betänkandet, och betänkandet handlar om
            lärlingsutbildning, hemkunskap och föräldrars inflytande över
            utvecklingsstörda barns skolgång.
          </note>
          <note>
            Det är den del av lärlingsutbildningen som saknas som jag kanske
            har gått upp i falsett om, för där finns det ett systemfel. Det
            är många som inte finner sig till rätta i gymnasieskolan. Därför
            är jag också mycket glad för den översyn som regeringen har bestämt
            att göra för att utreda och utveckla gymnasieskolan.
          </note>
          <note>
            Nu skulle jag vilja ställa en fråga till Agneta
          </note>
          <note>
            Lundberg vad gäller lärlingsdelen. Den motion där
          </note>
          <note>
            Kristdemokraterna, Vänstern och Moderaterna var eniga om en försöksutbildning
            i Småland för lärlingar och allt var förberett har också avstyrkts
            av utskottsmajoriteten. Varför skulle den försöksverksamheten
            avslås när regeringen ändå vill visa att man ska fortsätta med
            försöksverksamhet?
          </note>
          <note type="speaker">
            Anf. 20 AGNETA LUNDBERG (s) replik:
          </note>
          <note>
            Fru talman! Jag tycker inte att det är riksdagens sak att ta
            ut vilka orter som ska bedriva försöksverksamhet. Det tycker jag
            är departementets sak. Det är vårt skäl.
          </note>
          <note type="speaker">
            Anf. 21 ULLA-BRITT HAGSTRÖM (kd) replik:
          </note>
          <note>
            Fru talman! Då hoppas jag att Agneta Lundberg påverkar sina kamrater,
            så att den försöksutbildning som jag motionerat om kan få komma
            till stånd.
          </note>
          <note>
            Jag vill också gå tillbaka till frågan om föräldrars val när
            det gäller utvecklingsstörda barns skolgång.
          </note>
          <note>
            Försöksverksamheten ska nu fortsätta under lång tid framöver.
            Vad tänker regeringen göra konkret?
          </note>
          <note>
            Vill man ge kommunerna ett andrum för att de ska kunna klara
            av informationen? Också Beatrice Ask frågade om detta. Regeringen
            måste väl ha något i bagaget eftersom man vill ha fem år på sig?
          </note>
          <note type="speaker">
            Anf. 22 AGNETA LUNDBERG (s) replik:
          </note>
          <note>
            Fru talman! Jag tror inte att det finns någon väg tillbaka när
            det gäller föräldrars rätt att välja om de vill ha sina barn i
            grundskolan eller i särskolan. Men det är viktigt att man inte
            rusar i väg. Det behöver kanske i och för sig inte ta ända till
            år 2005, men jag böjer mig för den bedömning som andra har gjort.
            Jag kan mycket väl dela den.
          </note>
          <note>
            Jag tycker att det är viktigt att arbetet görs grundligt, så
            att man inte gör några ytterligare misstag. En hel del har ju
            upptäckts under försöksverksamheten.
          </note>
          <note type="speaker">
            Anf. 23 SOFIA JONSSON (c) replik:
          </note>
          <note>
            Fru talman! Eftersom varken propositionen eller betänkandet innehåller
            så många nya, roliga saker, så blir frågorna ungefär desamma.
          </note>
          <note>
            Jag vill börja med att diskutera lärlingsutbildningen. Agneta
            Lundberg sade att det är viktigt med en bra lärlingsutbildning
            och att försöksverksamheten ska fortsätta. Min korta och enkla
            fråga är: Vilka resurser tänker man lägga på den här försöksverksamheten?
            Vilka nya, kraftfulla insatser tänker man göra för den?
          </note>
          <note type="speaker">
            Anf. 24 AGNETA LUNDBERG (s) replik:
          </note>
          <note>
            Fru talman! Jag kan inte ge någon exakt summa som man ska lägga
            på den här försöksverksamheten.
          </note>
          <note>
            Men jag har i varje fall inhämtat uppgiften att det blir ökade
            resurser till den.
          </note>
          <note type="speaker">
            Anf. 25 SOFIA JONSSON (c) replik:
          </note>
          <note>
            Fru talman! Det är lite konstigt. I betänkandet säger utskottsmajoriteten
            att man går med på att förlänga försöksverksamheten helt utan
            tidsbegränsning.
          </note>
          <note>
            Men då borde man väl också veta vilken kraft som ligger bakom?
            Vilka nya mål har regeringen lagt som grund för den fortsatta
            försöksverksamheten? Jag tycker att det är beklagligt att man
            inte kan påvisa det här i dag, och jag blir lite fundersam över
            det.
          </note>
          <note>
            Vi vill ju ha ett stoppdatum. Fram till dess ska vi kunna sätta
            in ordentligt med resurser och också kunna visa vilka riktlinjer
            den här försöksverksamheten ska arbeta efter. Då kan vi senare
            komma i gång med en bra lärlingsutbildning.
          </note>
          <note>
            Jag har också en annan fråga. Agneta Lundberg diskuterade inflytandet
            för föräldrar med utvecklingsstörda barn. Den försöksverksamheten
            ska pågå i fem år, alltså fram till år 2005. Vad är det som gör
            att det här området behöver så lång tid? Skolverket har visat
            på de problem som finns. Vi ser också att stora, tunga utredningar
            kan arbeta på mycket kortare tid och lösa olika problem.
          </note>
          <note type="speaker">
            Anf. 26 AGNETA LUNDBERG (s) replik:
          </note>
          <note>
            Fru talman! Jag har ännu inte mandat att avslöja det nya som
            eventuellt kommer när det gäller lärlingsutbildningen. Men före
            sommaren kommer det att lämnas besked om hur lärlingsutbildningen
            ska vara utformad.
          </note>
          <note>
            Sedan gällde det den långa försöksperioden på fem år. Det finns
            inget som hindrar att man fattar beslut tidigare om man upplever
            att man har fått fram ett bättre underlag på kortare tid än så.
            Då kan man fatta beslut.
          </note>
          <note>
            Men det vore lite jobbigt att komma tillbaka ännu en gång och
            säga att vi behöver mera tid. Då är det bättre att säga 2005 och
            vara säker på att man är klar då.
          </note>
          <note type="speaker">
            Anf. 27 ULF NILSSON (fp) replik:
          </note>
          <note>
            Fru talman! Det är ju så att väldigt många av dem som börjar
            gymnasieskolan med intresse för en yrkesförberedande utbildning
            blir besvikna.
          </note>
          <note>
            Vi har t.ex. fått aktuella siffror från Stockholms utbildningsförvaltning,
            som visar att det på många yrkesförberedande program bara är 10-20
            % av eleverna som når målen för dessa nationella program.
          </note>
          <note>
            Det är klart att det innebär en besvikelse att dels inte nå upp
            till de teoretiska målen, dels känna att man inte får en tillräcklig
            yrkesförberedelse.
          </note>
          <note>
            Trots att Agneta Lundberg redan har fått flera frågor om lärlingsutbildning
            och yrkesutbildning, har i varje fall inte jag fått en klarare
            bild av hur stort intresse och engagemang det finns hos socialdemokraterna
            för att utforma en riktig lärlingsutbildning i
          </note>
          <note>
            Sverige.
          </note>
          <note>
            Därför skulle jag vilja ställa två väldigt konkreta frågor.
          </note>
          <note>
            Är Agneta Lundberg och socialdemokraterna beredda att diskutera
            den typ av utbildning som finns i
          </note>
          <note>
            Norge? Där tillbringar eleverna minst halva studietiden på företagen
            och halva tiden i skolan.
          </note>
          <note>
            Nu när vi får en gymnasieexamen undrar jag om
          </note>
          <note>
            Agneta Lundberg är intresserad av att även diskutera införandet
            av en rejäl yrkesexamen, med status för den yrkesutbildning som
            man har fått?
          </note>
          <note type="speaker">
            Anf. 28 AGNETA LUNDBERG (s) replik:
          </note>
          <note>
            Fru talman! Det vore väldigt oklokt av mig att ge mig in i den
            diskussionen nu, när vi har bestämt oss för att göra en översyn.
            Vi har ju förlängt försöksverksamheten eftersom vi inte har ett
            tillräckligt stort underlag för att kunna fatta ett permanent
            beslut.
          </note>
          <note>
            Därför avstår jag ifrån att svara på den frågan.
          </note>
          <note type="speaker">
            Anf. 29 ULF NILSSON (fp) replik:
          </note>
          <note>
            Fru talman! Jag tycker att det är tråkigt. Även i riksdagen ska
            man väl kunna yttra sig så mycket att man kan peka ut i vilken
            riktning man är intresserad av att arbeta. Det skulle vara roligt
            om vi kunde föra en öppen debatt om det här, även om jag förstår
            att
          </note>
          <note>
            Agneta Lundberg inte kan binda sig vid något detaljerat, konkret
            förslag. Jag beklagar dock att hon inte kan ge oss en uppfattning
            om i vilken riktning socialdemokraterna är beredda att föra diskussionen.
          </note>
          <note type="speaker">
            Anf. 30 AGNETA LUNDBERG (s) replik:
          </note>
          <note>
            Fru talman! Precis som Ulf Nilsson önskade så är jag beredd att
            ha en öppen dialog. Men det vore inte speciellt öppet om jag stod
            här och talade om hur jag vill att det ska vara. Jag är öppen
            för en öppen dialog.
          </note>
          <note type="speaker">
            Anf. 31 KALLE LARSSON (v) replik:
          </note>
          <note>
            Fru talman! Låt mig börja med att säga att jag tycker att det
            är bra att Agneta Lundberg för socialdemokraternas räkning redan
            nu kan avvisa den uppdelning i ett A-lag och ett B-lag som skulle
            bli följden av den gymnasieexamen som bl.a. företrädare för det
            gamla Högerpartiet förordar i sin reservation. Det är utmärkt
            att detta klargörs redan från början.
          </note>
          <note>
            Min fråga gäller dock betygssystemet i allmänhet men också betygen
            på projektarbetet.
          </note>
          <note>
            Om man har en någorlunda modern kunskapssyn så finns det, enligt
            min uppfattning, två rimliga argument för att betygsätta något.
          </note>
          <note>
            Det ena argumentet skulle vara att man vill göra en utvärdering
            för att få reda på hur man ligger till i klassen och vad man behöver
            lära sig mer om. Men för det här ändamålet har vi ju gemensamt
            tagit fram utvecklingssamtalet, som enligt min uppfattning är
            ett mycket bättre sätt att utvärdera undervisningen.
          </note>
          <note>
            Det andra argumentet för betygssättning är urvalet till högre
            studier. Men också här finns det en mängd andra sätt som enligt
            min och Vänsterpartiets uppfattning är bättre på att ta reda på
            hur lämpad någon är för fortsatta studier.
          </note>
          <note>
            Så min fråga är egentligen: På vilket sätt bidrar egentligen
            betygssättandet på projektarbetet med graderade betyg till arbetets
            kvalitet?
          </note>
          <note type="speaker">
            Anf. 32 AGNETA LUNDBERG (s) replik:
          </note>
          <note>
            Fru talman! Själva betygssättningen bidrar självfallet inte till
            kvaliteten. Det är ju arbetet som avgör kvaliteten på projektarbetet,
            inte betygen. Vi har inte kommit fram till någonting annat som
            skulle vara mer rättvist. Vi har inte hittat något system som
            vi kan säga är mycket bättre än det nuvarande betygssystemet.
            Och tills vi har hittat något annat så håller jag fast vid det
            betygssystem som vi har nu.
          </note>
          <note type="speaker">
            Anf. 33 KALLE LARSSON (v) replik:
          </note>
          <note>
            Fru talman! Det är en väldigt rimlig ståndpunkt.
          </note>
          <note>
            Jag kan säga att vi har en del förslag, och jag vet att det också
            inom socialdemokratin diskuteras en hel del kring dessa frågor.
            Utan att ställa några vidare frågor vill jag bara säga att vi
            ser fram emot en fortsatt diskussion om hur vi ska kunna ersätta
            betygen såväl på projektarbetet som i de årskurser i grundskolan
            där betyg finns och i gymnasieskolan i övrigt.
          </note>
          <note type="speaker">
            Anf. 34 GUNNAR GOUDE (mp):
          </note>
          <note>
            Fru talman! Det här betänkandet handlar till väldigt stor del
            om en senareläggning av tre ganska stora förslag. Regeringen har
            aviserat att man har för avsikt att senarelägga förslaget om en
            gymnasieexamen.
          </note>
          <note>
            Regeringen begär också av riksdagen att få förlänga försöksperioderna
            både när det gäller lärlingsutbildningen och föräldrars val av
            skolgång för barn med utvecklingsstörning.
          </note>
          <note>
            Det är naturligtvis oppositionspartiernas skyldighet att då säga
            "se där, regeringen hinner inte göra det man har tänkt och följer
            inte det som har planerats".
          </note>
          <note>
            Det kan alltid ligga någonting i det. Jag skulle vilja titta
            lite närmare på orsakerna till att de här senareläggningarna är
            begärda.
          </note>
          <note>
            När det gäller gymnasieexamen sitter det en arbetsgrupp på departementet
            med uppdrag att titta på rekryteringen till högskolestudier. Vi
            vet att det finns ett problem när det gäller antagningsförfarandet.
            Det är många partier som har påpekat att man borde se över hela
            antagningssystemet till den högre utbildningen. Självfallet är
            gymnasieexamen någonting som bör relateras till det antagningssystemet.
            Därför bör man invänta förslaget.
          </note>
          <note>
            Miljöpartiet har varit ganska svalt intresserat av gymnasieexamen.
            Vi tror inte att det är något bra instrument för antagning till
            högre utbildning. Vi får se vad arbetsgruppen kommer fram till.
          </note>
          <note>
            När det gäller lärlingsutbildningen är det en hjärtefråga för
            Miljöpartiet. Vi har drivit den i många år.
          </note>
          <note>
            Vi vill ha en lärlingsutbildning, och vi ser att utvecklingen
            går i rätt riktning. Samtliga partier i riksdagen är nu uttalat
            för en lärlingsutbildning - så har det inte alltid varit. Både
            LO och SAF, som är de två stora parterna när det gäller lärlingsutbildning,
            har deklarerat att de är intresserade av en lärlingsutbildning.
          </note>
          <note>
            Skälet till att försöket med lärlingsutbildning har gått väldigt
            långsamt - det är alltså få skolor som har deltagit i försöket;
            det är under 100 som går i en lärlingsutbildning - är naturligtvis
            att det tar tid att få fram riktlinjer och normer för hur det
            ska organiseras.
          </note>
          <note>
            Där är det speciellt svårt i Sverige, delvis på grund av lyckliga
            omständigheter, därför att vi i vanliga fall överlåter åt arbetsgivarparten
            och de fackliga organisationerna att avgöra sådana frågor som
            har att göra med t.ex. lön för den som är lärling, ersättning
            till arbetsgivaren för kostnader för att ha en lärling osv.
          </note>
          <note>
            Kommunerna och skolorna har också haft andra problem att prioritera.
            Vi vet att det fortfarande är resursbrist som orsakar att elever
            med behov av särskilt stöd inte kan få det. Det är huvudproblemet
            både i grundskolan och i gymnasiet. Det behövs alltså fler lärare
            och specialpedagoger för att man ska kunna gå in och ge det här
            stödet. Innan det är gjort har skolan problem att hantera som
            gör att man antagligen avvaktar lite grann med att ge sig i kast
            med lärlingsutbildningen.
          </note>
          <note>
            Lärlingsutbildningen har också en naturlig plats i två andra
            delar i skolans verksamhet som är under utveckling. Den ena är
            APU, den arbetsplatsförlagda utbildningen. Den har utvecklats
            på ett väldigt bra sätt, men det finns fortfarande en del att
            göra där. Jag tror att man egentligen skulle utveckla APU först
            och sedan gå vidare med lärlingsutbildningen. En väl utvecklad
            APU lägger också grunden för rutiner för samverkan mellan skola
            och företag som man direkt skulle kunna utnyttja när man sedan
            fortsätter med lärlingsutbildningen.
          </note>
          <note>
            Vi har fått ett nytt inslag i gymnasieutvecklingen med projektarbetet
            om 100 poäng, som för de program som har yrkesinriktade ämnen
            innebär att man också kan göra en stor del av det projektarbetet
            ute på företag eller i den offentliga sektorn, alltså i verksamhetsförlagd
            form. Det är också en del i det här.
          </note>
          <note>
            Jag tror att man även skulle titta på projektarbetet och låta
            det utvecklas först innan man får ett slutförslag på lärarutbildningen.
          </note>
          <note>
            Jag tror att alla är överens om att behovet av att förlänga försöksperioden
            är stort och självklart med den information vi har fått.
          </note>
          <note>
            Om vi tittar på försöket med föräldrars val av skolgång för barn
            med utvecklingsstörning har det kommit rapporter från utvärderingen
            av det försöket -
          </note>
          <note>
            det har ju rullat kontinuerligt - som är oroande. Dels har elever
            som har placerats i grundskolan på föräldrars begäran inte lyckats
            såsom man förväntat sig.
          </note>
          <note>
            Dels har föräldrar fått dålig information. Det är flera typer
            av brister i försöksverksamheten. Det är naturligtvis bra att
            de har upptäckts, och de måste tillrättaläggas.
          </note>
          <note>
            Skälet är, som jag nämnde i inledningen, att skolan har för små
            resurser just på den här punkten. Det saknas specialpedagoger
            ute på skolorna. Det är just de personerna som ska ta hand om
            informationen, ta hand om de här eleverna i grundskolan. Så länge
            den svagheten finns där ligger det en broms för möjligheterna
            att utveckla försöksverksamheten på ett bra sätt.
          </note>
          <note>
            En försöksverksamhet av den här typen, som visar på brister men
            där alla är överens om att vi skulle vilja ha det här, bör naturligtvis
            fortsätta. Jag kan inte förstå när Ulla-Britt Hagström säger att
            vi ska sätta stopp för försöksverksamheten och gå direkt på beslut
            och omsätta det här i verkligheten. Det betyder också att man
            släpper lite grann på kontrollen av arbetet.
          </note>
          <note>
            Jag tror att det är bra att man fortsätter ett försök som har
            fått den här starten.
          </note>
          <note>
            Det finns ett förslag i propositionen från regeringen och i betänkandet
            om att ha den vanliga betygssättningen på projektarbetet om 100
            poäng i gymnasiet. Projektarbetet är tidigare beslutat, men betygssättningen
            kvarstod.
          </note>
          <note>
            Miljöpartiet har alltid varit motståndare till betygssystemet.
            Vi tror alltså inte på betygssystem i en modern skola som motivationsbärare.
            Vi har sagt att vi vill se en skola som är till för alla men också
            för envar. Det ska vara individualiserad undervisning, och undervisningen
            ska utformas i samverkan mellan lärare och elev, så att den passar
            varje enskild elev.
          </note>
          <note>
            Man ska studera för att man tycker att det är roligt och intressant,
            inte för att få betyg. Betygen är ett snett instrument, som leder
            fel när det gäller motivationen, och det är ett oerhört dåligt
            pedagogiskt instrument. Den som läser av eget intresse lär sig
            tio gånger så fort som den som läser för att få ett högre betyg.
          </note>
          <note>
            Nu har Vänsterpartiet väckt en motion där man inte vill gå med
            på att ha den här betygssättningen i fyra grader som finns i de
            övriga kurserna i gymnasiet. Miljöpartiet stöder inte den motionen.
            Vårt argument har inte blivit helt tydligt i diskussionen. Vi
            är alltså mot betyg, men vi tycker att när man har betyg i gymnasieskolan
            på de andra kurserna och de betygen används som urvalsinstrument
            för högre studier -
          </note>
          <note>
            vilket vi tycker är olyckligt - kan vi inte gå med på att man
            skulle låta projektarbetet vara betygsfritt.
          </note>
          <note>
            Om vi tittar på hur gymnasieeleverna har anpassat sig till betygssystemet
            ser vi att de lägger ned stor energi på att välja kurser och satsa
            på sådant som ger betyg, som sedan kan leda till inträde i högre
            utbildning. Vi tycker att projektarbetet är en bra sak. Det är
            någonting som vi tror kan vara ett mycket värdefullt inslag i
            gymnasieutbildningen. Men vad händer då om det skulle vara betygsfritt?
            Jo, det betyder naturligtvis att skaran av elever i gymnasiet
            inte lägger ned ett dugg kraft på projektarbetet. Det skulle alltså
            vara att direkt motarbeta intresset för projektarbetet ute på
            skolorna och bli olyckligt.
          </note>
          <note>
            Därför föreslår vi, trots vår negativa inställning till betyg,
            att man låter betygsskalan gälla rätt över, även för projektarbetet.
          </note>
          <note>
            Ändringen av benämningen hemkunskap till hemoch konsumentkunskap
            är bara en liten glädjande signal. Miljöpartiet har länge begärt
            att konsumentkunskapen skulle in i grundskolan. Den har plockats
            in, och nu står den också förtydligad, och man vet var den finns.
            Det är ingen större reform.
          </note>
          <note type="speaker">
            Anf. 35 ULLA-BRITT HAGSTRÖM (kd) replik:
          </note>
          <note>
            Fru talman! Jag tycker att försöksverksamheten har drivits med
            för vagt intresse. Det behövs mer av direkt handlingskraft.
          </note>
          <note>
            Jag skulle vilja ställa en annan fråga till Gunnar
          </note>
          <note>
            Goude, som talade om APU-delen. Det är i dag 60 %
          </note>
          <note>
            som får den APU som man är berättigad till, och skillnaden mellan
            programmen är mycket stor.
          </note>
          <note>
            Vi kristdemokrater tycker att det är viktigt att
          </note>
          <note>
            APU-delen omspänner alla program - också de naturvetenskapliga
            och samhällsvetenskapliga programmen, dvs. de teoretiska programmen.
            Jag undrar vilken Gunnar Goudes inställning är. Nog måste det
            vara väldigt viktigt också för elever på samhällsvetenskapsprogrammet
            att komma ut i arbetslivet och få känna den verkligheten.
          </note>
          <note type="speaker">
            Anf. 36 GUNNAR GOUDE (mp) replik:
          </note>
          <note>
            Fru talman! Det är lätt att svara på det. Miljöpartiets inställning
            är att APU ska finnas på alla ställen. Vi beklagar att det dessutom
            är förseningar inom vissa branscher. Man har svårt inom elbranschen,
            t.ex. Men vi ser det som ett mål att man får en väl utbyggd APU
          </note>
          <note>
            som alla elever kan få delta i.
          </note>
          <note type="speaker">
            Anf. 37 SOFIA JONSSON (c) replik:
          </note>
          <note>
            Fru talman! Gunnar Goude kunde vi flera gånger höra säga att
            skolan har alldeles för små resurser. Jag håller med. Jag tycker
            att skolan ska ha mer pengar för att bl.a. kunna ge stöd för läs-
            och skrivutveckling. Det var därför Centerpartiet i sin vårbudget
            avsatte 4,2 miljarder extra kronor till skolan.
          </note>
          <note>
            Min första enkla fråga blir följande. Anta att Gunnar Goude tycker
            att dessa projekt är bra, att skolan är viktig och att skolan
            behöver mer resurser. Kommer
          </note>
          <note>
            Miljöpartiet i budgetarbetet under hösten att agera för att skolan
            ska få tillräckligt goda och ökade resurser?
          </note>
          <note type="speaker">
            Anf. 38 GUNNAR GOUDE (mp) replik:
          </note>
          <note>
            Fru talman! Miljöpartiet har agerat i den riktningen och kommer
            att agera i den riktningen. Vi kan konstatera att resurserna också
            kommer ut i kommunerna. De statliga kommunanslagen har ökat drastiskt,
            skulle jag vilja säga. Men man har en bra bit kvar.
          </note>
          <note>
            Sedan är det naturligtvis så att man ute i kommunerna fortfarande
            har eftersläpningar när det gäller ekonomin, så att man av skäl
            som vi kan diskutera på annat håll inte har fört över resurser
            till skolan. Det är naturligtvis viktigt att kommunalpolitikerna
            - våra partikamrater från de olika partierna - ser till att resurserna
            hamnar på rätt ställe. Det är ingen fråga för riksdagen. Men pengar
            ska gå ut i kommunerna, gärna med en formulering om att de ska
            användas i skola och äldreomsorg. Det är de två frågor vi driver.
          </note>
          <note>
            När det gäller resurserna som ni har i budgeten tycker vi att
            det ser trevligt ut, men vi ser också att helheten haltar lite
            grann eftersom ni tar in pengarna på att föreslå en minskad utbyggningstakt
            av grundutbildningsplatserna på högskolorna. Pengarna tas därifrån.
            Det tror jag inte är någon bra politik. Det är naturligtvis en
            fördelningsfråga, men i statsbudgeten vill vi nog gärna se till
            att pengar kommer till båda ändamålen.
          </note>
          <note type="speaker">
            Anf. 39 SOFIA JONSSON (c) replik:
          </note>
          <note>
            Fru talman! Vi ska inte fastna i budgetdiskussioner, men för
            att elever och studenter ska kunna gå till den högre utbildningen
            gäller det att ha en grundutbildning och en grundskola som har
            tillräckligt med resurser och där eleverna kan få godkända betyg.
            Jag tycker att det är roligt att höra Gunnar Goude och
          </note>
          <note>
            Miljöpartiet säga att skolan kommer att bli ett prioriterat område
            till hösten.
          </note>
          <note>
            Jag blev lite konfunderad när jag hörde Gunnar
          </note>
          <note>
            Goude prata om examensarbetet och betygen och kopplingen däremellan.
            Goude säger att Miljöpartiet är emot betyg, men eftersom det finns
            betyg ska också examensarbetet ligga till grund för betyg. Hur
            är det egentligen? Diskuterar Miljöpartiet så i andra frågor också,
            dvs. att det ska fortsätta på ett sätt därför att det redan är
            på det sättet? Kommer Miljöpartiet kanske fortsättningsvis att
            prata om att betygen är viktiga och att de är en motivationsfaktor,
            precis som
          </note>
          <note>
            Gunnar Goude sade? Examensarbetet är viktigt, och betygen är
            en faktor för att det ska kunna bli bra.
          </note>
          <note type="speaker">
            Anf. 40 GUNNAR GOUDE (mp) replik:
          </note>
          <note>
            Fru talman! När det gäller första frågan vill jag säga att det
            är klart att vi kommer in på budgetfrågor när Sofia tar upp just
            satsningarna på kommunerna.
          </note>
          <note>
            Det är ju en budgetfråga.
          </note>
          <note>
            Det tar tid av andra skäl också. Pengar ska dit, men det saknas
            också lärare. Vi måste få i gång lärarutbildningen, och vi måste
            få i gång framför allt specialpedagogutbildningarna. Det tar tid.
            Man kan tala om underlåtenhetssynder hos tidigare regeringar,
            osv., men det är någonting som är i gång. Propositionen om den
            nya lärarutbildningen läggs fram i dag inför riksdagen. Det är
            ett steg på väg i den riktningen.
          </note>
          <note>
            När det gäller betygssättningen av projektarbetet tror jag att
            jag gjorde klart att det är på det sättet att man inte kan införa
            en betygslös bit i ett gymnasium när alla elever har anpassat
            sig till betygssystemet och det antagningssystem som vi nu har
            till högre utbildning och jobbar för att få bra betyg strategiskt
            placerade så att de ökar sannolikheten för att komma in.
          </note>
          <note>
            Lägger man en sådan bit där kan man vara rätt säker på att dessa
            elever inte satsar på projektet. Trots att vi har ett tokigt betygssystem
            är det bra att låta det gälla även projektarbetet.
          </note>
          <note>
            Miljöpartiet har en rad exempel på hur verkligheten skiljer sig
            från den vision som vi har för framtiden. Vi måste naturligtvis
            anpassa våra beslut så att vägen till den visionen inte blir alltför
            stenig.
          </note>
          <note type="speaker">
            Anf. 41 TOMAS HÖGSTRÖM (m):
          </note>
          <note>
            Fru talman! Skolan måste erbjuda eleverna fler vägar till framgång.
            Jag tror att vi alla är överens om den inställningen. Jag tror
            att det är vad vi alla vill när vi använder oss av uttryck av
            typen "individuella studieplaner" och när vi utgår från själva
            det faktumet att alla elever är unika. Men då handlar det också
            om att vi ger eleverna en skola som tar vara på respektive elevs
            möjligheter och ger honom eller henne de bästa förutsättningarna
            att växa.
          </note>
          <note>
            Hur ser det då ut? Ett av de grundläggande felen vi ser med den
            nuvarande gymnasieskolan tar sig uttryck i att gymnasieutbildningen
            ska leda till högskolebehörighet för alla. Blotta faktumet leder
            till att dagens utbildningssystem skapar ett A- respektive ett
          </note>
          <note>
            B-lag. Det bekräftas av lärare, och det bekräftas av elever.
          </note>
          <note>
            Då kan vi göra någonting åt det, eller så kan vi fortsätta att
            göra som vi gör nu och blunda. Men jag tycker inte att vi ska
            blunda. Vi måste bejaka att olikheter finns och att människor
            vill olika saker beroende på i vilket livsskede de är i.
          </note>
          <note>
            Att då ställa kravet att alla ska ha högskolebehörighet är just
            att förneka att människor är olika. Det är just att förneka att
            människor har olika vägar till framgång och vill olika beroende
            på i vilket livsskede de är.
          </note>
          <note>
            När riksdagen har diskuterat lärlingssystem, bl.a., har man just
            försökt att lite stapplande göra någonting åt detta. Men tyvärr
            har man fortsatt att hävda att även lärlingssystemet ska leda
            till högskolebehörighet.
          </note>
          <note>
            Vad är resultatet? Inte ens socialdemokraterna försvarar resultaten
            av den verksamhet som vi ser. Vi kan i budgetpropositionen läsa
            att 150 elever för närvarande är involverade i lärlingssystemet.
          </note>
          <note>
            Går någonting dåligt ska man inte köra vidare med det, utan då
            ska man ta fasta på vad Moderata samlingspartiet säger i sin motion.
            Vi behöver ett nytt lärlingssystem - en helt ny modell. Den måste
            bygga på flexibilitet och mångfald när det gäller formerna för
            utbildningen. En fungerande lärlingsutbildning ska bygga på en
            likvärdig ställning mellan skola och företag och också erkänna
            att företagen har kostnader för lärlingsutbildningen och att företagen
            också självklart ska ha ersättning för de kostnader som de får
            på grund av att de gör denna insats.
          </note>
          <note>
            Agneta Lundberg sade att vi kan vänta oss besked om den framtida
            utformningen av lärlingssystemet.
          </note>
          <note>
            Det kommer någonting före sommaren, sade hon.
          </note>
          <note>
            Men hon kunde inte visa riksdagen den öppenheten att hon talade
            om vad innehållet skulle vara. Det är ju ganska märkligt, med
            tanke på att vi nu diskuterar just utbildningsutskottets betänkande
            som bl.a. behandlar lärlingsutbildning. Den här informationen
            hade kanske Agneta Lundberg redan när utskottet behandlade frågan.
            I så fall kan vi bara konstatera att den brist på öppenhet som
            regeringens företrädare i den här kammaren visar riksdagen är
            rent beklämmande. Detta visar i så fall att socialdemokraterna
            de facto anser att de själva har svaret på alla frågor. Det är
            ett grundläggande fel i den socialdemokratiska utbildningspolitiken.
          </note>
          <note>
            Det är först med en dialog och en studie av resultaten inom de
            utbildningssystem som vi diskuterar som vi kan nå framgång. Socialdemokraterna
            har en lång väg att gå för att komma dithän.
          </note>
          <note>
            (forts. 8 §)
          </note>
          <note>
            Ajournering
          </note>
          <note>
            Kammaren beslutade kl. 13.50 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            7 § Frågestund
          </note>
          <note type="speaker">
            Anf. 42 ANDRE VICE TALMANNEN:
          </note>
          <note>
            Jag vill hälsa er välkomna till dagens frågestund.
          </note>
          <note>
            I denna frågestund deltar följande statsråd: Statsminister Göran
            Persson, justitieminister Laila Freivalds, socialminister Lars
            Engqvist, finansminister
          </note>
          <note>
            Bosse Ringholm och statsrådet Mona Sahlin. Statsministern besvarar
            allmänpolitiska frågor. Frågor till övriga statsråd förutsätts
            beröra deras ansvarsområde inom regeringen. Varsågod att ta plats.
          </note>
          <note>
            Välkomna också alla ni åhörare i dag!
          </note>
          <note>
            Hela Sverige ska leva
          </note>
          <note type="speaker">
            Anf. 43 LENNART DALÉUS (c):
          </note>
          <note>
            Fru talman! Vid den förra landsbygdsriksdagen lovade statsministern
            att det skulle tillsättas en landsbygdsutredning. Nu blev det
            i stället en regionalpolitisk utredning. Här i kammaren har statsministern
            utlovat höjda anslag till vägarna. Nu blev det i stället en begränsning.
          </note>
          <note>
            Fru talman! När statsministern nästa vecka gästar och talar vid
            landsbygdsriksdagen undrar jag om han då kommer att kunna ge löften
            och ge besked som gör att människorna ute på den svenska landsbygden
            kan känna förtröstan och tilltro till framtiden.
          </note>
          <note>
            Anf. 44 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det kanske är att vara lite för pretentiös att säga
            att man ska ge besked så att människor känner förtröstan och framtidstro.
            Men något ska vi väl kunna liva andarna.
          </note>
          <note>
            Jag har haft tillfälle att tala med den föreslagne nye ordföranden
            i Hela Sverige ska leva, Bo Dockered, och jag vet att han kommer
            att ta upp vägfrågorna. Det passar mig bra. Vägfrågorna måste
            vi i denna kammare lösa under den här mandatperioden.
          </note>
          <note>
            Det rör inte bara landsbygdens vägfrågor. Det rör också trafiksäkerhetsfrågor
            och en del väldigt svåra trafikknutar som måste lösas i anslutning
            till våra stora tillväxtcentrum. Ett sådant grepp måste vi ta
            och kommer vi att ta.
          </note>
          <note>
            Jag kommer naturligtvis i övrigt att glädja mig åt vid framträdandet
            i Östersund att den rena landsbygdsbefolkningen nu växer i Sverige.
          </note>
          <note type="speaker">
            Anf. 45 LENNART DALÉUS (c):
          </note>
          <note>
            Fru talman! Det kan vara att människor flyttar ut från de mindre
            orterna till den rena, som statsministern säger, landsbygden.
            Men samtidigt tappar mer än
          </note>
          <note>
            200 av landets 289 kommuner i befolkningen. Det finns andra siffror
            och andra samband.
          </note>
          <note>
            Jag har tagit upp några av de frågorna tidigare i kammaren och
            också på annat sätt agerat för det jag vet oroar människor. Det
            gäller kommunikationerna, möjligheten att över huvud taget förflytta
            sig till arbetet och till andra aktiviteter. Det gäller naturligtvis
            möjligheterna att få en grundservice och inte en nedlagd kassaservice
            på posten. Det gäller också att överföra delar av vattenkraftsvinsterna
            till dem som har producerat dessa vinster.
          </note>
          <note>
            Fru talman! Jag skulle på dessa tre punkter kunna fråga statsministern
            om han har något positivt att säga om människors reskostnader
            på landsbygden, den grundservice som alla behöver och hur han
            ser på detta med att återföra vinster till de människor och regioner
            som genererat dem.
          </note>
          <note>
            Anf. 46 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag tar den sista frågan först. Jag tror att det
            är en dålig politik att på så sätt koppla en återföring av resurser
            till en viss bygd eller region. Det kommer att utlösa en lång
            rad krav av motsvarande slag från andra delar av Sverige. Det
            är en dåligt politik.
          </note>
          <note>
            När det gäller posten och den typen av service har vi självklart
            ett samhällsansvar. Den ska hållas öppen.
          </note>
          <note>
            Det gäller att hitta olika typer av lösningar som gör detta möjligt.
            Avdrag för resekostnader är sådant som jag vet kommer att diskuteras
            i samband med höstens skattesamtal.
          </note>
          <note>
            I övrigt sätter Daléus fingret på den viktiga punkten. Hela Sverige
            minskar i befolkning, eller står precis still. Det är ett uttryck
            inte för dåliga vägar, indragen kassaservice på posten eller uteblivna
            vattenkraftsvinster. Det är ett uttryck för att det föds för få
            barn i Sverige. Den debatten rör alla, också dem som bor i glesbygd.
            Där tror jag att vi har den stora framtidsfrågan som vi gemensamt
            ska hantera.
          </note>
          <note>
            Ersättning till förmyndare, god man och förvaltare
          </note>
          <note type="speaker">
            Anf. 47 HARALD BERGSTRÖM (kd):
          </note>
          <note>
            Fru talman! Jag vill ställa en fråga till justitieministern angående
            förmyndare- och godmansinstitutet.
          </note>
          <note>
            År 1995 ändrades reglerna för bl.a. arvodering av förmyndare,
            god man och förvaltare. Vid gränsvärdet två basbelopp går numera
            skiljelinjen huruvida det är kommunen eller huvudmannen som ska
            betala årsarvodet till gode mannen. Huvudmannen är den som får
            hjälp.
          </note>
          <note>
            Detta gränsvärde är alldeles för lågt. Är huvudmannens inkomst
            eller tillgångar lägre än två basbelopp betalar kommunen. Är de
            högre ska arvodet betalas av huvudmannen. Det bör sägas att från
            de två basbeloppen görs avdrag för skatt, varför nettobeloppet
            kan vara ganska mycket lägre.
          </note>
          <note>
            Det händer därför inte då sällan att gode mannen måste hjälpa
            sin huvudman att söka socialbidrag för att han ska ha så pass
            mycket pengar att han kan betala arvodet till gode mannen. Detta
            är otillfredsställande. Det är t.o.m. kränkande. Därför tycker
            jag att det bör ändras.
          </note>
          <note>
            Lagutskottet har uttalat sig om att det pågår en utvärdering
            av systemet. Min fråga är bara: Hur går det med uppföljningen
            och utvärderingen?
          </note>
          <note>
            Anf. 48 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Den utvärderingen tillkom mot bakgrund av att man
            uppmärksammade en del problem i anslutning till det nya regelverket
            när det gäller godmanskap och förvaltare. Det arbetet pågår. Arvodesfrågorna
            är en del av den utvärderingen. När den är klar får vi se i vilken
            utsträckning vi behöver ändra på det system vi har i dag.
          </note>
          <note>
            När det gäller just den fråga som Harald Bergström tar upp kan
            jag inte uttala mig om hur det ligger till och om den har blivit
            särskilt uppmärksammad. Men jag utgår ifrån att om detta är ett
            problem är det säkerligen en av de frågor som tas upp i utvärderingen.
          </note>
          <note type="speaker">
            Anf. 49 HARALD BERGSTRÖM (kd):
          </note>
          <note>
            Fru talman! För ett år sedan efterlyste lagutskottet i förra
            årets betänkande en tidsplan för uppföljningen.
          </note>
          <note>
            Man skriver: Det är enligt utskottets mening angeläget att det
            arbete som påbörjats redan år 1998 mynnar ut i ställningstagande.
          </note>
          <note>
            Nu har det passerat två år. I årets betänkande ställs ånyo frågan:
            Hur kommer det sig att det tar så lång tid?
          </note>
          <note>
            Anf. 50 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Det är en ganska omfattande fråga, och det är många
            aspekter som har aktualiserats. Från början tror jag att inställningen
            från dem som arbetade med frågan var att det var en ganska begränsad
            frågeställning som skulle granskas. Men problematiken har växt
            sedan dess. Det är en fråga som tar sin tid. Men så fort vi har
            underlaget kommer vi också att ta ställning till det.
          </note>
          <note>
            Hyressättningen på lokaler i Stockholms skärgård
          </note>
          <note type="speaker">
            Anf. 51 EVA ARVIDSSON (s):
          </note>
          <note>
            Fru talman! Jag vill ställa en fråga till finansministern. Jag
            vet att finansministern under tiden som landstingsråd engagerade
            sig mycket för Stockholms skärgård. Jag hoppas att det intresset
            fortfarande är stort.
          </note>
          <note>
            Finansministern skriver i ett brev till Sjöfartsverket år 1997:
            Nyckelordet för ett gott resultat är samarbete. Det var med anledning
            av indragning av lotsutkikarna på Landsort, Sandhamn och Söderarm.
          </note>
          <note>
            I det läget gjordes det satsningar från staten, landstinget och
            kommunerna för att bibehålla vår levande skärgård. Satsningarna
            har slagit väl ut. Men för att skärgården ska utvecklas och nya
            företag startas behöver Statens fastighetsverk nya direktiv för
            hyressättningen.
          </note>
          <note>
            Ett exempel är de militära baracker på Landsort som i dag förvaltas
            av Fastighetsverket. Barackerna skulle säkert ha rivits om inte
            lokala entreprenörer startat verksamhet i dem. Vid hyressättning
            på barackerna gäller marknadsmässig prissättning, dvs. i princip
            samma kvadratmeterhyra som i land.
          </note>
          <note>
            Min fråga är: Vilka åtgärder tänker finansministern vidta för
            att Statens fastighetsverk ska kunna göra avsteg från den generella
            hyressättningen?
          </note>
          <note>
            Anf. 52 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Det är naturligtvis viktigt att den som vill bedriva
            näringsverksamhet i Stockholms skärgård eller i andra skärgårdar
            har möjlighet att skaffa sig goda lokaler. Jag tror att inom den
            ram som Statens fastighetsverk i dag jobbar så finns också den
            möjligheten. Statens fastighetsverk ska i första hand förse de
            statliga myndigheterna med lokaler. I den utsträckning som Statens
            fastighetsverk disponerar lokaler och fastigheter som de statliga
            myndigheterna inte efterfrågar så ska, på samma sätt som Eva Arvidsson
            sade, det ges möjlighet också för andra att söka dessa lokaler,
            och det kan ske på marknadsmässiga villkor. Såvitt jag kan förstå
            så är det en bra affär både för Statens fastighetsverk och för
            den som eftersöker lokalerna att man kan komma överens om en rimlig
            hyresnivå.
          </note>
          <note type="speaker">
            Anf. 53 EVA ARVIDSSON (s):
          </note>
          <note>
            Fru talman! Jag tackar för svaret, och jag tolkar att finansministern
            är beredd att se över Statens fastighetsverks direktiv. I dag
            säger man att man utan mandat från regeringen inte kan övergå
            till självkostnadshyra i ett initialskede när nya företag ska
            starta utan att dessa fastigheter ska behandlas precis som alla
            andra fastigheter som förvaltas av Statens fastighetsverk. Det
            handlar om sådana lokaler som staten i dag inte behöver, alltså
            sådana som inte är tänkta att användas till det som man hade tänkt
            från början, utan de bara står där. Det är segslitna förhandling.
            Jag hoppas därför att finansministern tar med sig detta, så att
            de nyetablerade företagen på våra öar faktiskt kan överleva.
          </note>
          <note>
            Granskning av säkerhetspolitiken
          </note>
          <note type="speaker">
            Anf. 54 GÖRAN LENNMARKER (m):
          </note>
          <note>
            Fru talman! Jag har en fråga till statsministern.
          </note>
          <note>
            Sveriges säkerhetspolitik under åren 1949-1969
          </note>
          <note>
            granskades av en neutralitetskommission. Den tillsattes av den
            dåvarande borgerliga regeringen efter samråd med oppositionen.
            Oppositionen hade betydande inflytande och påverkade både utredningens
            uppdrag och sammansättning. Det var naturligt därför att man bör
            söka samsyn när det gäller att granska det förflutna.
          </note>
          <note>
            Min fråga till statsministern är: Nu finns det från moderat och
            borgerligt håll ett intresse för att tillsätta en kommission som
            granskar säkerhetspolitiken från
          </note>
          <note>
            1969 fram till kalla krigets slut.
          </note>
          <note>
            Min fråga är då: När kommer regeringen att inleda samtal om uppläggningen
            av denna undersökning?
          </note>
          <note>
            Anf. 55 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Moderaterna har ju motionerat om den saken, och motionen
            behandlas väl just nu i utrikesutskottet. Några samtal var det
            tydligen inte något som helst behov av från moderat sida. Därmed
            så är den saken utklarad.
          </note>
          <note>
            Vi är oerhört angelägna om att granska ubåtsfrågan och vill gärna
            ha den genomlyst i grunden, särskilt mot bakgrund av de sensationella
            uppgifter som har lämnats och som lyckligtvis inte har bekräftats
            under den senaste tiden. Mot den bakgrunden har vi ju bett ambassadören
            Rolf Ekéus att gå igenom detta.
          </note>
          <note>
            Låt oss börja med ubåtsfrågan. Sedan kan vi komma tillbaka till
            det andra samtalet. Och, som sagt var, om det hade funnits en
            genuin vilja att ta något slags brett grepp hade det väl inte
            varit en motion av moderaterna till riksdagen som skulle ha satt
            fart på den processen.
          </note>
          <note type="speaker">
            Anf. 56 GÖRAN LENNMARKER (m):
          </note>
          <note>
            Fru talman! Jag noterar statsministerns svar. Det rimliga är
            väl ändå att aktualisera en fråga i en motion eller på annat sätt,
            t.ex. i anföranden, tidningsartiklar och vad det nu är. När det
            är gjort då bör en regering som känner ansvar för att man tillsammans
            ska kunna granska det förflutna inleda debatt och diskussion om
            hur det ska ske på bästa sätt. Så gjorde den borgerliga regeringen.
            Vi noterar nu att vi inte har någon inbjudan från regeringens
            sida. Om jag förstod statsministern rätt kommer inte heller någon
            sådan inbjudan att utfärdas för att man ska diskutera hur detta
            ska ske.
          </note>
          <note>
            Det kan man tolka antingen som arrogans - man bryr sig inte om
            vad andra står för - eller möjligtvis som ovilja.
          </note>
          <note>
            Anf. 57 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det är varken fråga om arrogans eller ovilja utan
            om att man ska göra rätt sak först. Jag tror att hela svenska
            folket begriper att det finns all anledning för oss, oavsett vilken
            sida i svensk politik som vi tillhör, att få en genomlysning av
            ubåtsfrågan. Och jag kan inte förstå varför moderaterna tycks
            känna en sådan ovilja inför just den granskningen. Nu kommer den
            att ske. Låt oss därefter, om vi tycker att det är nödvändigt
            och om kraven finns kvar, fortsätta den andra diskussionen.
          </note>
          <note>
            Möte mellan EU:s finansministrar
          </note>
          <note type="speaker">
            Anf. 58 BIRGER SCHLAUG (mp):
          </note>
          <note>
            Fru talman! Jag skulle vilja ställa en fråga till finansminister
            Bosse Ringholm. Det pågår ju en EMU-
          </note>
          <note>
            debatt, och den kommer förhoppningsvis att fortsätta ett tag.
            Det finns bra och dåliga argument från båda sidor.
          </note>
          <note>
            EMU-ländernas finansministrar träffas ju emellanåt i speciella
            möten. Då har en fråga uppkommit, nämligen om vi som inte är med
            i EMU och på dessa speciella möten för EMU-ländernas finansministrar
            tappar inflytande i andra frågor. Statsrådet Leif Pagrotsky har
            ju i ett antal artiklar och på andra sätt hävdat att så inte är
            fallet i realiteten. Jag skulle vilja höra vilken uppfattning
            som finansministern har, om han delar Leif Pagrotskys uppfattning.
          </note>
          <note>
            Anf. 59 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Den församling som kallas för Euro 11, dvs. de elva
            medlemsstater som ingår i valutasamarbetet har ju möten regelmässigt
            varje månad och diskuterar frågor som hänger ihop i första hand
            med växelkurssamarbetet. Det lämnas sedan en information till
            övriga medlemsländer, dvs. till oss i de fyra medlemsländer som
            inte ingår i växelkurssamarbetet. Och jag har genomgående fått
            intryck av att den information som vi har fått också visar att
            de håller sig till den överenskommelse som gjordes mellan de 15
            länderna från början om arbetsfördelningen mellan just Euro 11-länderna
            i fråga om samarbete och även i fråga om samarbetet mellan de
            15
          </note>
          <note>
            finansministrarna. Och jag har inget skäl att se att det ur svensk
            synpunkt hittills har varit några problem med denna arbetsfördelning.
          </note>
          <note type="speaker">
            Anf. 60 BIRGER SCHLAUG (mp):
          </note>
          <note>
            Fru talman! Är svaret då att Bosse Ringholm delar
          </note>
          <note>
            Leif Pagrotskys uppfattning att vi inte tappar inflytande på
            andra sakområden i och med att vi inte är med i EMU? Delar finansministern
            Leif Pagrotskys uppfattning?
          </note>
          <note>
            Anf. 61 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! På det sakområde som Euro 11 omfattas av växelkurssamarbete
            har vi självfallet inget inflytande och ska inte ha det eftersom
            Sverige inte är medlem. Och eftersom inte andra frågor av ekonomisk-politisk
            allmän karaktär diskuteras där är min uppfattning att Sverige
            har ett inflytande via EU-
          </note>
          <note>
            kretsen, alltså hela finansministerkretsen, när vi diskuterar
            frågor av ekonomisk-politisk allmän karaktär.
          </note>
          <note>
            Det får väl tolkas som att jag har samma uppfattning som Leif
            Pagrotsky.
          </note>
          <note>
            Det svenska biståndet
          </note>
          <note type="speaker">
            Anf. 62 BO KÖNBERG (fp):
          </note>
          <note>
            Fru talman! Jag har en fråga till statsministern.
          </note>
          <note>
            Den gäller det svenska biståndet och hur det utvecklades under
            fjolåret. Den frågan diskuterades bl.a. för ganska exakt ett år
            sedan i den här kammaren när
          </note>
          <note>
            Lars Leijonborg från Folkpartiet ställde en fråga till dåvarande
            biståndsministern Pierre Schori. Bakgrunden till hans fråga var
            en oro för att beslut som regeringen hade fattat skulle leda till
            att biståndet utvecklade sig på ett mindre bra sätt för de fattiga
            folken under 1999. Den gången visste man ju inte hur det skulle
            gå. Men nu har det kommit en rapport som är ett par veckor gammal
            från Utrikesdepartementet där bl.a. följande konstateras:
          </note>
          <note>
            En rad insatser har fått inställas eller senareläggas.
          </note>
          <note>
            Insatser inom området demokrati och mänskliga rättigheter har
            drabbats hårt. För de enskilda organisationerna innebär begränsningen
            att Sida inte kunnat fullfölja avtal, och organisationerna drabbades
            i vissa fall hårt.
          </note>
          <note>
            Min fråga är hur statsministern ser på situationen nu när vi
            har fått facit i hand om vad som hände 1999
          </note>
          <note>
            och hur han ser på de besked som biståndsministern gav kammaren
            för ett år sedan.
          </note>
          <note>
            Anf. 63 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag tyckte att det var en i huvudsak korrekt debatt
            som Pierre Schori förde. Enskildheter och detaljer kan naturligtvis
            alltid vara sådant som går att rätta till i efterhand när man
            har facit. Men det viktiga, Bo Könberg, är att vi har klarat en
            hög nivå på biståndet under den djupaste statsfinansiella kris
            som något västland har gått igenom. Under de år som vi har plågats
            av massarbetslöshet och jättelika nedskärningar har vi ändå betalat
            över 100 miljarder kronor i bistånd. Nu är vi igenom krisen. Nu
            höjer vi biståndet kraftigt. Då finns det väl anledning att i
            så fall se framåt och inte diskutera en ett år gammal debatt om
            den sista hundradelen av biståndsmålets uppfyllande.
          </note>
          <note type="speaker">
            Anf. 64 BO KÖNBERG (fp):
          </note>
          <note>
            Fru talman! Det låter ju på svaret som om statsministern nyligen
            har tagit del av den där debatten för ett år sedan som handlade
            om en oro för att det skulle leda till negativa konsekvenser.
            Nu säger statsministern att det var någon enstaka detalj och talar
            om hundradelar. Jag som har protokollet i min hand kan ju se att
            det som oroade Lars Leijonborg var framför allt två saker. En
            rörde frågan om vad som skulle hända med det s.k. Start Bosnia-programmet
            i Bosnien och en annan vad som skulle hända i Centralamerika efter
            orkanen Mitch. I bägge fallen var Lars Leijonborg mycket oroad,
            och Pierre Schori sade att det som Lars Leijonborg har sagt är
            fel.
          </note>
          <note>
            När vi nu läser rapporten från början av maj visar det sig att
            Lars Leijonborg hade rätt. Och det är inte det viktigaste, utan
            det viktigaste är rimligen, herr statsminister, att det i verkligheten
            fick dessa negativa konsekvenser.
          </note>
          <note>
            Anf. 65 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag tror att jag har sagt det femtio gånger i denna
            kammare men jag ska säga det igen:
          </note>
          <note>
            Jag är inte ett dugg imponerad av Lars Leijonborgs ansvarstagande
            för biståndet. Han var under den tid då statsfinanserna kördes
            i botten i allra högsta grad ansvarig för Folkpartiets politik.
            Det bidrog till ett moras utan like. Vi har tagit oss ur det.
            Pierre Schori var en av dem som hjälpte till under de svåra åren.
            Nu är vi igenom och kan höja biståndet igen. Vi kommer att gå
            framåt i en mycket offensiv politik på detta område, för detta
            är djupt förankrat hos en bred svensk allmänhet.
          </note>
          <note>
            Kom inte och säg att det var något slags folkpartistisk triumf
            att ni lyckades träffa rätt på den sista tiondelen i en diskussion
            för ett år sedan när ni för fem-sex år sedan så totalt körde statsfinanserna
            i botten! Lars Leijonborg bär ett ansvar för detta. Ja, t.o.m.
            Bo Könberg satt ju med i den regeringen.
          </note>
          <note>
            Skäms ni inte för att på detta sätt i efterhand aldrig ta ansvar
            för vad ni har gjort?
          </note>
          <note type="speaker">
            Anf. 66 BO KÖNBERG (fp):
          </note>
          <note>
            Fru talman! Jo, vi i Folkpartiet tar självklart ansvar för det
            vi gör och det gäller alla som är aktiva inom Folkpartiet.
          </note>
          <note>
            Några av oss hade uppgiften att under den värsta lågkonjunkturen
            på två generationer, i början av 90-
          </note>
          <note>
            talet, ta ansvaret. Själv - jag säger detta eftersom statsministern
            nämnde min ringa person - gjorde jag det i betydande grad genom
            att se till att det besparades en hel del inom socialförsäkringsområdet,
            vilket gjorde att det blev billigare för statsmakterna än om detta
            inte hade gjorts. En mängd av de besparingarna vände sig socialdemokraterna
            i denna kammare mot.
          </note>
          <note>
            Det glömmer statsministern bort. När jag säger glömmer är det
            en vänlighet.
          </note>
          <note>
            Anf. 67 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag tror att det är första gången som en folkpartist
            har försökt att försvara sin medverkan i den regering som körde
            sönder de svenska statsfinanserna. Det hedrar Bo Könberg att han
            har det modet.
          </note>
          <note>
            Däremot är det tyvärr så att utfallet av arbetsinsatsen inte
            blev särskilt uppmuntrande. Alla vet hur det såg ut som vi ärvde
            efter Könberg.
          </note>
          <note>
            Vi har tagit oss igenom detta utan att komma under den gräns
            för biståndet som vi tycker är rimlig som lägsta gräns, 0,7 %.
            Nu går vi uppåt igen och vi kan göra det med egna pengar, Bo Könberg
            - inte med lånade pengar! Däri ligger en oerhört tydlig signal
            om hur viktigt vi tycker att det är att dels sköta vår egen ekonomi,
            dels solidariskt vara med och dela på ansvaret i ett internationellt
            fattigdomsbekämpande.
          </note>
          <note>
            Jag skäms inte för Pierre Schoris arbetsinsats men andra har
            kanske anledning att fundera över sin.
          </note>
          <note>
            Öl på jobbet
          </note>
          <note type="speaker">
            Anf. 68 ANNA KINBERG (m):
          </note>
          <note>
            Fru talman! Jag har med mig Aftonbladet från i går. Där står
            det: "Fy, sa ministern om öl på jobbet".
          </note>
          <note>
            Socialminister Lars Engqvist poängterade att det inte är förbjudet
            att dricka öl efter jobbet. Men han var bekymrad över att IT-företagen
            etablerar pubar för de anställda och han avser att bjuda in arbetsgivarna
            inom den s.k. nya ekonomin för att diskutera det här.
          </note>
          <note>
            Vad Aftonbladet refererar till är en interpellationsdebatt här
            i kammaren i tisdags där det diskuterades folköl, olaglig utskänkning
            till minderåriga och alkoholrelaterade "dokusåpor" i kabel-TV.
            Men det var inte det som ministern var argast på, utan det handlade
            om att "värst är de s.k. nya företagens hållning". Socialministern
            sade sig vilja "ha möjlighet att ingripa".
          </note>
          <note>
            Mot den bakgrunden vill jag fråga socialminister
          </note>
          <note>
            Lars Engqvist: Hur avser ministern att ingripa mot fredagsöldrickande
            på IT-företagen? Vill ministern förbjuda fredagsöl och i så fall
            hur?
          </note>
          <note>
            Anf. 69 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag är möjligen en smula äldre än
          </note>
          <note>
            Anna Kinberg så jag kan upplysa om en av 1900-
          </note>
          <note>
            talets största svenska framgångar på det alkoholpolitiska området.
            Det var när vi som anställda och som arbetsgivare lärde oss att
            föra bort alkoholen från arbetsplatserna.
          </note>
          <note>
            Jag började som journalist på 60-talet och deltog i diskussionen
            om det som då var ett mycket stort problem, nämligen att det i
            de s.k. intellektuella arbetsmiljöerna var naturligt att ha sprit
            på jobbet eller i anslutning till jobbet. Så var det på tryckerierna
            och så var det på tidningsredaktionerna. Svaret var alltid:
          </note>
          <note>
            Vi arbetar i en så stressad och en så intellektuell miljö att
            vi behöver koppla av.
          </note>
          <note>
            Jag blir oroad när jag märker att de nya intellektuella arbetsplatserna
            - för att nu använda det uttrycket
          </note>
          <note>
            - börjar tillägna sig samma attityder: Vi jobbar hårt.
          </note>
          <note>
            Vi har inga arbetstider. Vi är ett gäng som håller ihop och vi
            behöver koppla av med starköl på kvällarna innan vi går hem eller
            innan vi jobbar över.
          </note>
          <note>
            Jag förmedlar gärna till de nya företagarna den erfarenhet som
            vi har som var med och slogs mot de här problemen på 60- och 70-talen.
            Jag tänker inte föreslå ett förbud. Däremot handlar det om att
            även de nya arbetsgivarna tar sitt ansvar för att få en anständig
            arbetsmiljö.
          </note>
          <note type="speaker">
            Anf. 70 ANNA KINBERG (m):
          </note>
          <note>
            Fru talman! Jag tackar ministern för det svaret och för att han
            lovar att inte förbjuda frivilligt socialt umgänge i privata företag.
            Vi tycker kanske olika, även om säkert båda är måna om att ha
            alkoholfria arbetsplatser.
          </note>
          <note>
            En sak som vi båda borde vara särskilt engagerade i är ungdomars
            - och däribland IT-företagarnas och deras anställdas - extremt
            låga förtroende för politiken. Enligt alla mätningar slås hela
            tiden nya bottenrekord. Varken ministerns parti eller mitt parti
            är ju direkt några ungdomsmagneter. Då är det mer attraktivt att
            driva IT-företag eller att jobba i IT-företag. De flesta som gör
            det har kanske svårt att se varför staten ska agera så kraftfullt
            i just den här frågan primärt.
          </note>
          <note>
            Kanske funderar de ibland på lagar och politik och i så fall
            kanske mer på företagandets villkor skatte- och regleringsmässigt.
          </note>
          <note>
            Tror socialministern att krafttag mot fredagsöl och diskussioner
            om vad man gör på fredagarna höjer eller sänker förtroendet för
            politiken bland ungdomarna, bl.a. bland dem som jobbar i IT-företagen?
          </note>
          <note>
            Anf. 71 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Även om jag är lantis och kanske inte alltid förstår
            problemen så kan jag tala om för Anna
          </note>
          <note>
            Kinberg att jag har en son som jobbar på ett IT-
          </note>
          <note>
            företag och som berättar att man faktiskt börjar föra den diskussionen.
            Han säger: Jag vet ju att det här faktiskt är häftigt och kul
            för många men det finns några som inte klarar det. Det är ett
            högt pris att betala för häftigheten och kreativiteten att några
            inte är med i framtiden. Det vet unga människor och det vet unga
            IT-företagare.
          </note>
          <note>
            Jag är alldeles övertygad om att det resonemanget kan vi föra
            med de unga företagarna just för att skapa respekt för politiken
            och för politikernas vilja att ta ansvar för framtiden.
          </note>
          <note>
            Rutiner för beslut i EU
          </note>
          <note type="speaker">
            Anf. 72 WILLY SÖDERDAHL (v):
          </note>
          <note>
            Fru talman! Jag har en fråga till statsminister Göran Persson.
            I en tidning i dag kan vi läsa om att många politiska EU-beslut
            fattas av tjänstemän. Påståendet i sig är väl ingen överraskning,
            utan det är i så fall omfattningen som överraskar. Enligt tidningen
            säger Statskontorets utvärdering: Regeringen har följaktligen
            inte insyn i och underlag för att följa upp en stor del av det
            svenska EU-arbetet. Statskontoret bedömer att detta försämrar
            regeringens möjligheter att fullt ut hålla riksdagen informerad
            om vad som sker inom ramen för EU-samarbetet.
          </note>
          <note>
            Jag tror inte att det är regeringens avsikt att det ska vara
            så här, utan detta är en logisk följd av beslutsorganisationen
            inom EU. Allvarligt är också att detta ökar avståndet mellan medborgare
            och beslutsfattare.
          </note>
          <note>
            Anser statsministern att man inom nu rådande hantering av besluten
            i EU kan råda bot på de här problemen?
          </note>
          <note>
            Anf. 73 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Ja, det tror jag att vi kan, även om man nog ska
            vara klar över att det är en väldig massa arbetsgrupper i EU.
            Vi har försökt att kartlägga helheten och det är inte alldeles
            enkelt. Arbetsgrupperna har i uppgift antingen att förbereda sådant
            som ska in i ministerråd och så småningom bli beslut eller också
          </note>
          <note>
            - den andra delen - att verkställa sådant som redan är beslutat.
          </note>
          <note>
            Det förberedande är lättare att styra därför att där finns det
            ofta ett direktiv. Är det fråga om någonting viktigare finns det
            en skriftlig instruktion som ges från regeringens sida. Uppföljningen
            ska ju vara likadan men det kan naturligtvis hända att arbetet
            är så omfattande och går så fort att det inte alltid är insyn
            i varje enskildhet.
          </note>
          <note>
            Vi ska komma ihåg att vi i Sverige har ordningen att vi har våra
            myndigheter som följer detta. Sedan ska det i sin tur relateras
            i en dialog med departementet, så Statskontorets bedömning är
            att vi är väl förberedda och att vi sköter vårt EU-arbete bra.
            Men det är just på den här punkten som vi nog behöver se över
            rutinerna och det kommer vi att göra. Jag känner ingen oro utan
            jag tror att vi klarar det men det ska inte underskattas.
          </note>
          <note type="speaker">
            Anf. 74 WILLY SÖDERDAHL (v):
          </note>
          <note>
            Fru talman! I ett samtal tidigare i dag med kommissionär Barnier
            frågade jag om han ser en fara i att en utökad användning av kvalificerad
            majoritetsomröstning ytterligare ökar avståndet mellan medborgare
            och beslutsfattare, för det tycker jag är det allvarliga i detta.
            Han svarade att han kunde se en sådan fara men att det också finns
            en fara i att ha en ineffektiv beslutsorganisation.
          </note>
          <note>
            I valet mellan de båda farorna - mellan ett ökat deltagande och
            effektiviteten - väljer kommissionen det senare, alltså effektiviteten.
            Delar statsministern kommissionärens ställningstagande?
          </note>
          <note>
            Anf. 75 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det där är också en fråga som kräver nyanser i svaret.
            Det finns vissa områden som skulle må väl av mer beslutsfattande
            med kvalificerad majoritet. Det tror jag. Det kan vara sådant
            som exempelvis rör miljöområdet. Det kan mycket väl vara ett sådant
            område som ska ha mera av majoritetsbeslut.
          </note>
          <note>
            Kommer det att upplevas som att vi fjärmar unionen från våra
            medborgare? Nej, det tror inte jag. Jag tror att folk tycker att
            vi ska syssla med sådant som är viktigt i EU. Om man upplever
            att miljöförstöringen är sådant som vi inte klarar nationellt
            säger man: Lös det på europeisk nivå. Då kan vi inte vända oss
            om och säga att det inte går för vi kan inte fatta några beslut
            där därför att allt ska fattas med enhällighet.
          </note>
          <note>
            Men ta det med majoritetsbeslut, kommer folk att säga.
          </note>
          <note>
            Den situationen kan jag mycket väl se framför mig. Där går det
            definitivt åt rätt håll, och då får den här kammaren syssla med
            sådant som den här kammaren verkligen kan påverka och bestämma
            över. På så vis stärks också förtroendet för politiken.
          </note>
          <note>
            Etanol i bensinen
          </note>
          <note type="speaker">
            Anf. 76 ROLF KENNERYD (c):
          </note>
          <note>
            Fru talman! Jag skulle vilja ställa en fråga till finansministern
            om inblandning av etanol i bensin. Det är en angelägen åtgärd
            för att minska utsläppen av koldioxid och andra växthusgaser.
            Därmed är det en viktig miljöfråga. Det är också en viktig sysselsättningsfråga.
          </note>
          <note>
            Före jul infördes det s.k. autooil-direktivet, ett
          </note>
          <note>
            EU-direktiv, i den svenska lagstiftningen genom ett riksdagsbeslut.
            Det innebär att inblandningen av etanol begränsas till fem procentenheter.
            Det hämmar tillväxten av etanolanvändning och etanolproduktion.
          </note>
          <note>
            Riksdagen gav, när man fattade det beslutet, regeringen till
            känna att regeringen bör söka dispens från direktivets bestämmelse
            om en högsta tillåten volymhalt etanol i bensinen. Har någon sådan
            dispens avgivits?
          </note>
          <note>
            Anf. 77 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Svaret är att någon sådan ansökan inte lämnats in.
          </note>
          <note type="speaker">
            Anf. 78 ROLF KENNERYD (c):
          </note>
          <note>
            Fru talman! Varför?
          </note>
          <note>
            Anf. 79 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Det är enkelt. Rolf Kenneryd har ju själv deltagit
            i olika samtal som vi har haft om energibeskattning, och det är
            en del av det här problemkomplexet.
          </note>
          <note>
            Dessutom är det när det gäller etanol i gång en annan form av
            försök som vi tycker är mycket spännande. Regeringen har släppt
            fram ett stort projekt som nyligen har startats. Vi hoppas kunna
            få en del erfarenheter som vi kan använda tiden framöver. Det
            kommer att successivt lämnas rapporter från den här verksamheten.
            Jag tror att vi under hand kommer att få ett bättre underlag.
          </note>
          <note>
            Maxtaxan
          </note>
          <note type="speaker">
            Anf. 80 MARIA LARSSON (kd):
          </note>
          <note>
            Fru talman! Jag har en fråga till statsminister Göran Persson.
          </note>
          <note>
            På lördag den 27 maj kl. 13.00 kommer det att vara en demonstration
            i Kungsträdgården i Stockholm.
          </note>
          <note>
            Det är ett antal föräldrar som protesterar mot maxtaxans införande.
            De skulle vilja välja andra lösningar för sin barnomsorg. Många
            av dem vill själva vara hemma och ta hand om sina barn. Andra
            vill bilda föräldrakooperativ. Andra vill anställa en mormor eller
            en farmor eller en privat dagmamma. Kort sagt:
          </note>
          <note>
            Man har många alternativ och många smarta lösningar som passar
            deras barn och deras familj. De är lika oroade som jag över att
            de 4,3 miljarder som regeringen har avsatt för införande av maxtaxa
            bara kommer de föräldrar till del som väljer offentligt producerad
            barnomsorg. Den som vill välja något annat får inte ett öre.
          </note>
          <note>
            Vad skulle statsministern säga till dessa föräldrar?
          </note>
          <note>
            Anf. 81 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag kan förstå om många har olika uppfattning om
            vilken barnomsorg som man vill välja. Vi har byggt ut dagis, fritis
            och familjedaghem i Sverige. Det är en väldigt bra form för väldigt
            många föräldrar. Dock har vi sett en utveckling i många kommuner
            där man har gjort den väldigt dyr och dessutom försett den med
            avgifter som ofta läggs till andra typer av skatter och avgifter
            med väldigt otrevliga konsekvenser. Det vill vi röja bort och
            se till att man har en något så när enhetlig avgift. Däri ligger
            ingen värdering mellan olika typer av barnomsorgsformer. Däri
            ligger helt enkelt den insikten att detta är för väldigt många
            människor den enda form de kan välja. När de har valt den ska
            de inte straffas ekonomiskt för det.
          </note>
          <note type="speaker">
            Anf. 82 MARIA LARSSON (kd):
          </note>
          <note>
            Fru talman! Jag är lika glad som statsministern över väl producerad
            offentlig barnomsorg till ett bra pris. Därom är vi tämligen överens.
            Det jag efterlyser är en ökad valfrihet för att kunna välja också
            andra alternativ där det passar. Jag tror att om valet vore fritt
            skulle det fortsatt vara väldigt många som valde den offentligt
            producerade barnomsorgen. Och den ska vara av god kvalitet. Därom
            är vi tämligen överens. Men jag vill ha till stånd de andra valalternativen
            också.
          </note>
          <note>
            Min fråga är: Hur ser statsministern på att ge föräldrar valfrihet,
            dvs. en påse pengar att använda efter eget val för att köpa sin
            barnomsorg? Är det så att det är på principiell grund som statsministern
            säger nej till att stimulera föräldrars valfrihet, eller kan vi
            se fram emot att det kommer förslag också i den riktningen?
          </note>
          <note>
            Anf. 83 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag hävdar nog att maxtaxan ökar valfriheten. Det
            är den absolut vanligaste formen av barnomsorgen, som är så utformad
            i dag att den ger en ekonomisk belastning i många familjer som
            inte är rimlig, och det måste vi se och förstå. Det rättar vi
            till nu. Det är ingen värdering av andra barnomsorgsformer. Där
            kommer säkert många i framtiden att vilja ha olika sätt att välja,
            och det kommer vi säkert också att kunna möta. Men för dem som
            har valt att kombinera arbete med den här typen av barnomsorg
            kan vi inte ha en ordning där vi i praktiken tar bort hela den
            förtjänst som förvärvsarbetet ger genom konstiga taxekonstruktioner
            som ser väldigt olika ut från kommun till kommun.
          </note>
          <note>
            Narkotikafrågorna
          </note>
          <note type="speaker">
            Anf. 84 MORGAN JOHANSSON (s):
          </note>
          <note>
            Fru talman! Jag har en fråga till socialministern.
          </note>
          <note>
            För nästan exakt ett år sedan diskuterade jag och socialministern
            narkotikafrågorna i en interpellationsdebatt, då alldeles speciellt
            problemen i Skåne.
          </note>
          <note>
            Vi talade bl.a. om myrtrafiken över Sundet och den olika syn
            på narkotikafrågorna som vi kan uppleva finns mellan svenska och
            danska myndigheter när det exempelvis gäller att ingripa mot försäljning
            av hasch och marijuana.
          </note>
          <note>
            Om en månad öppnar Öresundsbron, och då kommer det att vara lättare
            än någonsin för ungdomar i Skåne att åka över Sundet och köpa
            narkotika, exempelvis i Christiania. Vid vår debatt för ett år
            sedan sade socialministern att han mot den bakgrunden ämnar att
            ta upp frågan om narkotika med den danska socialministern vid
            nästa tillfälle de skulle träffas.
          </note>
          <note>
            Min fråga är: Vad har kommit ut av de samtalen?
          </note>
          <note>
            Anf. 85 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Det sker ett mycket väl utvecklat samarbete mellan
            de nordiska länderna på narkotikaområdet, speciellt när det gäller
            polissamarbete och samarbete med tullmyndigheterna. Det sker dessutom
            ett alldeles särskilt intensivt arbete på polissidan inför öppnandet
            av bron för att just möta de problem som
          </note>
          <note>
            Morgan Johansson tar upp.
          </note>
          <note>
            När vi diskuterade detta förra året gällde det en alldeles speciell
            aspekt av frågan, nämligen de mer socialpolitiska problemställningarna.
            Där sade jag till
          </note>
          <note>
            Morgan Johansson att vi har en alldeles utmärkt möjlighet att
            utbyta information i det nordiska ministerrådet. Jag mötte sedan
            socialministern, och vi kom överens om att fortsätta diskussionen.
            Nu har Morgan
          </note>
          <note>
            Johansson och jag gemensam erfarenhet också av journalistvärlden
            och vet om att saker och ting händer väldigt snabbt. I Danmark
            har man bytt socialminister. Den nye socialministern träffar jag
            nästa vecka och tänker då fortsätta samtalen.
          </note>
          <note type="speaker">
            Anf. 86 MORGAN JOHANSSON (s):
          </note>
          <note>
            Fru talman! Jag ser fram mot den kontakten under nästa vecka.
            Jag vet samtidigt att socialministern ingår i en arbetsgrupp inom
            regeringen som ska se på utvecklingen i Skåne-Själland-regionen.
            Här skulle man kunna tänka sig att inom ramen för det arbetet
            ta upp de sociala frågorna. En idé skulle exempelvis vara att
            man skulle kunna få till stånd att de svenska och danska regeringarna
            tog fram en gemensam handlingsplan mot narkotika och narkotikarelaterad
            brottslighet i regionen.
          </note>
          <note>
            Då är min fråga: Hur ställer sig socialministern till en sådan
            idé?
          </note>
          <note>
            Anf. 87 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! På de områden som Morgan Johansson nu nämner finns
            det ett samarbete inom EU, och både Sverige och Danmark är ju
            medlemmar. Det finns ett särskilt program för ett utvecklat samarbete
            just när det gäller brottsbekämpning och när det gäller att komma
            åt den kriminella hanteringen av narkotika.
          </note>
          <note>
            Mitt ansvarsområde gäller någonting annat, nämligen det sociala
            arbetet och möjligheten att intensifiera det, inte minst missbruksvården.
            Där har vi startat en dialog mellan Sverige och Danmark. Jag har
            haft samtal med den nye socialministern om möjligheterna att få
            samordnad syn på vårdfrågor mellan båda sidor av sundet. Här öppnas
            en möjlighet att också diskutera en gemensam syn på socialpolitiken.
          </note>
          <note>
            Östersjömiljarden
          </note>
          <note type="speaker">
            Anf. 88 ULLA-BRITT HAGSTRÖM (kd):
          </note>
          <note>
            Fru talman! Jag har en fråga till statsrådet Mona
          </note>
          <note>
            Sahlin.
          </note>
          <note>
            Vi har haft en interpellationsdebatt om Östersjömiljarden. Då
            lovade statsrådet Mona Sahlin att resurser också skulle komma
            kvinnor till del. Nu verkar det som att NUTEK inte har några direktiv
            om hur
          </note>
          <note>
            Östersjömiljarden ska fördelas i ett genederperspektiv. Det finns
            inget av mainstreaming, och maktlösheten bland kvinnor är stor.
            Många har en känsla av att mainstream-idén har varit förödande
            eftersom det inte har blivit något resultat för kvinnor.
          </note>
          <note>
            Då undrar jag: Hur har det gått? Finns det några exempel på kvinnor
            som har fått stöd för projekt ur
          </note>
          <note>
            Östersjömiljarden?
          </note>
          <note type="speaker">
            Anf. 89 Statsrådet MONA SAHLIN (s):
          </note>
          <note>
            Fru talman! Jag håller inte alls med frågeställaren om att mainstream-arbete
            skulle vara helt förödande.
          </note>
          <note>
            Jag instämmer inte heller i beskrivningen av fördelningen av
            Östersjöpengarna.
          </note>
          <note>
            Det här rör inte bara NUTEK, utan alla myndigheter ska jobba
            så att både kvinnor och män får chans och möjlighet att driva
            olika projekt, förutsatt att projekten är bra. Utan att ha några
            namn i huvudet vet jag att det inom Östersjömiljarden finns väldigt
            många spännande projekt som kvinnor driver, både i
          </note>
          <note>
            Sverige och bland mottagare av projekten.
          </note>
          <note>
            Detta är också en sak som jag, efter vår interpellationsdebatt,
            har diskuterat med NUTEK och som jag tänker fortsätta att diskutera.
            Kvinnor är också människor som har rätt att få del av de möjligheter
            som Östersjömiljarden ger, både för svenska företagare och framför
            allt för dem som är mottagare.
          </note>
          <note type="speaker">
            Anf. 90 ULLA-BRITT HAGSTRÖM (kd) replik:
          </note>
          <note>
            Fru talman! Jag måste få se resultaten så att jag kan svara kvinnor
            som frågar mig vilka som har fått stöd, men jag har inte lyckats
            att få tag på några uppgifter, trots att jag har försökt med Utredningstjänsten
            och andra.
          </note>
          <note>
            Mainstreaming är jättebra, och i skriften För ett jämställt Europa
            går vi ju ut med att mainstreaming betyder huvudfåra, att frågor
            som rör jämställdhet inte ska behandlas i en sidofåra utan de
            ska ingå i all verksamhet i huvudfåran. Men när det verkar som
            att organisationerna inte känner till vad mainstreaming innebär
            och inte använder sig av det, då har det blivit förödande på det
            sättet att kvinnor har fråntagits de möjligheter som de har haft
            vid särskilda projekt för kvinnor.
          </note>
          <note>
            Jag undrar därför: Kommer vi att få ett nytt nationellt resurscentrum
            för kvinnor? Jag har hört att förhandlingar pågår med Jordbruksdepartementet
            om att man måste återskapa detta resurscentrum.
          </note>
          <note type="speaker">
            Anf. 91 Statsrådet MONA SAHLIN (s):
          </note>
          <note>
            Fru talman! Vi får väl hjälpas åt att ta fram uppgifter så att
            det går att utvärdera både detta och andra projekt, självfallet.
            Men jag vill ändå hålla fast vi att jag tycker att det är dålig
            politik om allt det som ska gå till kvinnor måste gälla särskilda
            projekt. I stället ska både kvinnor och män få del av samma möjligheter
            och ha samma skyldigheter, och det är detta som jämställdhetspolitiken
            handlar om.
          </note>
          <note>
            Arbetstiderna
          </note>
          <note type="speaker">
            Anf. 92 CHRISTEL ANDERBERG (m):
          </note>
          <note>
            Fru talman! Min fråga skulle med fog kunna ställas till vem som
            helst av statsråden Persson, Ringholm eller Sahlin.
          </note>
          <note>
            Jag läste nyligen en intervju med chefen för ett stort högteknologiskt
            företag i Frankrike. På frågan hur han bedömde vilken inverkan
            den nyligen genomförda generella arbetstidsförkortningen skulle
            få på de franska företagens konkurrensförmåga svarade han: Det
            skulle vara ungefär som att sätta simfötter på franska elitlöpare
            och kräva av dem att de skulle vinna ett sprinterlopp i stenhård
            internationell konkurrens.
          </note>
          <note>
            Jag undrar om den svenska regeringen är beredd att sätta simfötter
            på svenska företag.
          </note>
          <note type="speaker">
            Anf. 93 Statsrådet MONA SAHLIN (s):
          </note>
          <note>
            Fru talman! Vi ska se till att svenskt näringsliv kan simma,
            oavsett om man behöver simfötter eller inte för att röra sig.
            Då måste man se på frågan om arbetstidsförkortning eller flexibla
            arbetstider och inflytande för löntagarna med lite piggare ögon
            än vad jag tycker att frågeställaren här ger uttryck för.
          </note>
          <note>
            Svenskt näringsliv behöver arbetskraft och det behövs arbetsmiljö
            och arbetsförhållanden som gör att man orkar jobba både längre
            under livet och så att man får ut så mycket som möjligt av sin
            arbetsdag.
          </note>
          <note>
            Då är det viktigt att arbetstiderna får en sådan utformning att
            man i större utsträckning själv kan avgöra när man ska arbeta
            och hur länge man ska arbeta.
          </note>
          <note>
            Min utgångspunkt är: Hur stärker vi löntagarnas inflytande över
            sina arbetstider? Jag känner inte alls igen den beskrivning som
            frågeställaren gör här.
          </note>
          <note type="speaker">
            Anf. 94 CHRISTEL ANDERBERG (m):
          </note>
          <note>
            Fru talman! Statsrådet Sahlin och jag är helt överens om att
            det behövs flexibla arbetstider. Men vad som oroar mig och vad
            som i ännu högre grad oroar svenska företag är att man nu efter
            den Segelströmska utredningen diskuterar en generell, lagstiftad
            arbetstidsförkortning för alla.
          </note>
          <note>
            Vi vet genom Långtidsutredningen och andra utredningar som har
            gjorts av bl.a. Konjunkturinstitutet och Kommunförbundet att de
            samhällsekonomiska effekterna kommer att bli förödande. Vi vet
            också att svenska företags konkurrensförmåga kraftigt kommer att
            försämras.
          </note>
          <note>
            Dessutom kunde vi se förra veckan, när Gudrun
          </note>
          <note>
            Schyman reste i Norrland och tävlade om socialdemokraternas väljargrupper,
            att intresset för en generell arbetstidsförkortning minst sagt
            är svalt.
          </note>
          <note>
            Då undrar jag: Vad finns det för skäl att fortsätta den här processen
            som bidrar till att svenska företag flyttar utomlands?
          </note>
          <note type="speaker">
            Anf. 95 Statsrådet MONA SAHLIN (s):
          </note>
          <note>
            Fru talman! Till att börja med tycker jag att det är väldigt
            trist att Christel Anderberg sprider den uppfattning som kom fram
            i slutet av inlägget, att svenska företag flyr utomlands och att
            allt är så eländigt.
          </note>
          <note>
            Det är inte fakta. Vi har ett väldigt bra näringslivsklimat i
            Sverige. Vi har en ekonomi som tuffar och går. Vi har tillväxtsiffror
            och sysselsättningssiffror som är strålande.
          </note>
          <note>
            Det som vi dessutom borde ha är en debatt - en debatt som Christel
            Anderberg nu säger att vi borde få stopp på - om hur vi ska göra
            så att stressen och hetsen i arbetslivet blir mindre. Hur ska
            vi göra så att kvinnor såväl som män får större möjlighet till
            inflytande och makt över sin arbetstid och sin vardag så att de
            orkar jobba längre? Den debatten har Inger Segelströms utredning
            startat, och den tänker jag absolut inte försöka att få stopp
            på. Tvärtom tror jag att detta hör till 2000-talets mer spännande
            frågeställningar i politiken.
          </note>
          <note>
            Med större inflytande blir också möjligheterna att jobba längre
            en större fråga för tillväxtpolitiken. Den debatten tycker jag
            ska vara intensivare, och inte som moderaterna anser, att den
            ska minska i styrka. Jag är för ett ökat inflytande för löntagarna.
          </note>
          <note>
            Sjukskrivningarna
          </note>
          <note type="speaker">
            Anf. 96 HANS ANDERSSON (v):
          </note>
          <note>
            Fru talman! Jag vill ställa min fråga till Lars
          </note>
          <note>
            Engqvist, men den berör egentligen de flesta ministrar som är
            här.
          </note>
          <note>
            Den regionala utvecklingen är ju väldigt kluven i
          </note>
          <note>
            Sverige. Tillväxten varierar, sysselsättningstillväxten varierar
            och arbetslösheten slår väldigt olika regionalt. Jag tror att
            jag har någorlunda klart för mig varför det är på det sättet.
          </note>
          <note>
            Nu ökar sjukfrånvaron. Samtidigt är nivån hög på antalet sjukpensioneringar.
            Men jag förstår inte varför det förvärras enligt ett regionalt
            mönster. I skogslänen
          </note>
          <note>
            - framför allt Norrbotten, Västerbotten och Jämtland
          </note>
          <note>
            - ökar sjuktalen. De ligger långt över vad de gjorde tidigare.
            Klyftan växer.
          </note>
          <note>
            Tidigare hade vi en näringsstruktur - gruvor, skogsbruk osv.
            - som gjorde att arbetena var tyngre.
          </note>
          <note>
            Men näringsstrukturen i landet har ju jämnats ut. Det är mycket
            oroande att vi - förutom att det finns en allmänna klyfta mellan
            skogslänen och storstadslänen
          </note>
          <note>
            - börjar få en folkhälsoskillnad. Det visar sig att demografin
            inte heller räcker för att förklara detta.
          </note>
          <note>
            Finns det, socialminister Lars Engqvist, några analyser?
          </note>
          <note>
            Anf. 97 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Vi kommer åtminstone att få ett bra underlag för
            en diskussion kring de här problemen när folkhälsokommittén presenterar
            sin slutrapport i början på hösten. Vad folkhälsokommittén hittills
            har kunnat peka på är att hälsan är klassbunden, dvs. att vi kan
            se de stora ohälsotalen i de delar av befolkningen som har dåliga
            sociala förutsättningar, låga inkomster och bor i utsatta områden.
            Det intressanta är också att mycket nu tyder på att det faktiskt
            också finns en regional skillnad. Detta är intressant att diskutera,
            och frågan är vad det är som sker.
          </note>
          <note>
            Jag tror att väldigt mycket av den senaste tidens ökade sjukfrånvaro
            hänger samman med en allmän oro för jobben, för den egna utvecklingen
            och för familjens framtida trygghet. Man känner en större press
            på arbetet och i sin sociala tillvaro. Därmed ökar också andra
            sjukdomssymtom. Möjligtvis kan man hoppas att den ekonomiska utvecklingen
            och en minskad arbetslöshet kommer att lätta på trycket.
          </note>
          <note type="speaker">
            Anf. 98 HANS ANDERSSON (v):
          </note>
          <note>
            Fru talman! Jag tänkte säga att oron för jobben och oron för
            den personliga ekonomin faktiskt bör minska med tanke på att optimismen
            och chansen att få ett jobb ökar kraftigt.
          </note>
          <note>
            Jag tror inte att man klarar ut det här på en minut.
          </note>
          <note>
            Jag förstår det klassbundna, jag känner till könsskillnader och
            åldersskillnader och jag förstår näringsstrukturskillnader, men
            jag förstår inte varför dessa skillnader regionalt just nu ökar.
            Eftersom jag, likaväl som Bosse Ringholm, är oerhört oroad över
            kostnadstrycket på sjukfrånvarosidan, blir jag ännu mer oroad
            när jag inte ens förstår starka tendenser i statistiken, och i
            det här fallet den regionala. Ta det till er allihop!
          </note>
          <note>
            Anf. 99 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Ja, det ska vi verkligen göra, därför att det är,
            som Hans Andersson säger, en ovanlig utveckling.
          </note>
          <note>
            Det pågår ett arbete i en särskild arbetsgrupp inom regeringen
            som går igenom utvecklingen när det gäller sjukskrivningarna.
            Vi försöker i dialog med alla berörda, med parterna på arbetsmarknaden
            osv., att analysera orsakerna för att hitta ett sätt att få en
            bättre utveckling.
          </note>
          <note>
            Kontroll vid försäljningen av folköl
          </note>
          <note type="speaker">
            Anf. 100 SUSANNE EBERSTEIN (s):
          </note>
          <note>
            Fru talman! Jag har också en fråga till socialministern.
          </note>
          <note>
            Nu är det återigen dags för skolavslutning, och vi vet att många
            unga då begår sin alkoholdebut, många gör det också med folköl.
            Vad vi dessvärre också vet är att åldersgränsen inte fungerar
            på bensinstationer och i våra livsmedelsaffärer. Hur ser socialministern
            på detta med folkölet, och vad tänker ministern göra?
          </note>
          <note>
            Anf. 101 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Väldigt mycket pekar på att den svenska handeln inte
            har klarat de krav som vi har anledning att ställa när det gäller
            ålderskontroll vid försäljning. Det är ett allvarligt problem.
          </note>
          <note>
            Under kommande vecka kommer vi att få alkoholutredningens förslag,
            som vi snabbt ska remissbehandla för att se vilka åtgärder vi
            behöver vidta för att skapa en större säkerhet och för att få
            en försäljning som uppfyller de krav som vi har anledning att
            ställa.
          </note>
          <note>
            Exakt vilka åtgärder vi ska vidta kan jag inte ange. Men jag
            är bekymrad över alla de rapporter som lämnas över hur man faktiskt
            missköter det åtagande som man har gjort, nämligen att kolla åldersgränserna
            och se till att man inte säljer folköl till minderåriga.
          </note>
          <note>
            Ungdomens nykterhetsförbund har genomfört ett antal kontroller.
            Det är spännande att ta del av dem.
          </note>
          <note>
            De visar att man inte har någon kontroll ute i detaljhandeln.
            Jag är bekymrad, men åtgärder hoppas jag att vi ska kunna vidta
            när vi har fått utredningens förslag.
          </note>
          <note>
            Yttrandefriheten i Österrike
          </note>
          <note type="speaker">
            Anf. 102 JOHAN PEHRSON (fp):
          </note>
          <note>
            Fru talman! Jag har en fråga till statsminister Göran Persson.
          </note>
          <note>
            Det har nyligen klarlagts att yttrandefriheten i
          </note>
          <note>
            Österrike har fått sig en liten känga, vilket bl.a. har påtalats
            av Helsingforskommittén. Bakgrunden är följande: Den österrikiske
            justitieministern, kanske inte helt förvånande tidigare Jürg Haiders
            advokat, har lyckats att få den österrikiske professorn Anton
          </note>
          <note>
            Belinka att vila under en villkorlig bötesdom; detta för att
            Belinka inte åter ska yttra att Haider under sin karriär gjort
            uttalanden som bagatelliserat nationalsocialismen och därmed bidragit
            till att göra sådana åsikter mer acceptabla. Just detta har Belinka
            påpekat i italiensk TV.
          </note>
          <note>
            Min fråga till statsministern är om han tänker vidta några åtgärder
            med anledning av detta och se över vissa EU-länders möjligheter
            att använda yttrandefrihetens svagheter för att motverka opposition.
          </note>
          <note>
            Anf. 103 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag tror att just det som Johan
          </note>
          <note>
            Pehrson nu läste upp i sig är en av de bästa illustrationer till
            varför vi just nu vidtar olika typer av åtgärder riktade mot den
            österrikiska regeringen. Den regeringen har inslag av ministrar
            och politiker som inte vi tycker hör hemma i den europeiska familjen
            av värderingar. Det här är bara ytterligare ett uttryck för detta.
            Därför fortsätter vi våra åtgärder mot Österrike.
          </note>
          <note>
            Jag tror inte att vi ska vidta ytterligare åtgärder nu, men det
            är uppenbarligen så att det som vi gör är minst sagt motiverat.
            Det här är bara ett uttryck till för det. Skulle detta sättas
            i system och vi skulle se att det är återkommande, får vi väl
            diskutera ytterligare åtgärder. Men tills vidare nöjer vi oss
            med de utomordentligt starka reaktioner som 14 av 15 länder har
            riktat mot just den här typen av beteende och förhållningssätt
            till demokratiska värden.
          </note>
          <note type="speaker">
            Anf. 104 JOHAN PEHRSON (fp):
          </note>
          <note>
            Fru talman! Det känns ibland bra att kunna instämma helt i statsministerns
            analys, även om det inte är alltid. I detta fall gör jag så.
          </note>
          <note>
            Det kan ändå visa sig att detta i Sverige kan få effekter. Om
            t.ex. denna villkorliga dom skulle komma att verkställas för att
            denna person som kämpar för mänskliga rättigheter sannolikt inte
            låter sig tystas och ett kraftigt bötesbelopp förfaller till betalning,
            om österrikiska staten av någon anledning då skulle söka sig till
            den svenska staten och begära handräckning, hur skulle den svenska
            staten då ställa sig?
          </note>
          <note>
            Anf. 105 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det är lyckligtvis hypotetiska frågor.
          </note>
          <note>
            Vi har ett rättssystem internationellt som vi får följa, men
            jag tvivlar på att den österrikiska regeringen och de ingående
            är så dumma att de fortsätter i den här riktningen. Gör de det,
            får vi protestera och markera vårt missnöje, vår oro och vårt
            starka avståndstagande. Skulle sedan situationen uppstå har jag
            svårt att på rak arm bedöma våra juridiska möjligheter, men då
            får vi göra allt vad vi kan inom lagens ramar för att faktiskt
            markera att detta är något som vi tycker är vidrigt.
          </note>
          <note>
            Kommersiell valfångst
          </note>
          <note type="speaker">
            Anf. 106 PER LAGER (mp):
          </note>
          <note>
            Fru talman! Jag har en fråga till statsministern.
          </note>
          <note>
            På Internationella valfångstkommissionens möte i juli kommer
            Sverige att tvingas ta ställning till ett ja eller ett nej till
            kommersiell valfångst. Agerandet hittills tyder på ett ja.
          </note>
          <note>
            Anser statsministern verkligen att ett avbrytande av moratoriet,
            som instiftades redan 1983, tror jag, och accepterandet av kommersiell
            valfångst stämmer överens med svensk miljöpolitik och vårt internationella
            rykte som en progressiv nation i de här frågorna?
          </note>
          <note>
            Anf. 107 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag törs inte svara direkt, därför att jag är inte
            inläst på frågan. Så jag blir svaret skyldigt.
          </note>
          <note>
            Om det blir ett ja eller ett nej vet jag alltså inte.
          </note>
          <note>
            Jag har ingen anledning att misstro ledamoten Lager när han säger
            att det går i den riktningen. Om det går i den riktningen, förutsätter
            jag att det är prövat just mot bakgrund av att Sverige för det
            första har ett gott internationellt rykte som förkämpe i miljöfrågor.
          </note>
          <note>
            För det andra har vi varit engagerade i valdebatten under ganska
            många år och där intagit en mycket restriktiv linje. Byter vi
            linje, förutsätter jag att det är mycket, mycket noggrant prövat,
            därför att det kommer att uppmärksammas. Men, som sagt var, jag
            har inte deltagit i någon sådan diskussion och kan därför inte
            säga om det är en riktig eller felaktig förutsägelse som Lager
            här gör.
          </note>
          <note type="speaker">
            Anf. 108 PER LAGER (mp):
          </note>
          <note>
            Fru talman! Jag behöver väl inte redovisa för valarnas situation
            i haven, både när det gäller miljösituationen och det stora kommersiella
            intresset. Just
          </note>
          <note>
            Sveriges position i IWC tycks glida åt ett ja, dvs. man befinner
            sig på den sida som accepterar valfångst. Det är oerhört allvarligt
            med tanke på vår historia i frågan. Därför menar jag att statsministern
            och regeringen måste tänka igenom detta oerhört noga innan man
            anger en position.
          </note>
          <note>
            Anf. 109 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Vi förbereder oss alltid noga inför varje valdebatt.
          </note>
          <note type="speaker">
            Anf. 110 ANDRE VICE TALMANNEN:
          </note>
          <note>
            Detta var den sista frågan och det sista svaret i denna frågestund.
            Jag vill tacka regeringens företrädare för deras medverkan, liksom
            riksdagens ledamöter och alla som har lyssnat från åhörarläktaren
            eller hemma vid TV:n.
          </note>
          <note>
            8 § (forts. från 6 §) Ändring i skollagen m.m.
          </note>
          <note>
            (forts. UbU16)
          </note>
          <note type="speaker">
            Anf. 111 SOFIA JONSSON (c) replik:
          </note>
          <note>
            Fru talman! Innan avbrottet med frågestunden kunde vi höra Tomas
            Högström diskutera kompetensen i gymnasieskolan. Han menar att
            kompetensen behövs mer och mer. Vi kan också se samhällets utveckling
            där kompetensutvecklingen är viktig. Vi kan se att 10 % av arbetstillfällena
            försvinner varje år för att ersättas med 10 % där kunskapsökning
            måste till.
          </note>
          <note>
            Det man kan se av Tomas Högströms och moderaternas politik är
            att samhälle och kompetensutveckling går åt ett håll medan Tomas
            Högström och moderaterna går åt ett helt annat håll. Moderaterna
            föreslår en gymnasieutbildning där man från början indelar eleverna
            i två lag.
          </note>
          <note>
            Snart står vi inför skolavslutningar. Tidigare har vi diskuterat
            hur vi ska komma till rätta med de elever som inte uppnår kunskapsmålen.
            Moderaternas idé verkar vara att för vissa elever ska kunskapskraven
            och kunskapsmålen sänkas för att få ut några siffror och skapa
            en jämnare gymnasieutbildning.
          </note>
          <note>
            Jag skulle vilja fråga moderaterna och Tomas
          </note>
          <note>
            Högström hur det kommer sig att moderaterna så hårt håller fast
            vid ett gammalt system som inte ger alla möjlighet till en bra
            utbildning.
          </note>
          <note type="speaker">
            Anf. 112 TOMAS HÖGSTRÖM (m) replik:
          </note>
          <note>
            Fru talman! Jag får börja med att rätta Centerpartiets företrädare
            i kammaren och göra klart för henne att moderaterna jobbar för
            mer av kompetensutveckling. Vi jobbar för en bättre skola som
            tar hänsyn till individens förutsättningar. Det gör däremot inte
            Sofia
          </note>
          <note>
            Jonsson med de krav hon reser.
          </note>
          <note>
            Själva det system som är infört leder till ett A-
          </note>
          <note>
            och B-lag i meningen att du lyckas eller misslyckas i din gymnasieutbildning.
            Det är ett problem. Det är omvittnat. I rapport efter rapport
            ser vi de effekterna.
          </note>
          <note>
            Låt oss då också konstatera att vi behöver mer av kompetensutveckling.
            Det är vi helt överens om. Vi behöver mer av individuell undervisning
            som tar hänsyn till att elever är olika. Då ska vi också utforma
            systemet utifrån den insikten. Då anser jag och Moderata samlingspartiet
            att t.ex. all yrkesorienterad utbildning inte behöver leda till
            högskolebehörighet. Vi säger det bl.a. i det förslag till lärlingssystem
            som vi skissar i vår reservation och redovisar i vår motion.
          </note>
          <note>
            Det handlar om att ge elever möjligheter att lyckas.
          </note>
          <note type="speaker">
            Anf. 113 SOFIA JONSSON (c) replik:
          </note>
          <note>
            Fru talman! Det är precis det Tomas Högström sist var inne på
            som det hela handlar om, nämligen att ge elever möjligheter att
            lyckas. Då vill Centerpartiet, till skillnad från Moderaterna,
            utveckla skolan och de program som finns, så att möjligheterna
            kommer eleverna till del. Vi vill utveckla en skola som ger alla
            lika förutsättningar, inte olika där eleverna delas in i olika
            grupper, där man på förhand säger till eleverna att de inte har
            möjlighet att nå kunskapsmålen och de får gå en annan typ av utbildning.
          </note>
          <note>
            Moderaternas medicin är just att dela upp, att visa att det här
            är den rätta vägen för dem som kan lite mer och det här är den
            inte så rätta vägen för dem som kan lite mindre.
          </note>
          <note>
            Vi kan se att i stort sett alla organisationer och alla partier
            inser att vi måste förändra skolan, inser att omvärlden och samhället
            runt omkring förändras. Vi måste ge eleverna möjligheter att förändras
            i samma takt. Hur kommer det sig då att moderaterna i stort sett
            ensamma håller fast vid en så gammal princip?
          </note>
          <note type="speaker">
            Anf. 114 TOMAS HÖGSTRÖM (m) replik:
          </note>
          <note>
            Fru talman! Visst behöver skolan utvecklas. Det bygger också
            våra förslag på, just i syfte att nå de elever som i dag misslyckas
            i den skola som bl.a.
          </note>
          <note>
            Centerpartiet har varit med om att utforma.
          </note>
          <note>
            Alla vill inte och är inte motiverade att läsa för högskolebehörighet.
            Det är ett erkänt faktum. Om vi då sätter ribban så högt för den
            gruppen, så att vi därigenom omöjliggör för dem att lyckas i den
            gymnasieskola vi anser att alla behöver, menar jag att den politik
            som Sofia Jonsson står för har skapat det A-
          </note>
          <note>
            och B-lag som vi inte vill ha.
          </note>
          <note type="speaker">
            Anf. 115 AGNETA LUNDBERG (s) replik:
          </note>
          <note>
            Fru talman! Tomas Högström sade att människor är unika och olika.
            Jag delar den uppfattningen. Men sedan delar jag inte uppfattningen
            i någonting som han sade.
          </note>
          <note>
            Jag skulle kunna stryka under vad Sofia Jonsson nyss sade. Jag
            delar uppfattningen att skolans utmaning är att möta olikheterna
            och inte sortera ut. Eleverna ska verkligen ges möjligheter att
            kunna lyckas.
          </note>
          <note>
            Vi har konstaterat att det inte är eleverna som misslyckas, utan
            det är skolan som misslyckas. Det är en väldig skillnad. Det är
            inte bara att eleverna ska lyckas. De ska lyckas i ett arbetsliv.
            Tror Tomas Högström att arbetsgivarna inom industrin vill att
            deras arbetstagare ska vara dåligt rustade när det gäller teoretiska
            kunskaper?
          </note>
          <note>
            Sedan var det frågan om den nya lärlingsutbildningen. Tomas Högström
            antydde att det var beklämmande att jag inte var tillräckligt
            öppen när det gällde hur utbildningen skulle se ut. Jag sade inte
            att jag inte hade någon uppfattning om lärlingsutbildningen i
            framtiden, utan nya parametrar kommer att föras in för att vi
            ska få ett bättre underlag att utvärdera. Eftersom frågan inte
            är slutdiskuterad vore det dumt av mig att säga någonting som
            jag sedan kanske måste ta tillbaka. Jag skulle då sprida desinformation.
          </note>
          <note>
            Det är orsaken till varför jag inte berättade det jag vet.
          </note>
          <note type="speaker">
            Anf. 116 TOMAS HÖGSTRÖM (m) replik:
          </note>
          <note>
            Fru talman! Skolans utmaning är att lyckas med alla elever, det
            tycker självfallet jag också. Det är skolans misslyckande när
            vi ser de resultat vi i dag ser.
          </note>
          <note>
            Men jag vill påstå att redan i dag leder gymnasieutbildningen
            och de mål som är uppsatta, bl.a. om högskolebehörighet, till
            en sortering i de som lyckas respektive de som misslyckas. Det
            är ett faktum.
          </note>
          <note>
            Sedan måste vi också utforma den svenska utbildningspolitiken
            utifrån eleverna och elevernas situation. Och då måste vi väl
            ändå bejaka ett känt faktum, att alla inte är motiverade eller
            beredda att i det läge de är i t.ex. gymnasieskolan läsa för högskolebehörighet.
            Det är ändå ett faktum.
          </note>
          <note>
            Just därför att politiska representanter, som Agneta Lundberg,
            inte bejakar detta faktum har vi skapat ett regelverk som just
            sorterar i den utsträckning som i dag sker, som leder till direkta
            misslyckanden. Jag tror visst att företagen vill ha kunniga anställda,
            nyutexaminerade elever från gymnasieskolan. Men det innebär inte
            nödvändigtvis att alla företag, alla yrkesområden och alla yrkesinriktningar
            har samma krav, för det har de inte.
          </note>
          <note>
            Sedan - och det är ett känt faktum - har Agneta
          </note>
          <note>
            Lundberg erkänt att ni har vetat om att någonting var på gång.
            Utskottet har behandlat lärlingsutbildning.
          </note>
          <note>
            Hon säger själv att det kommer besked, men att hon inte vill
            tala om det eftersom hon inte vågar stå för det. Och det kan ju
            hedra, i den meningen att hon gör det erkännandet. Men bristen
            är den brist på öppenhet som finns hos socialdemokraterna.
          </note>
          <note type="speaker">
            Anf. 117 AGNETA LUNDBERG (s) replik:
          </note>
          <note>
            Fru talman! Är det en tillfällighet att moderaterna tycker att
            det är på yrkesförberedande program som det ska vara en lägre
            nivå, och inte på de teoretiska?
          </note>
          <note>
            Det kan ju vara så att man inte är motiverad att läsa svenska
            även på samhällsprogrammet.
          </note>
          <note type="speaker">
            Anf. 118 TOMAS HÖGSTRÖM (m) replik:
          </note>
          <note>
            Fru talman! Jag tror att det finns en bred samstämmighet över
            de politiska gränserna om vissa baskrav när det gäller t.ex. gymnasieskolan.
            Vi är överens när det gäller gymnasieskolan om vissa baskrav.
            Det utgår vi också från.
          </note>
          <note>
            Sedan innebär inte det med automatik att alla utbildningslinjer
            ska ge högskolebehörighet, och det har jag redovisat.
          </note>
          <note type="speaker">
            Anf. 119 GUNNAR GOUDE (mp) replik:
          </note>
          <note>
            Fru talman! Jag tycker att Tomas Högström beskriver situationen
            i gymnasiet på ett lite skevt sätt.
          </note>
          <note>
            Det är sant att det finns elever, en alltför stor grupp elever,
            som inte klarar av högskolebehörigheten i dagsläget. Men vi vet
            också att den gruppen består av elever som har behov av särskilt
            stöd i grundskolan och i gymnasiet. Det kan vara den stora gruppen
            elever med läs- och skrivsvårigheter. Det kan vara elever med
            invandrarbakgrund som ännu inte har fått lära sig svenska språket
            tillräckligt väl. Det kan också vara elever med sociala problem.
          </note>
          <note>
            Skolan har inte kunnat ge det stödet därför att vi saknar lärarresurser.
            Jag har upprepat flera gånger att det framför allt gäller tillgången
            på specialpedagoger, som är för liten.
          </note>
          <note>
            Att i den situationen göra en markering och säga att vi måste
            sänka ribban och dela upp de här grupperna så att en grupp inte
            ska få högskolebehörighet tycker jag är att angripa problemet
            på ett lite felaktigt sätt, minst sagt.
          </note>
          <note>
            Vi ska naturligtvis se till att eleverna får det här stödet.
            Ribban ligger enligt vår uppfattning inte för högt. Alla elever
            har full möjlighet att klara av detta om de bara får det stöd
            de behöver.
          </note>
          <note>
            Det är också så att vi i det nya moderna utbildningssystemet
            har en högskola som inte alls bara ska vara öppen för en liten
            elit som man sorterar ut i gymnasiet. Tvärtom ska den vara öppen
            för stora grupper. När det gäller t.ex. lärlingsutbildningen,
            som
          </note>
          <note>
            Tomas Högström tog som exempel, är det väl självklart att man
            ska kunna gå en lärlingsutbildning med inriktning mot t.ex. fordonsteknik
            eller industriprogram och sedan kunna gå vidare i t.ex. en lärarutbildning
            för att bli yrkeslärare inom sitt område. Självfallet ska det
            också kunna vara behörighetsgrundande.
          </note>
          <note type="speaker">
            Anf. 120 TOMAS HÖGSTRÖM (m) replik:
          </note>
          <note>
            Fru talman! Vi säger att lärlingsutbildning inte obligatoriskt
            ska leda till högskolebehörighet. Det utesluter ju inte att vi
            också har lärlingsutbildningar som ger det. Det är en fråga om
            utformning.
          </note>
          <note>
            Problemet med det nuvarande systemet är just att det de facto
            leder till den sortering som ni säger er vara motståndare till
            - lyckas eller inte, högskolebehörighet eller inte. Det är problemet
            i dag.
          </note>
          <note>
            Jag tror också att alla elever har förutsättningar att uppnå
            högskolebehörighet, men kanske inte just under den tid då de är
            i gymnasieskolan. Det har också att göra med vilken motivation
            man har att ta del av studier och att engagera sig i sina studier.
            Den motivationen kan komma betydligt senare. Och det är också
            ett erkänt faktum.
          </note>
          <note>
            Sedan påstår Gunnar Goude att jag beskriver förhållanden i gymnasieskolan
            på ett skevt sätt. Nja, jag tycker väl inte det. Det är ju bara
            att konstatera att vi har de problemen med gymnasieskolan i dag.
            Sedan har vi moderater redovisat en serie förslag som leder till
            en bättre gymnasieskola, en annan gymnasieskola än i dag, utifrån
            vårt system med en nationell skolpeng, gymnasieexamen och fokusering
            på resultat i skolan. Det har vi redovisat i en serie motioner
            och annat.
          </note>
          <note>
            Vi måste ju ändå bejaka det förhållandet att vi pratar om individer
            som är verksamma i skolan. Ge dem möjligheter att lyckas! Vi har
            yrkesinriktade linjer som i dag kanske inte kräver det, men kanske
            gör det senare. I dagens läge måste vi utforma yrkesutbildningen
            utifrån vad arbetet leder till, vilka krav arbetet ställer.
          </note>
          <note type="speaker">
            Anf. 121 GUNNAR GOUDE (mp) replik:
          </note>
          <note>
            Fru talman! Det är framför allt när det gäller slutsatserna i
            fråga om vilka åtgärder som behövs för gymnasieskolan och grundskolan
            som vi inte har samma uppfattning. Vi tycker alltså inte att det
            finns skäl att sänka ribban på grund av att man saknar resurser
            så att man kan ge eleverna det stöd som de faktiskt har rätt till
            enligt läroplanen. I stället ska man åstadkomma det stödet.
          </note>
          <note>
            Vi tycker också att utbildningen ska ändras så att den inte blir
            betygsfixerad utan att man får en motivation som är äkta, ett
            intresse för de studier man ägnar sig åt under så lång tid av
            sin barn- och ungdomstid.
          </note>
          <note>
            Sedan säger Tomas Högström att all lärlingsutbildning inte ska
            vara sådan att man inte får behörighet till högskolan. Det är
            bara det att det inte ska vara obligatoriskt.
          </note>
          <note>
            Det är just de bitarna som vi inte tycker om. Ska man dela in
            lärlingsutbildningen i sådana som man betraktar som bra i den
            bemärkelsen att de leder till en högskoleutbildning medan andra
            inte ska göra det?
          </note>
          <note>
            Ska man ha olika grenar i lärlingsutbildningen, så att vissa
            leder till högskolebehörighet och andra inte?
          </note>
          <note>
            Det systemet tror jag är olyckligt.
          </note>
          <note>
            Låt oss i stället införa ett antagningssystem i högskolan som
            gör att vi får in de elever som har förutsättningar och intresse
            för de studier som de söker till.
          </note>
          <note>
            Låt oss slippa betygssorteringen och i stället få elever med
            ett genuint intresse i grundskolan och gymnasiet för de studier
            de håller på med och ett rättvist antagningssystem på högskolan.
            Jag tror att det skulle vara ett bättre sätt än att försöka ändra
            strukturen och organisationen på gymnasiet och dela in eleverna
            i grupper där.
          </note>
          <note type="speaker">
            Anf. 122 TOMAS HÖGSTRÖM (m) replik:
          </note>
          <note>
            Fru talman! Resultaten i gymnasieskolan måste bli bättre sett
            ur elevperspektiv. Det handlar om att vi anpassar gymnasieundervisningen
            till de individer som är i gymnasieskolan. Det ställer krav på
            olika vägar. Det ställer krav på olika lösningar.
          </note>
          <note>
            Om vi menar allvar med individuella studieplaner måste det i
            begreppet mångfald i gymnasieskolan rymmas just att man ska kunna
            hitta sin väg dit.
          </note>
          <note>
            Om Gunnar Goude och andra har bestämt förutsättningarna för att
            man ska lyckas i gymnasieskolan måste man väl ändå sätta det i
            ett elevperspektiv och i ett perspektiv av vad eleven vill med
            sin undervisning. Då är det inte självklart så att alla vill ha
            högskolebehörigheten just vid den tidpunkt då de befinner sig
            i gymnasieskolan.
          </note>
          <note type="speaker">
            Anf. 123 INGA BERGGREN (m):
          </note>
          <note>
            Fru talman! Ämnet hemkunskap kommer att ändra namn till hem-
            och konsumentkunskap. Beslut om detta fattas om några timmar.
            Det är okej.
          </note>
          <note>
            Som motionär i motion UB19 tillsammans med
          </note>
          <note>
            Inger René tycker jag att det är speciellt glädjande att utskottet
            i likhet med oss understryker de praktiska momentens betydelse
            inom ämnet. Varför poängterar vi motionärer de praktiska inslagen?
            Jo, vi anser att namnändringen kan uppfattas som att ämnet nu
            skulle bli enbart teoretiskt och att risken därmed finns att de
            praktiska momenten utgår. Det vill vi inte vara med om.
          </note>
          <note>
            Vi anser att elevernas arbetsuppgifter även i fortsättningen
            ska flätas samman till en helhet genom att man förbereder och
            tillreder en måltid. Matlagning, dukning och samvaro kan ske samtidigt
            som information ges om vilka livsmedel och övriga produkter som
            ingår. Då sker på ett naturligt sätt en reflexion av elevernas
            val av råvaror och övriga produkter och också av produktinformation
            och pris.
          </note>
          <note>
            Genom att man handgripligen utför arbetsuppgifter utvecklas elevernas
            förmåga att identifiera, analysera och formulera frågor och därmed
            också fundera över olika alternativ och lösningar. På så sätt
            tror vi att det hantverksmässiga arbetets betydelse förstärks.
          </note>
          <note>
            Vi vill också framhålla matens betydelse för hälsa och välbefinnande.
            Antalet överviktiga barn och ungdomar ökar. Hjärt- och kärlsjukdomar
            och diabetes breder ut sig. Sambandet mellan mat och hälsa är
            väl känt och dokumenterat. Detta är ytterligare ett skäl till
            att starkt poängtera att de praktiska momenten inte får försvinna.
          </note>
          <note>
            Vi vill alltså understryka att arbetsprocessens roll för inhämtning
            av kunskaper är viktigt för livet i hem och familj och inte minst
            för de ungas förståelse för sambanden mellan mat och hälsa. Det
            ger en insikt om att var och en kan påverka sin egen livsstil.
          </note>
          <note>
            Ämnets hushållsperspektiv ger också eleven förmåga att värdera
            och hantera det ökade flödet av information och ge förståelse
            för individens och hemmets handlingar och vanor samt deras betydelse
            för ekonomi, miljö, hälsa och välbefinnande, dvs.
          </note>
          <note>
            hem- och konsumentkunskaper.
          </note>
          <note>
            Det är positivt att utskottet i enighet instämmer i motionärernas
            syn på de praktiska momentens betydelse för ämnet hem- och konsumentkunskap.
          </note>
          <note>
            Utskottet anger i betänkandet att de praktiska momentens betydelse
            tydligt framgår i den nyligen fastställda kursplanen i ämnet.
            Det framgår vidare att det är på den lokala nivån som de närmare
            konkretiseringarna av de nationella målen ska göras. Ansvaret
            för att de nationella målen nås är kommunernas och skolornas.
            Det är huvudmannen, kommunen, som ska ansvara för uppföljning
            och utvärdering av skolornas resultat.
          </note>
          <note>
            Det instämmer jag helt i. Tack för ordet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 10 §.)
          </note>
          <note>
            9 § Förnyad arbetsmarknadspolitik för delaktighet och tillväxt
          </note>
          <note>
            Föredrogs arbetsmarknadsutskottets betänkande 1999/2000:AU7
          </note>
          <note>
            Förnyad arbetsmarknadspolitik för delaktighet och tillväxt (prop.
            1999/2000:98).
          </note>
          <note type="speaker">
            Anf. 124 HENRIK WESTMAN (m):
          </note>
          <note>
            Fru talman! Tillväxten i den svenska ekonomin är bättre än på
            många år. Sysselsättningen ökar och arbetslösheten sjunker samtidigt
            som räntan och inflationen är låg. Men det finns fortfarande flera
            hundra tusen personer utan arbete i Sverige. Jämfört med år 1990
            är drygt 400 000 färre sysselsatta, detta trots att antalet personer
            i arbetsför ålder har ökat med ca
          </note>
          <note>
            100 000. Det finns en brist på kvalificerad arbetskraft, bl.a.
            inom tjänstesektorn, på kvalificerade ingenjörer, yrkesarbetare
            och, inte minst, inom tele- och elektronikindustrin. Detta utgör
            ett stort hot mot tillväxten och medför en ökad risk för inflation.
          </note>
          <note>
            Vi skulle behöva se fler förslag om strukturella förändringar
            av skatterna och ett sänkt skattetryck, färre och enklare regler
            för företagen, modernare arbetsrätt och reformer i socialförsäkringssystemen.
          </note>
          <note>
            Bara genom att aktivt stimulera ökat företagande kan den goda
            tillväxten och ökningen av sysselsättningen behållas på lång sikt.
          </note>
          <note>
            Det krävs en offensiv politik för att öka tillväxten.
          </note>
          <note>
            Skatterna på företagande och arbete måste sänkas.
          </note>
          <note>
            Modernare, bättre anpassade och förenklade regelverk som medger
            flexibilitet krävs för att underlätta startande och drivande av
            företag. Det bör införas individuella kompetenskonton som utformas
            på så sätt att den enskilde själv kan spara till sin kompetensutveckling
            under skattemässigt gynnsamma villkor.
          </note>
          <note>
            Lönebildningen är av central betydelse för hur tillväxten i ekonomin
            ska utvecklas och därmed även för sysselsättningsutvecklingen.
            Indirekt kan regering och riksdag på ett verkningsfullt sätt påverka
            villkoren för lönebildningen. Områden som är i särskilt behov
            av förnyelse är bl.a. arbetsrätten och arbetslöshetsförsäkringen.
          </note>
          <note>
            En mer genomgripande förändring av arbetsrätten borde komma till
            stånd, men i avvaktan på det bör ett flertal mindre förändringar
            kunna göras, t.ex. borde konfliktreglerna förändras och fackets
            tolkningsföreträde i olika lagar ses över. Vidare bör det, vad
            gäller rätten till stridsåtgärder, införas ett proportionalitetskrav
            i lagstiftningen.
          </note>
          <note>
            I lagen om arbetslöshetsförsäkring justerar utskottsmajoriteten
            regeringens förslag om att den arbetslöse ska anstränga sig för
            att finna ett lämpligt arbete. Man påstår att ett bättre ord är
            aktivt söka, men att det inte innebär någon skillnad i sak. Vi
            tror inte på detta. Vi tycker att det är en skillnad och en försvagning
            och föreslår därför att regeringens förslag bör bifallas.
          </note>
          <note>
            Det är nödvändigt att reformera arbetslöshetsförsäkringen. Det
            bör införas en s.k. bortre parentes, dvs.
          </note>
          <note>
            en tidsmässig gräns för försäkringens giltighet. Genom att införa
            en bortre parentes kommer även arbetsmarknaden och arbetstagarna
            att uppfatta arbetslöshetsförsäkringen som en omställningsförsäkring
            och inte som nu som en permanent försörjning.
          </note>
          <note>
            När frågan senast prövades av riksdagen var socialdemokraterna
            inte beredda att införa en bortre parentes. Konsekvensen har blivit
            att staten i stället tvingats införa hårda krav och sanktioner
            för att tydliggöra den enskildes ansvar. Dessa krav har nu varit
            föremål för en översyn inom Regeringskansliet.
          </note>
          <note>
            Trots det lägger regeringen, med några få undantag, inte fram
            några förslag med anledning av översynen.
          </note>
          <note>
            I stället aviseras en ny proposition i maj. Det är djupt otillfredsställande
            att regeringens politik inte kan presenteras i ett sammanhang
            utan styckas upp godtyckligt i olika propositioner.
          </note>
          <note>
            Regelverken då det gäller arbetsmarknadspolitiska åtgärder bör
            reformeras. Åtgärderna måste bli färre och reglerna enklare och
            tydligare. Regeringen har gång efter annan aviserat färre åtgärder
            och förenklingar utan att det har lett till några mer påtagliga
            resultat. Det är dags att gå från ord till handling. Effektiviteten
            i insatserna kan bli större genom fler aktörer, exempelvis genom
            utnyttjande av privata jobbcenter och samarbete med lokala aktörer.
            Samarbete och samverkan mellan olika aktörer som arbetsförmedling,
            kommun, försäkringskassa etc. är viktigt, inte minst när det gäller
            insatser för personer som har svårt att finna en förankring på
            arbetsmarknaden.
          </note>
          <note>
            Gruppen långtidsinskrivna tenderar att bli alltmer svårplacerad.
            För att hjälpa dessa arbetslösa krävs samlade, individuella och
            kraftfulla åtgärder. Individer med invandrarbakgrund utgör till
            stor del en oanvänd resurs. De måste få tillräckliga kunskaper
            i svenska språket. Detta är en förutsättning för att få jobb.
            Vad sedan gäller ungdomar krävs att de har elementära baskunskaper.
            Ingen person borde tillåtas lämna ungdomsskolan utan godkända
            baskunskaper i svenska, engelska och matematik. Det borde införas
            en individuell lärlingsutbildning och ske en ökad satsning på
            eftergymnasial, kvalificerad yrkesutbildning i nära samverkan
            med arbetslivet.
          </note>
          <note>
            De äldres erfarenheter och kunnande måste också kunna tas till
            vara på ett bättre sätt.
          </note>
          <note>
            Vi borde kunna dra lärdom från den danska kommunen Farum. Resultaten
            där har till stor del uppnåtts genom bestämda krav på motprestationer,
            garanterad sysselsättning, offensiv marknadsföring av de arbetslösa,
            avbyråkratisering och koncentration av de kommunala insatserna.
          </note>
          <note>
            Beträffande förslaget om aktivitetsgarantin vill jag säga att
            det saknas beslutsunderlag. Det är inte möjligt att på grundval
            av regeringens förslag fatta beslut.
          </note>
          <note>
            Utskottets majoritet har föreslagit ett tillkännagivande som
            innebär att det inom ramen för de olika arbetsmarknadspolitiska
            åtgärderna ska vara möjligt att bedriva reguljära studier. Förslaget
            innehåller en rad oklarheter. Enligt vår mening är detta ett i
            raden av flera ogenomtänkta förslag. Vi motsätter oss därför tillkännagivandet.
          </note>
          <note>
            Även förslaget om särskilt anställningsstöd är dåligt underbyggt.
            Bl.a. är det ofinansierat. Det ger heller inte de äldre långtidsarbetslösa
            bättre förutsättningar för att ta de lediga arbeten som erbjuds.
            Förslaget handlar i stället uteslutande om att öka deras konkurrenskraft
            på arbetsmarknaden genom att göra det billigare att anställa dem.
          </note>
          <note>
            Moderaternas ståndpunkt är att nya metoder måste prövas. Olika
            former av skatterabatter i syfte att minska anställningskostnaderna
            kan vara en sådan metod. Det arbetsmarknadspolitiska regelverket
            måste garantera konkurrensneutralitet och motverka undanträngnings-
            och inlåsningseffekter. Moderaternas åsikt är att man inte bör
            införa de två åtgärderna aktivitetsgaranti och särskilt anställningsstöd.
            Vi kan konstatera att när det gäller aktivitetsstöd visar regeringens
            förenklingsförslag att detta inte är särskilt välgrundat. De åtgärder
            som nu föreslås innebär tillsammans i praktiken att antalet åtgärder
            kommer att öka i stället för satt minska.
          </note>
          <note>
            Det underlag som regeringen redovisar till sina förslag beträffande
            de övergripande målen för arbetsmarknadspolitiken och Arbetsmarknadsverket
            är knapphändigt. Vidare finns det anledning att rikta kritik mot
            de bokföringsmässiga transaktioner som regeringen genomför i syfte
            att klara utgiftstaken.
          </note>
          <note>
            Problem med styrning, resultatuppföljning och kontroll av medelsanvändningen
            inom Arbetsmarknadsverket samt behovet av att anpassa arbetsmarknadspolitiken
            till en modern arbetsmarknad talar för att en översyn skyndsamt
            bör göras av Arbetsmarknadsverkets organisation och verksamhet.
            Också arbetsförmedlingsnämnderna bör omfattas av en sådan förutsättningslös
            översyn. Rådet för europeiska socialfonden i Sverige bör vara
            en fristående myndighet utanför Arbetsmarknadsverket.
          </note>
          <note>
            Slutligen bör den offentliga arbetsförmedlingen i ökad utsträckning
            konkurrensutsättas. Bättre möjlighet för privata förmedlingar
            att på lika villkor konkurrera med offentliga förmedlingar bör
            ge ökad effektivitet.
          </note>
          <note>
            Fru talman! Jag står givetvis bakom alla våra reservationer,
            men för tids vinnande yrkar jag bifall endast till reservationerna
            1, 3 och 5.
          </note>
          <note type="speaker">
            Anf. 125 STEFAN ATTEFALL (kd):
          </note>
          <note>
            Fru talman! Vi hör ofta, inte minst från regeringsföreträdarna,
            glada rop om att det går bra för Sverige, att sysselsättningen
            ökar osv., och det är riktigt, men det finns en risk i den här
            glatta bilden av arbetsmarknadsläget: att vi glömmer de många
            människor som står utanför den ordinarie arbetsmarknaden. Över
          </note>
          <note>
            600 000 människor står utanför den reguljära arbetsmarknaden
            eller får inte arbeta så mycket som de skulle önska.
          </note>
          <note>
            Jämfört med en annan högkonjunktur som vi har haft är det 400
            000 färre sysselsatta i dag än 1990.
          </note>
          <note>
            Ändå har arbetskraften sedan dess ökat med 100 000
          </note>
          <note>
            personer. Det saknas alltså 500 000 jobb för att vi ska kunna
            ha samma sysselsättningsgrad nu som under den högkonjunktur som
            rådde då.
          </note>
          <note>
            I det här klimatet finns det en stor risk att vi glömmer den
            viktiga och angelägna arbetsmarknadspolitiken och att förfina
            den för att hjälpa de människor som står utanför.
          </note>
          <note>
            Den proposition som vi nu behandlar handlar till stor del om
            att försöka få befintliga regler och målsättningar att fungera
            i praktiken. Det är till stor del det som propositionen handlar
            om. Det gäller t.ex. att få AMS tillämpning av a-kasseregler och
            AMS ambitioner för individuella handlingsplaner att börja fungera.
            Det gäller att åtgärda brister som vi från utskottets sida har
            påtalat och att få regler att slå igenom i praktiken. De 84 sidorna
            text i propositionen har ganska lite substantiellt innehåll.
          </note>
          <note>
            Jag vill kommentera några saker. Jag kan börja med anställningsstödet,
            som behandlas i propositionen. Det finns sedan några år tillbaka
            ett anställningsstöd som ska hjälpa alla som har varit arbetslösa
            i tolv månader. Arbetsgivaren ska bidra med 50 % av lönekostnaden
            i sex månader.
          </note>
          <note>
            Våren 1999 började det dock hända saker. Då föreslog regeringen
            genom Björn Rosengren, med benäget stöd av vänsterpartister och
            miljöpartister, att vi ska införa förstärkt anställningsstöd för
            alla som har varit långtidsinskrivna vid arbetsförmedlingen mer
            än tre år. De skulle få 75 % av lönekostnaden i bidrag under sex
            månader och sedan 25 % i 18 månader.
          </note>
          <note>
            Detta skulle börja gälla den 1 oktober 1999. Samtidigt ändrades
            reglerna så att bidraget blev ett skatteavdrag.
          </note>
          <note>
            Vi kristdemokrater tyckte i det läget att detta var ett ganska
            rimligt förslag. Men i september samma år, några månader senare,
            ändrades reglerna. Då skulle de gälla för alla som hade varit
            långtidsinskrivna i två år. De nya reglerna skulle börja gälla
            den 1 januari, alltså tre månader efter det att det gamla systemet
            sattes i sjön.
          </note>
          <note>
            Det har alltså gjorts två regeländringar på mindre än några månader.
            Sedan går det hela 3 månader och
          </note>
          <note>
            28 dagar. Då föreslår regeringen att ett särskilt anställningsstöd
            ska införas den 1 augusti år 2000. Nu gäller det att arbetsgivare
            för anställda över 57 års ålder som varit långtidsinskrivna ska
            få 75 % av lönekostnaden i hela två år. Det är den tredje ändringen
            på mindre än ett år.
          </note>
          <note>
            Det går ytterligare två dagar innan regeringen lämnar sin vårbudget.
            Nu ska stödet ändras och kompletteras ännu en gång. Nu ska det
            införas utökat särskilt anställningsstöd, som riktar sig till
            dem som har varit arbetslösa mer än fyra år, med egna regler för
            hur stora subventionerna ska vara. Det är den fjärde ändringen
            på ett år.
          </note>
          <note>
            Det regeringsförslag som skrevs den 28 mars nämnde inget om vad
            som skulle komma två dagar senare, den 30 mars. Samtidigt som
            allt detta sker skriver regeringen hur viktigt det är med regelförenklingar
            inom arbetsmarknadspolitiken. Ska man skratta eller gråta?
          </note>
          <note>
            Var är långsiktigheten? Vad finns det för djupa, långsiktiga
            tankar hos vänsterpartister, miljöpartister och inte minst socialdemokrater,
            som sitter med ansvar för arbetsmarknadspolitiken? Den frågan
            hade det varit mycket intressant att få besvarad av näringsministern,
            men tyvärr deltar han inte i denna debatt heller.
          </note>
          <note>
            Aktivitetsgarantin föreslås nu som en ny arbetsmarknadspolitisk
            åtgärd, eller ska vi kalla det en paraplyåtgärd. Inte ens på den
            punkten har det varit riktigt klart när vi har fått läsa propositionen.
            Då gäller det att de som varit inskrivna på arbetsförmedlingen
            i mer än två år ska få speciella regler och aktiviteter.
          </note>
          <note>
            Det finns som sagt en rad oklarheter om innehållet i detta. Ett
            exempel är att det står i propositionen att den arbetslöse normalt
            endast kan lämna garantin genom ett arbete, genom utbildning eller
            genom avstängning från åtgärder. Samtidigt vet vi att den som
            uppbär arbetslöshetsersättning omfattas av ett regelverk som begränsar
            antalet ersättningsdagar.
          </note>
          <note>
            Innebär det här att aktivitetsgarantin ska ses som en åtgärd
            som i praktiken berättigar dem som ingår i den till evig a-kassa?
            Hur stämmer det i så fall med det befintliga regelverket? Något
            svar på den frågan får vi inte, och vi får inte heller se den
            övriga akassepropositionen, som ska komma någon gång i det här
            sammanhanget.
          </note>
          <note>
            En aktivitetsgaranti i sig tror jag är riktig. Men den står ju
            och faller med den praktiska tillämpningen. Självklart ska jobbsökaraktiviteter
            ingå, men det får aldrig stanna vid det. Vad som behövs är tydliga
            krav som det går att leva upp till, stöd och hjälp för att bryta
            arbetslöshetsmönstret och aktiva insatser för att möta den enskildes
            konkreta behov och problem.
          </note>
          <note>
            Det är också viktigt att en nära samverkan sker med föreningslivet,
            privata bemanningsföretag, privata jobbcentrum, förmedlare på
            arbetsförmedlingarna och andra aktörer. Likaså är det rimligt
            att den här aktivitetsgarantin kan pågå längre än sex månader.
          </note>
          <note>
            Bland de långtidsinskrivna vid arbetsförmedlingarna finns också
            många människor som inte är anställningsbara på grund av språkproblem,
            handikapp, sociala problem, dåligt självförtroende, utbildningsnivå
            som är för låg eller liknande. Dessa människor kräver självklart
            extra insatser och extra stöd. En del av dem kanske inte kan ta
            ett reguljärt arbete i det korta perspektivet, men de kan bidra
            till sin egen försörjning genom att få göra en samhällsinsats
            i exempelvis kommunernas regi eller en förenings regi.
          </note>
          <note>
            För de här grupperna tycker vi kristdemokrater att det är viktigt
            att ett system med nära samverkan mellan arbetsförmedlingen, kommunen,
            försäkringskassan och de sociala myndigheterna upprättas.
          </note>
          <note>
            Det går att göra något bra av detta med aktivitetsgarantin, men
            det är många oklarheter i propositionen. Som tur är har en försöksverksamhet
            dragits i gång för att ligga som underlag för den här nya åtgärden.
            Problemet är bara att den här försöksverksamheten har pågått i
            endast en månad när vi i utskottet fattar beslut om aktivitetsgarantin.
            Och det ska gälla med full kraft från den 1 augusti i år. Det
            är när man ser den här typen av förberedelser och brist på genomtänkta
            upplägg som man undrar om det arbete som pågår i Näringsdepartementet
            är riktigt seriöst.
          </note>
          <note>
            Frågorna är otaliga. Vi har ställt många frågor i utskottsbehandlingen
            och fått ganska få svar. Vad konkret ska aktivitetsgarantin innehålla?
            Vad skiljer mellan en som har varit arbetslös i exempelvis tolv
            månader och en som ingår i aktivitetsgarantin? Ska man få mindre
            handledning innan aktivitetsgarantin börjar gälla? Ställs andra
            krav på den arbetssökande?
          </note>
          <note>
            Ett klargörande har vi fått. Det fick vi i en interpellationsdebatt
            mellan miljöminister Kjell Larsson och kristdemokraten Rosita
            Runegrund den 16 maj.
          </note>
          <note>
            Larsson pekade på att aktivitetsgarantin ska användas för att
            lösa behovet av arbetskraft för strandstädning vid Bohuskusten.
            Se där ett konkret besked i alla fall från regeringsföreträdarna
            om vad som ska ingå i aktivitetsgarantin. Men frågan till Johnny
            Ahlqvist och andra är ju: Vad mer än strandstädning efter
          </note>
          <note>
            Bohuskusten ska ingå? Hur ska det utformas? Förhoppningsvis kanske
            den tillträdande AMS-
          </note>
          <note>
            direktören Ahlqvist kan ge lite besked om detta i den här debatten
            så vi får det till protokollet.
          </note>
          <note>
            För att undvika långtidsarbetslöshet är det viktigt att på ett
            tidigt stadium sätta in relevanta åtgärder för att stödja den
            arbetslöse att snabbt få rätt utbildning, praktik eller hjälp
            på annat sätt. Det är alltså under arbetslöshetsperiodens första
            tid som den stora möjligheten finns att undvika just långtidsarbetslöshet,
            och därmed också behov av att ha aktivitetsgarantier.
          </note>
          <note>
            Det är insikter som måste prägla arbetsmarknadspolitiken. Därför
            är det så viktigt med individuella handlingsplaner inom arbetsförmedlingarnas
            arbete.
          </note>
          <note>
            Därför har också vi kristdemokrater sagt ja till att även nästa
            år använda de här 700 extra miljonerna för att just stärka arbetet
            med de individuella handlingsplanerna. Det är också viktigt att
            man skickar en signal om att de här pengarna inte är för evigt.
            Vill man förbättra arbetsmarknadsläget måste man ställa om organisationen
            så att den också kan jobba utan de extra pengarna.
          </note>
          <note>
            För att bryta långtidsarbetslösheten krävs det en lång rad åtgärder.
            Individuella handlingsplaner har jag nämnt. Det gäller också kompetenshöjning
            och tydliga krav på den arbetssökande samtidigt som stöd ges på
            alla sätt för att bryta arbetslösheten - också ekonomiska incitament.
          </note>
          <note>
            Därför är det också tokigt att vi inte här och nu kan behandla
            propositionen om arbetslöshetsförsäkringen samtidigt med den här
            propositionen. Helheten rycks sönder. Vi får ingen helhet i hela
            akasseproblematiken. Man måste också ställa sig frågan: Kommer
            det över huvud taget någon arbetslöshetsproposition i vår eller
            finns det problem att komma överens mellan regeringspartiet och
            stödpartierna? Är det så att man inte vågar genomföra det man
            vill genomföra? Kanske LO har synpunkter, kanske
          </note>
          <note>
            Vänsterpartiet krånglar, vad vet vi? Vi kanske kan få besked
            här i kammaren i dag.
          </note>
          <note>
            Jag vill också ta upp detta med ansträngningarna att finna lämpligt
            arbete. Det ska nu införas i lagstiftningen. Redan i nuvarande
            lag om arbetslöshetsförsäkringen finns det stöd för att ställa
            krav på de arbetslösa att ta de arbeten som finns tillgängliga
            om inte särskilda skäl föreligger. AMS har också en regelbok som
            preciserar de här kraven. Men eftersom regeringen enligt sitt
            förslag anser att lagen behöver skärpas måste det ju vara så att
            regeringen inte anser att förmedlingarna praktiserar de regler
            och lagar som redan finns.
          </note>
          <note>
            Vi kristdemokrater ser i alla fall två argument för att ställa
            upp på en lagskärpning. Dels innebär ett sådant här beslut en
            tydlig signal ut till AMS och
          </note>
          <note>
            AMV:s organisation samt till de arbetssökande om vad som gäller
            nu och framöver. Dels vet vi också genom olika undersökningar
            att de nuvarande reglerna tillämpas ganska olika ute på de enskilda
            förmedlingskontoren. Därför är det viktigt att få en mer enhetlig
            tillämpning.
          </note>
          <note>
            Det blir också regeringen eller den myndighet som regeringen
            utser som ska meddela ytterligare föreskrifter om lämpligt arbete.
            Det är viktigt att de här föreskrifterna följer ett antal viktiga
            principer, som exempelvis lika behandling över hela landet.
          </note>
          <note>
            Regeringen har föreslagit att det ska finnas krav på att man
            ska anstränga sig för att finna ett arbete för att få a-kassa.
            Vad gör då utskottsmajoriteten? Jo, man krånglar till saken genom
            att ändra på regeringens förslag. "Anstränga sig" är för tufft,
            tycker man.
          </note>
          <note>
            Det är bättre med "aktivt söka arbete". Samtidigt skriver man
            att lagtextändringen i sak inte innebär någonting.
          </note>
          <note>
            Det innebär att ord i en lagtext inte längre betyder något. Det
            är meningslöst vilka ord man använder.
          </note>
          <note>
            Man kan bara skriva - det betyder ingenting efteråt.
          </note>
          <note>
            Det är en nyhet för alla som sysslar med lagstiftning.
          </note>
          <note>
            Är det så finns det en uppenbar risk att ni i utskottsmajoriteten
            kommer att skapa förvirring ute i organisationen. Vad är det nu
            som gäller? Hur ska vi tolka de här beskeden?
          </note>
          <note>
            Man litar alltså inte på det förslag som regeringen har lagt
            fram, som är berett i Regeringskansliet och som också bygger på
            en statlig utredning. Utskottsmajoriteten kastar in helt nya ord
            men säger att de inte ska betyda något i praktiken. Det är samma
            sak som i regeringens förslag. Det är ett något märkligt sätt
            att hantera det här på. Frågan är varför Johnny
          </note>
          <note>
            Ahlqvist inte litar på det beredningsarbete som har gjorts av
            partikamraterna i Regeringskansliet.
          </note>
          <note>
            Fru talman! Avslutningsvis vill jag ställa frågan:
          </note>
          <note>
            Var finns den genomtänkta strategin i arbetsmarknadspolitiken?
            Det sätt som man hanterar frågorna på tycker jag visar att man
            inte har en genomtänkt politik. Det är mycket ad hoc. Mycket verkar
            man komma på i nattliga förhandlingar där näringsminister
          </note>
          <note>
            Björn Rosengren, Hans Andersson, Barbro Feltzing och Johnny Ahlqvist
            sitter på en kammare och hittar på nya idéer för att lösa akuta
            problem för att kunna få ihop en text till i morgon när det är
            presskonferens
          </note>
          <note>
            - om man nu får ihop något innan deadline. Det verkar svårt det
            också ibland.
          </note>
          <note>
            Var är den genomtänkta strategin i fråga om anställningsstödet,
            i fråga om aktivitetsgarantin och i fråga om de extra 700 miljoner
            kronorna för att klara arbetet med individuella handlingsplaner?
            Dessa skulle ena dagen finnas kvar, andra dagen skulle de bort
            och tredje dagen skulle de tillbaka igen. Det gäller också kraven
            på aktivitet hos de arbetslösa och liknande saker.
          </note>
          <note>
            Var finns den genomtänkta strategin? Var finns linjen? Var finns
            konsekvensen? Varför känner vi som läser de här texterna inte
            att man vet vad man gör i nästa steg osv.? Allt verkar vara små
            paniklösningar på aktuella och akuta problem.
          </note>
          <note>
            Fru talman! Jag vill avslutningsvis nöja mig med att yrka bifall
            till reservationerna 1, 3 och 9.
          </note>
          <note>
            Anf. 126 MARGARETA ANDERS-
          </note>
          <note>
            SON (c):
          </note>
          <note>
            Fru talman! Bokstavskombinationer har präglat svensk arbetsmarknadspolitik
            under 1990-talet. Det har varit åtgärder med syfte att pressa
            ned den öppna arbetslösheten - samtliga tänkta som tillfälliga
            lösningar i väntan på att arbetsmarknaden skulle vända och sysselsättningen
            öka.
          </note>
          <note>
            Nu kan vi skriva ett nytt årtusende. Sedan några år har konjunkturen
            vänt. Hjulen snurrar snabbare än på länge, och näringslivets orderböcker
            är välfyllda. Allt borde vara frid och fröjd. Men det finns grus
            i maskineriet. Det svenska näringslivet har problem med att rekrytera
            kompetent personal - och detta trots att drygt 310 000 personer,
            motsvarande nästan 8 % av arbetskraften, är i någon form av arbetslöshet.
            Många av dem finns i någon av de här bokstavskombinationerna.
          </note>
          <note>
            Fru talman! Det är nu, under brinnande högkonjunktur, som de
            arbetsmarknadspolitiska åtgärderna och den öppna arbetslösheten
            i princip borde vara obefintliga om vi ska kunna klara en kommande
            lågkonjunktur. I stället är drygt 400 000 människor färre i sysselsättning
            jämfört med 1990. Det bildas stora flaskhalsar på ett flertal
            yrkesområden.
          </note>
          <note>
            Detta är allvarligt, och inte acceptabelt. Den svenska arbetsmarknadspolitiken
            måste förändras för att kunna möta framtidens krav och möjligheter.
          </note>
          <note>
            Med anledning av detta yrkar jag bifall till reservationerna
            1, 15 och 31. Jag står givetvis bakom samtliga andra centerreservationer,
            men för att inte förlänga voteringen nöjer jag mig med att yrka
            bifall till de tre nämnda.
          </note>
          <note>
            Centerpartiet föreslår i sin motion en förnyad arbetsmarknadspolitik
            som ska syfta till att ge människor de grundläggande förutsättningarna
            att möta utmaningar på framtidens arbetsmarknad.
          </note>
          <note>
            Den svenska arbetsmarknadspolitiken måste decentraliseras. Det
            måste bli en bättre fördelning av de ekonomiska resurserna, och
            en större satsning måste göras på kvalificerad utbildning och
            kompetensutveckling. Övergångsarbetsmarknader måste inrättas för
            att ge människor som gått långtidsarbetslösa möjlighet att få
            kontakt med arbetsgivare.
          </note>
          <note>
            Sverige är landet annorlunda - annorlunda i den meningen att
            förutsättningar och möjligheter är olika beroende på var man befinner
            sig i landet. Just därför är det oerhört viktigt att arbetsmarknadspolitiken
            blir mer decentraliserad än vad fallet är i dag. En ökad decentralisering
            gör det möjligt att samordna insatserna på regionalt och lokalt
            plan bättre än i dag.
          </note>
          <note>
            Centerpartiet föreslår att det ska inrättas ett kontor för arbetslösa
            i varje kommun med en personlig handläggare för att effektiva
            individuella handlingsplaner ska kunna utformas. Den mänskliga
            kontakten och närheten till de personliga handläggarna får inte
            underskattas. Ny teknik kan utgöra ett komplement till personlig
            kontakt, men kan inte ersätta denna fullt ut. En ny organisationsform
            och ett nytt regelverk som gör det möjligt att decentralisera
            arbetsmarknadspolitiken kan bidra till detta.
          </note>
          <note>
            Kostnaden för arbetsmarknadspolitiken är i dag utslagen över
            flera olika utgiftsområden. Detta leder till ineffektivitet och
            orättvisor beroende på inom vilket utgiftsområde man blir placerad.
            Genom att samordna försörjningsstödet kan systemet bli effektivare.
            En större flexibilitet kan uppnås genom att försörjningsstödet
            följer personen och inte är avhängigt om man deltar i vuxenutbildning,
            är arbetslös eller deltar i en arbetsmarknadspolitisk åtgärd.
          </note>
          <note>
            Det ligger i allas intresse att människor kommer i arbete. Intäkterna
            till staten ökar i takt med att skattekraften stärks. Individernas
            köpkraft stärks, och företagen får avsättning för sina produkter.
            Samtidigt minskar vi samhällets kostnader för sjuk- och socialersättning.
            En vinna-vinna-situation uppstår.
          </note>
          <note>
            Det måste löna sig att arbeta. Den som aktivt deltar på arbetsmarknaden
            ska inte lida ekonomisk skada av det. Passivitet ska inte löna
            sig, utan de ekonomiska incitamenten ska vara så goda att de arbetslösa
            stimuleras till att vara aktiva och ta arbeten även om det medför
            krav på utbildning eller pendling. Ökade resekostnader är en hämmande
            faktor för såväl arbetslösa som anställda. Det måste kompenseras
            genom höjda reseavdrag.
          </note>
          <note>
            Fru talman! Ett nytt arbetsliv växer fram. De livslånga anställningarna
            tillhör en svunnen tid.
          </note>
          <note>
            Trygghet i arbetslivet handlar i framtiden om möjligheten att
            möta de förändringar som kännetecknar det nya arbetslivet.
          </note>
          <note>
            Varje år försvinner ca 10 % av yrkena med lägst krav på kvalifikationer,
            och ersätts av yrken med högre krav. Samtidigt förnyas arbetskraften
            med 2 %.
          </note>
          <note>
            Resterande del av förnyelsen måste således ske genom vidareutbildning
            av de människor som redan befinner sig på arbetsmarknaden.
          </note>
          <note>
            I framtiden är omsättningen på kompetens än snabbare än i dag.
            För en civilingenjör eller en sjuksköterska kan omsättningen av
            kompetens handla om så korta perioder som fyra fem år. Sedan är
            kunskaperna för gamla och måste förnyas eller kompletteras.
          </note>
          <note>
            Det ligger i både arbetsgivarens och arbetstagarens intresse
            att kompetensutveckling kommer till stånd. Ett system med individuella
            kompetenskonton bör därför införas. Systemet ska ge möjlighet
            för var och en som så önskar att själv, alternativt tillsammans
            med sin arbetsgivare, spara till sin kompetensutveckling under
            skattemässigt gynnsamma former.
          </note>
          <note>
            Människor måste ges grundläggande förutsättningar för att själva
            ta ansvar för sin kompetensutveckling och konkurrenskraft i arbetslivet.
            Det är därför viktigt att åtgärderna inriktas på att ge alla en
            bra utbildningsgrund att stå på - en grund som kan utgöra starten
            för det livslånga lärandet.
          </note>
          <note>
            Centerpartiet menar att en utbildningsgaranti ska införas syftande
            till att ge alla, både arbetslösa och förvärvsarbetande, möjlighet
            att komplettera en kort tidigare utbildning upp till motsvarande
            gymnasienivå. Detta ska sedan kunna byggas på med kvalificerad
            yrkesutbildning eller högre studier.
          </note>
          <note>
            Bland invandrargrupperna är arbetslösheten fyra gånger högre
            än bland svenska medborgare - detta trots att många av de här
            grupperna i sina hemländer hade en lång utbildning och hög kompetensnivå
            i sina arbeten. Många företagare upplever det som svårt att översätta
            de här människornas kunskaper, både på gymnasial och eftergymnasial
            nivå, till svenska förhållanden. I dag översätts och valideras
            denna kunskap inför exempelvis högskolestudier. Det bör vara naturligt
            att detta sker även när det gäller den rena yrkeskompetensen.
            På detta sätt blir det möjligt för de här grupperna att snabbare
            komma in i det aktiva yrkeslivet.
          </note>
          <note>
            Möjligheten att översätta dessa gruppers kunskap och yrkeskompetens
            bör finnas på centralt och regionalt plan. Det svenska valideringssystemet
            bör även förändras så att handläggningstiderna förkortas. Sverige
            har i dag inte råd att undvara denna kompetens, utan måste bättre
            ta till vara denna hittills lågt utnyttjade resurs. Framgångsrika
            företag inom t.ex. IT-
          </note>
          <note>
            branschen har insett vikten av mångfald och anställer därför
            människor med olika kulturell och språklig bakgrund.
          </note>
          <note>
            Fru talman! Övergångsarbetsmarknader bör inrättas för att underlätta
            för många av dem som i dag befinner sig helt utanför den reguljära
            arbetsmarknaden, främst i den rundgång som består av varvade perioder
            av åtgärder och öppen arbetslöshet. På dessa arbetsmarknader är
            arbetskraften billigare genom t.ex. återföring av arbetsgivaravgifter.
          </note>
          <note>
            Övergångsarbetsmarknader kan och bör skapas i regionala partnerskap
            mellan arbetsmarknadens myndigheter och arbetsgivare, såväl offentliga
            som privata. Grunden bör vara att människor ges möjlighet att
            komma ut i arbetslivet, i kontakt med många olika arbetsgivare,
            för att så småningom fastna hos någon.
          </note>
          <note>
            Detta har man försökt och prövat på flera ställen, bl.a.
          </note>
          <note>
            i Vaggeryds kommun i Jönköpings län. Där har man lyckats med
            sådana här arbetsgivarkretsar, som man kallar det där.
          </note>
          <note>
            Sammantaget finns det mycket att göra för att stärka människor
            på arbetsmarknaden i Sverige. Tyvärr är regeringen senfärdig och
            saknar ofta kraft till nytänkande. Vissa av de förslag som här
            har lagts fram syftar rätt, men mycket mer behöver göras. Om
          </note>
          <note>
            Sverige ska stå starkt inför nästa lågkonjunktur krävs helt nya
            strukturer, och av det ser vi inte mycket från regeringshåll.
          </note>
          <note type="speaker">
            Anf. 127 ELVER JONSSON (fp):
          </note>
          <note>
            Fru talman! Arbetsmarknadspolitikens grundsyfte är att förstärka
            de arbetslösas ställning på arbetsmarknaden för att de ska kunna
            skaffa sig jobb så snart som möjligt efter det att arbetslösheten
            har inletts. Därför är det viktigt att det finns en effektiv arbetsmarknadspolitik
            i landet. Det är viktigt att påpeka att arbetsmarknadspolitiken
            aldrig ensam skapar nya arbetstillfällen eller garanterar att
            folk får jobb.
          </note>
          <note>
            Det är därför som vi i Folkpartiet många gånger har talat om
            arbetsmarknadspolitikens tre ben. De består, förutom av en aktiv
            arbetsmarknadspolitik, av en näringspolitik för fler jobb genom
            företagande samt en ekonomisk politik för sunda och sanerade statsfinanser.
            Det här måste ske samtidigt om vi ska kunna nå full sysselsättning
            i landet. Tyvärr har regeringens politik under flera år präglats
            av brist på åtgärder för framför allt fler jobb genom företagande.
          </note>
          <note>
            Vi anser att arbetsmarknadspolitiken måste ha ett underifrånperspektiv
            där den enskilda individen står i centrum. Olika typer av åtgärder
            bör utformas utifrån ett sådant perspektiv. Som liberaler anser
            vi att det är den enskilda människan som i största möjliga mån
            ska ha rätten och makten att fatta beslut om sin vardag. Det gäller
            även i arbetsmarknadspolitiken. Ett alltför centralistiskt beslutsfattande
            och en planering uppifrån är det som allra minst gagnar en god
            arbetsmarknadspolitik. Vi kan gärna kalla detta den djupa arbetsmarknadspolitiken
            som bygger på en tilltro till individen.
          </note>
          <note>
            Den svenska konjunkturen befinner sig i dag i ett förhållandevis
            gott läge. Den öppna arbetslösheten har sjunkit och många har
            fått riktiga jobb. Men det borde ändå kunna vara ett stycke bättre.
            Trots att antalet personer i arbetsför ålder är fler än tidigare
            är fortfarande över 400 000 färre sysselsatta i verksamhet än
            för tio år sedan. Antalet personer i arbetsmarknadspolitiska åtgärder
            är också betydligt fler än för ett decennium sedan. De här siffrorna
            är viktiga att ha med sig när vi hävdar att vi är på väg mot full
            sysselsättning och en situation med brist på arbetskraft.
          </note>
          <note>
            Detta är speciellt viktigt mot bakgrund av att Långtidsutredningen
            pekar på att vi om tio år kan få en situation i Sverige där arbetskraftsinvandring
            krävs.
          </note>
          <note>
            Då är det viktigt att vi först ser till att öka den egna sysselsättningen
            med de personer som i dag inte står till arbetsmarknadens förfogande
            men som borde göra det. Arbetsmarknaden måste helt enkelt breddas
            genom att fler kommer i arbete. Annars är risken stor att vi får
            flaskhalsar och ökad regional obalans på dagens arbetsmarknad.
          </note>
          <note>
            En annan fara döljer sig i dagens siffror, nämligen faran att
            en stor del av de mycket långvarigt arbetslösa kommer ännu längre
            bort från ett aktivt liv och definitivt blir låsta i passivitet
            och isolering.
          </note>
          <note>
            Inom EU sägs att inom en tioårsperiod behöver
          </note>
          <note>
            80 % av arbetskraften fortbilda sig. Problemet är att kanske
            bara 15-20 % är beredda att göra det.
          </note>
          <note>
            Regeringen gör en intressant tillbakablick på
          </note>
          <note>
            1990-talets arbetsmarknadspolitik. Det kan finnas anledning att
            ta en sådan titt i backspegeln för att bättre kunna se i siktrutan.
            Arbetsmarknadspolitiken bar en väldigt tung börda i början av
            90-talet då vi hade efterkrigstidens värsta lågkonjunktur. Den
            tidigare borgerliga regeringen får erkännandet att man ville förhindra
            att människor slogs ut och permanent lämnade arbetskraften. Det
            var ingen dålig målsättning som man både hävdade och fullföljde.
            Regeringen medger nu att många människor förmodligen hade slagits
            ut permanent från arbetsmarknaden om de arbetsmarknadspolitiska
            åtgärderna hade haft en mindre omfattning under lågkonjunkturen
            under 90-
          </note>
          <note>
            talets första del. Det är ett intressant konstaterande av dagens
            ledande socialdemokratiska arbetsmarknadspolitiker, och det står
            ju i bjärt kontrast mot den oppositionspolitik som Socialdemokraterna
            förde under
          </note>
          <note>
            90-talets början då man likt bandhundar skällde på allt vad den
            dåvarande regeringen företog sig.
          </note>
          <note>
            När statsministern och andra ropar ut att nu går det bra för
            Sverige kan man lätt få intrycket att det verkligen har blivit
            en förbättring. Ja, det har blivit en förbättring, men det är
            fortfarande sämre på vitala punkter än för tio år sedan.
          </note>
          <note>
            Vi har färre sysselsatta. Vi har fler arbetslösa, särskilt ungdomar.
            Det är 120 000 fler som är utanför den reguljära arbetsmarknaden.
            Samtidigt har vi fått nära 50 000 nya förtidspensionärer netto.
            Så här, nära tio år senare, kan konstateras att det krävs ytterligare
          </note>
          <note>
            450 000 fler i arbete för att komma upp i samma nivå som vi hade
            för tio år sedan. En del har trott att vi har fler arbetade timmar.
            Om vi ser till den faktiskt arbetade tiden tillhör Sverige de
            länder som har lägst antal arbetstimmar per år inom OECD-området.
          </note>
          <note>
            Det goda konjunkturläget gör det dock nödvändigt att lägga om
            arbetsmarknadspolitiken i riktning mot att arbetslösa kan få riktiga
            jobb så snart som möjligt.
          </note>
          <note>
            Då är det viktigt att det finns åtgärder som i huvudsak är inriktade
            mot utbildningsinsatser så att arbetskraftens kompetens kan höjas
            i stället för passiva åtgärder som bara innebär att den enskilda
            arbetslösa kvalificerar sig för en ny a-kasseperiod.
          </note>
          <note>
            Fru talman! Att ha ett arbete är inte bara av betydelse för individens
            personliga ekonomi. För det flesta människor innebär värdet av
            att ha ett jobb också att man har en uppgift som andra efterfrågar
            och att man har tillgång till det sociala umgänge som arbetsplatsen
            ger. Att gå arbetslös en lägre period utan den sociala dimension
            som arbetskamrater kan ge är oerhört negativt. Arbetet och egna
            inkomster är av avgörande betydelse för alla utsatta gruppers
            integration i samhällslivet.
          </note>
          <note>
            När kvinnorna trädde ut på arbetsmarknaden och skaffade sig en
            egen inkomst gav det en ekonomisk grund för självständiga beslut
            om det egna livet.
          </note>
          <note>
            Invandrarna kan inte ordna sina egna liv så länge som arbetslösheten
            drabbar dem i mycket större omfattning än majoriteten av befolkningen.
            Extra viktigt är det sociala värdet av ett jobb för de arbetshandikappade.
            Deras ställning är alltid utsatt. De är bl.a.
          </note>
          <note>
            därför som Folkpartiet har förordat extra satsningar på såväl
            lönebidrag som anställning inom Samhall
          </note>
          <note>
            AB. Samhall Resurs är för övrigt en god förnyare av de arbetsmarknadspolitiska
            åtgärderna.
          </note>
          <note>
            Folkpartiet har under flera år föreslagit åtgärder för att arbetsmarknaden
            ska kunna bli bredare. Det är åtgärder som har syftat till att
            stimulera tjänstesektorn, men också mer generella åtgärder för
            fler jobb genom företag. Förslagen finns utförligt beskrivna i
            våra riksdagsmotioner, och jag tar endast upp huvuddragen i detta
            inlägg.
          </note>
          <note>
            Vi kan med stor besvikelse konstatera att regeringen efter flera
            år och diverse uttalanden i rätt riktning inte är villiga att
            satsa på en politik som stimulerar fram fler jobb i tjänstesektorn.
            Industrisektorn, som har varit en så bred ryggrad i svenskt näringsliv,
            kommer inte ensam att kunna skapa tillräckligt många nya jobb
            framöver. Ekonomiskt har denna sektor tidigare haft en avgörande
            betydelse för landets ekonomi. Men med den rationaliseringstakt
            som råder, och som krävs för att bevara konkurrenskraften, räcker
            inte ens en mycket god tillväxt för att inom industrisektorn skapa
            det stora antal nya arbeten som behövs för att stoppa en hög arbetslöshet.
          </note>
          <note>
            Om arbetslösheten ska förmås sjunka och stanna kvar på en låg
            nivå behöver sysselsättningen öka markant. Det är framför allt
            tjänste- och servicesektorn som måste stå för ökningen av antalet
            jobb.
          </note>
          <note>
            Folkpartiet har under de senare åren lagt fram förslag till hur
            man kan stimulera jobb inom tjänstesektorn, både den del som riktar
            sig till industri, byggsektor etc. och den del som riktar sig
            till hushållen.
          </note>
          <note>
            En sådan utveckling ställer höga och delvis nya krav på arbetsmarknadspolitiken.
            Den ska underlätta för såväl små som större och nya företag att
            snabbt rekrytera arbetskraft. Den ska hjälpa arbetssökande att
            hitta nya vägar till jobb eller till kompetenshöjning och underlätta
            rörlighet på arbetsmarknaden. De många nya former av kontrakt
            och anställningar som växer fram ställer krav på förnyelse av
            både förmedlingarna och åtgärdsarsenalen men också på ett flexiblare
            arbetssätt.
          </note>
          <note>
            Folkpartiet stöder regeringens förslag angående individuella
            handlingsplaner, förutsatt att dessa dokument inte speglar ytliga
            kontakter mellan förmedlare och arbetssökande. Det bör dock inte
            anges att denna plan ska vara upprättade efter senast tre månaderna,
            utan det bör i stället ske snarast. Alla undersökningar visar
            på att ju snabbare man sätter in åtgärderna för en arbetslös,
            desto större är chansen att hon eller han kommer ut i arbetslivet.
            Anges då tidsgränsen till senast inom tre månader är risken stor
            att inget händer förrän slutdatumet närmar sig. Det har tyvärr
            alltför ofta inträffat under senare år då man har talat mycket
            om just personliga handlingsplaner samtidigt som långvarigt arbetslösa
            egentligen förblivit okända för arbetsförmedlarna.
          </note>
          <note>
            Det är nödvändigt att finna kommunikationsmodeller som tar hänsyn
            till de arbetslösas rättssäkerhet.
          </note>
          <note>
            Deras utbildningsbakgrund, kulturella och yrkesmässiga erfarenheter
            bör bättre än hittills tas till vara.
          </note>
          <note>
            Snabba kompletterande utbildningar och flexibla program för ökad
            kompetens ska utformas i direkt samarbete med den som kommer att
            delta i verksamheten. Den destruktiva tradition som "placerar"
            passiva arbetslösa i åtgärder de inte på något sätt kan påverka
            kan inte rymmas i ett riktigt givande samarbete med arbetsförmedlarna.
            Vanan att behandla klienterna enbart som objekt för färdiga program
            och kurser som andra har beslutat om skadar både arbetsförmedlaren
            och de arbetslösa.
          </note>
          <note>
            Jag har antytt att långtidsarbetslöshet är den värsta formen
            av arbetslöshet. Det är frustrerande, och om man inte kommer in
            på arbetsmarknaden snabbt riskerar man att slås ut för lång tid
            framöver, inte minst riskerar man att tappa kompetens. Därför
            är det viktigt att de långtidsarbetslösas situation uppmärksammas.
            Vi kan se att av dem som var arbetslösa i januari
          </note>
          <note>
            1994 var, enligt propositionen, en fjärdedel arbetslösa fem år
            senare. Det om något belyser vikten av snabba insatser för arbetslösa.
          </note>
          <note>
            Det finns i dag ca 70 000 långtidsarbetslösa. Det motsvarar 20
            % av det totala antalet arbetslösa. Av dessa 70 000 var cirka
            hälften, 35 000, arbetslösa i mer än fyra år.
          </note>
          <note>
            Regeringen föreslår att en aktivitetsgaranti införs för de personer
            som är eller riskerar att bli långtidsarbetslösa. Den arbetslöse
            ska erbjudas en heltidsaktivitet till dess att han eller hon får
            ett riktigt arbete eller kan börja i en reguljär utbildning. Dessutom
            ska ett särskilt anställningsstöd inrättas för den som fyllt
          </note>
          <note>
            57 år och varit arbetslös i minst två år.
          </note>
          <note>
            Folkpartiet stöder grundtanken med en aktivitetsgaranti, men
            vi inser samtidigt att den reser vissa problem och vissa frågor.
            Vad garantin ska innehålla verkar vara oklart, förutom att jobbsökaraktiviteter
            ska vara prioriterade i första hand. Vilket inflytande de berörda
            själva har över den verksamhet som kommer i gång under benämningen
            aktivitetsgaranti är höljt i dunkel. Det är dock bra att även
            socialbidragstagare som står till arbetsmarknadens förfogande
            kan komma i fråga för åtgärden.
          </note>
          <note>
            Det särskilda anställningsstödet för den som fyllt
          </note>
          <note>
            57 år tar upp en angelägen fråga, nämligen vad som kan göras
            för att bryta långtidsarbetslöshet hos äldre arbetskraft. Det
            är tyvärr så att många arbetstagare som har fyllt 50 år har det
            betydligt svårare att komma in på arbetsmarknaden efter en period
            av arbetslöshet än vad yngre har. Många arbetsgivare är tveksamma
            till om man ska anställa äldre arbetslösa som inte har så många
            år kvar till pensioneringen. Vad som dessvärre ofta glöms bort
            är att dessa personer har stor erfarenhet och kompetens som kan
            vara bra för många företag att få del av. Inte sällan kan en äldre
            arbetstagare utgöra en sorts mentor eller förebild för de yngre.
          </note>
          <note>
            Äldre arbetskraft är dessutom ofta mer trogen mot sin arbetsgivare
            och stannar kvar på sin arbetsplats i högre grad än yngre, som
            har en större tendens till rörlighet. Att anställa en 55-åring
            som har cirka tio år kvar på arbetsmarknaden kan därför vara mycket
            lönsamt för arbetsgivaren. Intressant var att en sådan person
            i radions P 1-program i morse sade: Arbetsmarknaden är full av
            hinder, särskilt för oss äldre.
          </note>
          <note>
            Äldre kvinnor har det speciellt svårt, var inlägget.
          </note>
          <note>
            Något för oss att fundera kring.
          </note>
          <note>
            Folkpartiet är motståndare till alla förslag som innebär att
            äldre arbetskraft ska pensioneras ut eller generationsväxlas från
            arbetsmarknaden i förtid.
          </note>
          <note>
            Sådana åtgärder är för defensiva. Därför har vi tidigare sagt
            nej till sådana förslag som OTA och generationsväxling då de kom
            under förra decenniet, förslag som inte visade sig hålla vad de
            lovade när det gällde hur många som var intresserade av dem. Dessa
            typer av åtgärder har markerat att man från regeringens sida inte
            tillräckligt insett att de äldre behövs på arbetsmarknaden.
          </note>
          <note>
            Det är bra att regeringen i propositionen markerar att förtidspensionering
            av arbetsmarknadsskäl inte är en bra åtgärd. Det är ett steg i
            rätt riktning och kan sägas vara ett ställningstagande bort från
            defensiva åtgärder för äldre arbetslösa.
          </note>
          <note>
            Folkpartiet är dock villigt att acceptera det nu föreslagna anställningsstödet,
            eftersom det syftar till att få in den arbetslöse i en åtgärd
            som tydligare syftar till riktiga jobb. Ett antal invändningar
            mot förslaget finns dock.
          </note>
          <note>
            Vi ser med oro på tendensen att åtgärder för de äldre arbetslösa
            kryper allt längre ned i åldrarna. Nu är det 57 år som är gränsen.
            Var kommer gränsen att gå vid nästa åtgärd? Vid 55 år eller lägre?
            Frågetecknen hopar sig. Genom att sänka åldersribban pekar man
            ut äldre arbetskraft som om den vore ett problem.
          </note>
          <note>
            Att de som får anställningsstöd inte omfattas av turordningsreglerna
            är förvisso självklart när det gäller denna typ av åtgärder. Men
            vi skulle vilja varna för att det inte får bli så att det sätts
            i system att ta in en person med anställningsstöd och behålla
            denna person i ett par år för att därefter ta in en ny. Vi anser
            därför att regeringen noga bör följa upp och snarast utvärdera
            denna arbetsmarknadspolitiska åtgärd.
          </note>
          <note>
            Till sist, fru talman, föreslår regeringen att beslut om stöd
            till hjälpmedel på arbetsplatsen, stöd till personligt biträde
            och särskilt stöd vid start av näringsverksamhet för arbetshandikappade
            fortsättningsvis endast ska kunna överklagas till AMS. Folkpartiet
            går emot det förslaget. För de arbetshandikappade är värdet av
            att ha ett jobb mycket stort. Folkpartiet har försökt att ställa
            upp för de arbetshandikappade, och vi har under en rad av år föreslagit
            mer medel, som jag tidigare påpekat.
          </note>
          <note>
            För att en arbetshandikappad ska kunna fungera på en arbetsplats
            krävs ofta hjälpmedel. Därför är all hjälp som är möjlig att få
            för att skapa en fullt godtagbar arbetsmiljö för arbetshandikappade
            angelägen.
          </note>
          <note>
            I samband med detta är det viktigt att det finns ett ordentligt
            överklagandesystem på området. Dagens ordning bör behållas och
            regeringens förslag i denna del avslås.
          </note>
          <note>
            Det bästa vi kan ge medborgarna är ett eget arbete. Det ger samhället
            och individen ekonomisk och social styrka och harmoni. Därför
            är en fungerande arbetsmarknad en förstarangsfråga.
          </note>
          <note>
            Med detta, fru talman, yrkar jag bifall till de delar i hemställan
            som Folkpartiet står bakom och jag yrkar dessutom bifall till
            i första hand reservationerna 1 och
          </note>
          <note>
            10.
          </note>
          <note type="speaker">
            Anf. 128 JOHNNY AHLQVIST (s):
          </note>
          <note>
            Fru talman! Först en hälsning från näringsminister
          </note>
          <note>
            Björn Rosengren att han inte kunde närvara. Det beror på att
            vi i dag har besök av en kommissionär som handlägger hela beslutsfrågan
            när det gäller strukturfonderna. Näringsministern hade faktiskt
            bokat in ett sammanträde med kommissionären senare. Han trodde
            att vår debatt skulle börja tidigare. Det är anledningen till
            att Björn Rosengren inte kunde närvara i dag. Jag tycker själv
            att han gjort rätt prioritering, för utan strukturfonderna kanske
            det blir lite svårt att bedriva regionalpolitik i vårt land framöver.
          </note>
          <note>
            Fru talman! Eftersom detta är min sista debatt från den här talarstolen
            vill jag passa på att framföra ett tack till mina kolleger i arbetsmarknadsutskottet
            och andra kolleger som jag under de här 15 åren har haft en och
            annan debatt om arbetsmarknadspolitik med.
          </note>
          <note>
            Jag har tyckt att de här debatterna har varit oerhört givande
            och de här 15 åren har gett mig väldigt mycket.
          </note>
          <note>
            Jag vill också framföra ett tack till riksdagens personal för
            all den vänlighet man har mötts av och all den service som har
            funnits under de här 15 åren. Det har jag uppskattat oerhört mycket.
            Naturligtvis ett särskilt tack till personalen i riksdagens arbetsmarknadsutskott.
          </note>
          <note>
            Bakom det betänkande som vi i dag ska debattera står Vänsterpartiet
            och Miljöpartiet. Jag tycker faktiskt att vi har fått ett oerhört
            bra betänkande, med en ny infallsvinkel på arbetsmarknadspolitiken.
            Därför vill jag börja med att yrka bifall till utskottets hemställan
            och avslag på samtliga reservationer.
          </note>
          <note>
            Fru talman! Svensk ekonomi är framgångsrik.
          </note>
          <note>
            Under det senaste året har vi haft en positiv utveckling som
            t.o.m. gett eko ute i omvärlden. Man ser i dag Sverige som ledande
            IT-nation. Man ser att tillväxten ökar, arbetslösheten minskar
            i snabb takt, antalet nyanmälda platser ökar kraftigt och sysselsättningen
            ökar. Nu märks förbättringarna hos vanliga människor. Alla känner
            någon som har varit arbetslös men som nu har fått ett arbete i
            stället. Nu känns det verkligen att det går bra för Sverige.
          </note>
          <note>
            Men tyvärr, fru talman, står fortfarande många människor utanför
            arbetsmarknaden. Ca 70 000 personer har varit utan jobb i mer
            än fyra år. I norra
          </note>
          <note>
            Sveriges glesbygdsområden har inte fler än 66 %
          </note>
          <note>
            jobb. I Rosengård i Malmö har färre än 35 % ett arbete. Detsamma
            gäller Landskrona och andra invandrartäta kommuner. Detta är verkligheten
            för många människor fortfarande.
          </note>
          <note>
            Men, fru talman, vi socialdemokrater kommer inte att lämna någon
            utanför. Vår politik bygger på att alla behövs och att alla ska
            ha del av vår gemensamma tillväxt.
          </note>
          <note>
            Man kan välja mellan två vägar. Man kan ta den enkla vägen, som
            moderaterna tar. Där får de arbetslösa skylla sig själva. Där
            är det deras eget fel att de är arbetslösa. Genom sänkta ersättningsnivåer,
            bortre parenteser och minskade anslag till arbetsmarknadspolitiska
            åtgärder ska arbetslösa tvingas att ta lågt avlönade arbeten.
          </note>
          <note>
            Vi socialdemokrater har valt en annan linje. Vi tror på alla
            människors möjligheter och vilja till arbete. Det innebär att
            man ger människor ökad kompetens. Genom olika utbildningsinsatser
            för arbetslösa underlättas deras anpassning till arbetsmarknaden.
          </note>
          <note>
            Det handlar också om att öka människors självkänsla och delaktighet
            i samhället. Genom arbetsmarknadspolitiska åtgärder får människor
            behålla kontakten med arbetslivet.
          </note>
          <note>
            Fru talman! Det är om detta dagens debatt ska handla. Vi står
            inför ett vägval där jag anser att alla ska vara med och ingen
            lämnas utanför. Det handlar helt enkelt om en förnyad arbetsmarknadspolitik
            för delaktighet och tillväxt.
          </note>
          <note>
            Fru talman! Efter att ha lyssnat till de inledande inläggen ställer
            jag mig frågan: Var finns alternativen? I Centerpartiet och Folkpartiet
            instämmer man till stora delar i det förslag som vi har lagt fram.
            Men inte på någon punkt hörde jag att man hade några alternativ
            till det socialdemokratiska förslaget, vare sig från Centern eller
            från Folkpartiet.
          </note>
          <note>
            I stället använde man sig av ett ständigt tricksande med siffror.
            Oppositionen i kammaren kan inte ens komma överens om hur många
            som är arbetslösa. Det fanns ett bud på 600 000 från något parti.
            I två partier bedömde man att det var 400 000, medan ett annat
            parti sade att det var 200 000.
          </note>
          <note>
            I denna gissningstävlan tog Centern hem segern, eftersom Margareta
            Andersson låg närmast. Det finns nämligen 218 000 människor som
            är registrerade som arbetslösa i dag.
          </note>
          <note>
            Jag tycker faktiskt att det är förnedrande att behöva föra en
            allmänpolitisk debatt, där man levererar sådana beräkningar som
            Westman och Attefall gör.
          </note>
          <note>
            Det kanske visar att de inte har något alternativ till arbetsmarknadspolitiken.
            I stället lägger de hela tiden ut dimridåer.
          </note>
          <note>
            Fru talman! Arbetsmarknadspolitikens uppgift är att förmedla
            arbete, att göra insatser för att motverka flaskhalsar på arbetsmarknaden
            och att vidta åtgärder för att hjälpa dem som har det svårast
            på arbetsmarknaden. Arbetsmarknadsutbildningen ska leda till arbete
            och motverka arbetskraftsbristen. Politiken ska givetvis präglas
            av respekt för individen, Elver Jonsson, av ökad rättstrygghet
            och av en stärkt arbetslinje.
          </note>
          <note>
            Arbetslinjen utgör grunden i vår arbetsmarknadspolitik. Under
            senare år har den också utvecklats till en arbets- och kompetenslinje.
            Linjen innebär att ett arbete normalt går före en åtgärd. Om det
            inte finns något arbete ska den arbetslöse erbjudas en lämplig
            utbildning eller en praktikplats som kan leda till ett arbete.
            Genom arbetslinjen motverkas passivisering och utslagning, liksom
            att lediga platser är obesatta i onödan.
          </note>
          <note>
            Elver Jonsson nämnde att arbetsmarknadspolitiken i Folkpartiets
            värld består av tre ben. Jag har hört den beskrivningen tidigare.
            Men jag kan inte förstå hur den här trebensstolen ska kunna stå
            om man gör som Elver Jonsson och slår undan det ena benet. Han
            talar om mer åtgärder och mer arbetsmarknadspolitik, men samtidigt
            lägger Folkpartiet fram förslag om att man ska minska anslagen
            till arbetsmarknadspolitiken med 4 ½ miljard år 2001, med 12 miljarder
            år 2002
          </note>
          <note>
            och med 13 miljarder år 2003.
          </note>
          <note>
            Jag tror att Elver Jonssons bedömningar beror på att han litar
            på att den socialdemokratiska arbetsmarknadspolitiken får ett
            så bra genomslag att man kanske inte behöver så stora anslag framöver.
            Vi tackar naturligtvis för att Elver Jonsson har ett sådant förtroende
            för vår politik.
          </note>
          <note>
            Genom dagens betänkande stärker vi arbetslinjen ytterligare.
            Vi gör det särskilt för den grupp som har varit mest utsatt på
            arbetsmarknaden, de långtidsinskrivna. Det är en grupp som oavsett
            hög- eller lågkonjunktur alltid har stått utanför. Därför föreslår
            vi nu att en aktivitetsgaranti ska införas för den som är eller
            riskerar att bli långtidsinskriven.
          </note>
          <note>
            Inom aktivitetsgarantin bör ett särskilt stöd införas för äldre
            personer som har varit arbetslösa i mycket långa perioder. Dessutom
            bör de individuella handlingsplanerna för arbetssökande vidareutvecklas
            och förstärkas. Vissa förändringar bör göras i arbetslöshetsförsäkringen
            för att ytterligare förtydliga kraven på aktivitet. Utskottsmajoriteten
            förutsätter att det av regeringen påbörjade regelförändringsarbetet
            fortsätter.
          </note>
          <note>
            Fru talman! Detta är de viktigaste delarna i det betänkande som
            vi nu ska diskutera.
          </note>
          <note>
            Låt mig först uppehålla mig vid de individuella handlingsplanerna,
            varför de är så viktiga och vilken roll de spelar i arbetsmarknadspolitiken.
            Jag är övertygad om att en realistisk, tydlig och konkret handlingsplan
            som används aktivt är ett verksamt instrument när det gäller att
            gå från arbetslöshet till arbete på den reguljära arbetsmarknaden.
          </note>
          <note>
            Det handlar om att förmedlingspersonalen och den arbetslöse kan
            mötas som jämbördiga parter. Det handlar också om att två parter
            kommer fram till vad som är bäst för den arbetslöse och vad som
            behövs för att han eller hon ska kunna komma tillbaka på den öppna
            arbetsmarknaden igen. Det är min bestämda uppfattning att den
            enskilde rimligen ökar sina möjligheter att få ett arbete framöver
            när han eller hon aktivt deltar i utarbetandet av sin handlingsplan.
          </note>
          <note>
            Nu höjer vi ambitionsnivån ytterligare. En ömsesidig handlingsplan
            bör upprättas inte bara för samtliga sökande som riskerar att
            bli långtidsarbetslösa utan för varje arbetslös arbetssökande.
          </note>
          <note>
            Jag kan ta till mig Elver Jonssons kritik - man borde kanske
            inte ha någon tidsgräns. Men det är i alla fall bättre att man
            tar ett steg framåt på något sätt än att man inte kommer någonvart.
          </note>
          <note>
            Fler arbetslösa sökande än i dag kommer att omfattas av handlingsplanen.
            Den måste utformas på ett sådant sätt att den nödvändiga yrkesmässiga
            och -
          </note>
          <note>
            naturligtvis - geografiska rörligheten inte hämmas.
          </note>
          <note>
            På så sätt ökar deras möjligheter att få arbete.
          </note>
          <note>
            Denna fortlöpande process ställer givetvis betydande krav, både
            på arbetsförmedlingens förmåga att uppfylla sina åtaganden och
            på den arbetslöses vilja att följa handlingsplanen. För att man
            ska kunna skapa rättssäkerhet för de arbetslösa är det viktigt
            att arbetsförmedlingen är tydlig, såväl i sina åtaganden som i
            sina reaktioner.
          </note>
          <note>
            Fru talman! Som jag nämnde inledningsvis så stärker vi nu arbetslinjen
            ytterligare. Vi föreslår att en aktivitetsgaranti ska inrättas.
            Målgruppen är personer som är 20 år eller äldre och som är eller
            riskerar att bli långtidsarbetslösa. Aktivitetsgarantin har egentligen
            fyra syften:
          </note>
          <note>
            För det första ska den ge den arbetslöse en stabil och uthållig
            aktivitet fram till en anställning på den öppna marknaden eller
            till en utbildning i det reguljära utbildningssystemet.
          </note>
          <note>
            För det andra ska den bryta rundgången mellan åtgärder och öppen
            arbetslöshet.
          </note>
          <note>
            För det tredje ska den säkerställa att de arbetslösa aktivt söker
            arbete även under den tid som tillbringas i praktik, utbildning
            eller anställning med särskilt anställningsstöd.
          </note>
          <note>
            För det fjärde främjar den arbetet med att utveckla metoder som
            gör det lättare att aktivera dem som drabbas av glesbygdens strukturproblem
            och de större städernas segregation, där utrikes födda har en
            mycket låg sysselsättningsgrad.
          </note>
          <note>
            Med detta, fru talman, tycker jag att jag har svarat
          </note>
          <note>
            Stefan Attefall på frågan om vad aktivitetsgarantin är.
          </note>
          <note>
            Vi har ju diskuterat det i utskottet, men tydligen är kommunikationen
            mellan Stefan Attefall och mig själv kanske lite svår ibland.
            Men detta är i alla fall vad aktivitetsgarantin innehåller. Om
            det sedan finns enskilda ministrar som anser att de arbetslösa
            ska städa Bohusläns stränder, så får det stå för dem. Det kommenterar
            jag inte.
          </note>
          <note>
            Vår tanke har hela tiden varit att den här åtgärden ska pågå
            så länge den är arbetsmarknadspolitiskt motiverad. Aktiviteten
            ska bygga på den handlingsplan som har upprättats med den arbetslöse.
            Åtgärden ska bedrivas på heltid eller under den tid som den arbetslöse
            söker arbete.
          </note>
          <note>
            Naturligtvis finns det en oro för att det ska bli en rundgång
            här, Stefan Attefall. Men det är bara att konstatera att det säkert
            finns människor som kommer att befinna sig i den här aktivitetsgarantin
            under väldigt lång tid. Men det kanske behövs om de har varit
            arbetslösa en lång tid innan dess.
          </note>
          <note>
            Jag har också hört många arbetslösa människor som har varit oroliga
            inför aktivitetsgarantin. Det finns de som tror att den är ett
            sätt att jaga de långtidsarbetslösa, att vi helt lägger över ansvaret
            på den arbetslöse och bestraffar dem som inte lyckas få jobb.
          </note>
          <note>
            Men det är inte så!
          </note>
          <note>
            Detta är inte ett sätt hetsa, jaga eller straffa arbetslösa.
            Jag vill vara väldigt tydlig på den punkten.
          </note>
          <note>
            Tvärtom syftar aktivitetsgarantin till att garantera alla människor
            ett arbete inom rimlig tid. Aktivitetsgarantin är samhällets sätt
            att ta ansvar för att de som är eller riskerar att bli långtidsarbetslösa
            får det stöd de behöver för att kunna få ett arbete.
          </note>
          <note>
            Fru talman! Jag känner att vi först nu tar ett helhetsgrepp på
            arbetsmarknadspolitiken. Nu tar vi också med de grupper som tidigare
            har stått utanför hela tiden.
          </note>
          <note>
            När det gäller arbetslöshetsförsäkringen sker en justering för
            att klargöra innebörden av att vara aktiv och "stå till arbetsmarknadens
            förfogande". Anledningen till detta är att det finns tecken som
            tyder på att praxis skiljer sig markant mellan olika arbetsförmedlare
            när det gäller den enskildes rättigheter och skyldigheter.
          </note>
          <note>
            Det är därför viktigt att vi klargör vilka krav som ställs på
            den enskilde. Det sker på två sätt, både genom en ändrad formulering
            i lagen och genom att det ges möjlighet att utforma föreskrifter
            på lägre nivå.
          </note>
          <note>
            När det gäller utformningen av grundvillkoren för rätt till ersättning
            anser majoriteten i arbetsmarknadsutskottet att det är bättre
            att skriva "aktivt ska söka arbete" än de ord som finns i propositionen,
            nämligen
          </note>
          <note>
            "anstränga sig". Jag vill poängtera att den föreslagna lydelsen
            inte ska ses som en ändring i sak i förhållande till regeringens
            förslag. Avsikten är således varken att mildra eller skärpa kraven
            på den arbetssökande i förhållande till vad regeringen föreslagit.
            Jag tycker att det är viktigt att betona detta.
          </note>
          <note>
            Fru talman! Inom aktivitetsgarantin införs också ett särskilt
            anställningsstöd. Syftet med det särskilda anställningsstödet
            är att underlätta för äldre arbetslösa som varit arbetslösa mycket
            länge att komma tillbaka till den reguljära arbetsmarknaden.
          </note>
          <note>
            Jag instämmer i Elver Jonssons uppfattning att många bland den
            äldre arbetskraften som är arbetslösa i dag har oerhört mycket
            att ge innan de kommer fram till pensioneringen. Däremot har Elver
            Jonsson fel i sakfrågan. Vi sänker inte åldersgränsen för dessa
            stöd, utan tvärtom höjer vi den. Det var 55 år tidigare, och vi
            höjer nu till 57 år.
          </note>
          <note>
            Fru talman! På tre områden har vi i utskottet velat gå snäppet
            längre än regeringen, och jag ska beröra ett av tillkännagivandena.
            Det gäller främst möjligheten för arbetslösa att inom ramen för
            aktivitetsgarantin delta i utbildning inom det reguljära utbildningssystemet.
            Vi har från majoriteten valt att låta detta vara möjligt.
          </note>
          <note>
            Bland de långtidsinskrivna finns det grupper som inte har gymnasieexamen.
            Det är därför angeläget att verka för att så många som möjligt
            skaffar sig denna kompetens. Enligt nuvarande bestämmelser är
            det inte möjligt att inom ramen för arbetsmarknadsutbildning anvisa
            reguljära studier på grundskole- och gymnasienivå.
          </note>
          <note>
            Om en arbetslös saknar gymnasiekompetens kan han eller hon dock
            erhålla särskilt utbildningsbidrag inom ramen för Kunskapslyftet.
            Problemet är att ett sådant bidrag utgår bara under ett år. Därefter
            ska man ta studielån. Det kan naturligtvis vara bra, men det finns
            i dag tydliga tecken på att arbetslösa som har haft särskilt utbildningsbidrag
            under ett år avslutar sina studier i stället för att fortsätta
            att studera med studielån. Vad har vi då vunnit? Framför allt
            är det den allra viktigaste gruppen, som av åldersskäl - om man
            nu kan säga åldersskäl när det handlar om dem som är över 45 år
            - inte omfattas av studiemedelssystemet. Vi vill också ge dem
            en möjlighet att läsa in gymnasiekompetens för att kunna förbättra
            sina chanser på arbetsmarknaden.
          </note>
          <note>
            Fru talman! Moderaterna talar i sin inledning om en ny politik
            för en ny tid. Jag tror att för debatten, för protokollet och
            inte minst för framtida forskning vore det bra om Henrik Westman
            ville utveckla och redovisa vad Moderaternas nya politik för en
            ny tid är.
          </note>
          <note>
            Fru talman! Även om det går bra för närvarande är det viktigt
            att inte glömma att det finns en grupp människor som trots de
            goda tiderna står utanför arbetsmarknaden.
          </note>
          <note>
            Vi tror i utskottsmajoriteten att
          </note>
          <note>
            - genom aktivitetsgarantin ger vi långtidsarbetslösa en chans
            att bryta rundgången,
          </note>
          <note>
            - genom förändringarna i reglerna för arbetslöshetsförsäkringen
            förhindras att arbetslösa utsätts för godtycklig behandling på
            grund av otydliga regler,
          </note>
          <note>
            - genom det särskilda anställningsstödet underlättas för äldre
            arbetslösa samt
          </note>
          <note>
            - genom att de individuella handlingsplanerna utvecklas och tillämpas
            mer allmänt stärker vi de arbetslösas möjligheter att finna arbete.
          </note>
          <note>
            Fru talman! Med den här politiken stärker vi arbets- och kompetenslinjen,
            som är den svenska arbetsmarknadspolitikens signum. Målet är tydligt:
          </note>
          <note>
            Ingen som kan och vill arbeta ska behöva gå arbetslös. Kring
            detta mål bör det inte vara svårt för övriga partier att sluta
            upp.
          </note>
          <note>
            I detta anförande instämde Cinnika Beiming,
          </note>
          <note>
            Laila Bjurling, Martin Nilsson, Anders Karlsson,
          </note>
          <note>
            Sonja Fransson, Camilla Sköld Jansson, Kristina
          </note>
          <note>
            Zakrisson och Björn Kaaling (alla s) samt Barbro
          </note>
          <note>
            Feltzing (mp).
          </note>
          <note type="speaker">
            Anf. 129 STEFAN ATTEFALL (kd) replik:
          </note>
          <note>
            Fru talman! Jag vill först ta tillfället i akt och tacka Johnny
            Ahlqvist både för hans tid som ordförande i arbetsmarknadsutskottet
            och för de debatter vi har haft här i kammaren. Johnny Ahlqvist
            gör verkligen skäl för benämningen kunnig och självständig.
          </note>
          <note>
            Det har han visat i många olika sammanhang, och vi har också
            sett det när han har värnat arbetsmarknadsutskottets roll och
            ställning i riksdagen.
          </note>
          <note>
            Det har du vunnit respekt för, Johnny, och det vill jag gärna
            tacka för. Jag vill också önska dig lycka till i de framtida uppgifterna
            på AMS, när du ska försöka leva upp till och hantera många av
            de beslut vi fattar här i kammaren - det kanske är en hel del.
          </note>
          <note>
            Först har jag en kommentar om arbetslöshetssiffrorna. Varför
            jag nämner att 600 000 människor står utanför den reguljära arbetsmarknaden
            eller inte kan arbeta så mycket som de önskar, beror på att just
            den definitionen handlar om många hundra tusen människor, som
            är öppet arbetslösa, i åtgärder, i olika former av konjunkturberoende
            eller ickekonjunkturberoende åtgärder, är deltidsarbetslösa eller
            annat. Till detta kommer också människor i
          </note>
          <note>
            Kunskapslyftet som egentligen skulle vilja jobba.
          </note>
          <note>
            Frågan är varför Johnny Ahlqvist negligerar de problem som de
            här siffrorna visar.
          </note>
          <note>
            Jag har inte talat om de öppet arbetslösa. Det som
          </note>
          <note>
            Johnny Ahlqvist redovisar där är korrekt.
          </note>
          <note>
            Johnny Ahlqvist gör det enkelt för sig genom att bara måla upp
            en sorts nidbild av oppositionen och sedan tala om ett antal positiva
            saker som socialdemokraterna står för. Det är inga problem att
            ställa upp på många av de ambitionerna, att öka självkänslan,
            hjälpa de långtidsarbetslösa och liknande saker. Mitt inlägg handlade
            om hur vi ska hjälpa dem.
          </note>
          <note>
            Frågan är: Är Johnny Ahlqvist nöjd med det bristfälliga underlaget,
            den kortsiktighet och den ad hocpolitik som präglar många av förslagen,
            när man talar om regelförenklingar och gör fyra olika regeländringar
            på ett år, en aktivitetsgaranti som inte fylls med innehåll? Är
            Johnny Ahlqvist nöjd med den typen av hantering för att lösa problemen
            på arbetsmarknaden?
          </note>
          <note>
            Det är det frågan handlar om.
          </note>
          <note type="speaker">
            Anf. 130 JOHNNY AHLQVIST (s) replik:
          </note>
          <note>
            Fru talman! Det är svårt att använda för mycket dynamit efter
            de fina ord som Stefan Attefall sade inledningsvis.
          </note>
          <note>
            Jag ser inte någon kortsiktighet i de här förändringarna och
            åtgärderna. Jag nämnde inledningsvis det nya anställningsstöd
            som vi har infört. Precis som
          </note>
          <note>
            Elver Jonsson säger, vill jag höja ett varningens finger för
            dessa anställningsstöd. Om vi på något sätt ser att de missbrukas
            måste vi naturligtvis ändra i systemen.
          </note>
          <note>
            Vi har gjort förändringarna i anställningsstöden därför att det
            kommit fram under resans gång att det varit komplikationer med
            dem. Då har vi naturligtvis gjort förändringar så att de passar
            den arbetsmarknad som de ska vara anpassade efter. Jag tycker
            inte att det är kortsiktighet att göra på detta sätt.
          </note>
          <note>
            När det gäller regeländringar förutsätter jag att regeringen
            fortsätter att göra förändringar av reglerna och försöker hitta
            färre regler. Det är ju en beställning från riksdagen. Jag tror
            att det är oerhört viktigt att man för ihop de här regeländringarna.
            Men om det nu hade varit så lätt att göra detta tycker jag att
            Stefan
          </note>
          <note>
            Attefall i Kristdemokraternas motion kunde ha pekat ut hur man
            skulle göra detta. Det är inte så oerhört lätt som att bara säga
            att vi nu ska göra regeländringar.
          </note>
          <note>
            Bakom detta finns faktiskt lagtexter, som ska stämma överens
            med allt annat.
          </note>
          <note>
            Jag gör ingen nidbild av oppositionens politik. Jag bara säger
            att jag saknar alternativ. I de anföranden som hölls här i talarstolen
            hörde jag bara talas om försämrad arbetsrätt, sämre a-kassa, sämre
            trygghet för de anställda och sämre trygghet för de arbetslösa.
          </note>
          <note>
            Det var alternativen. Jag ser inte att det är alternativ för
            att lösa sysselsättningsproblemen.
          </note>
          <note>
            Avslutningsvis, fru talman, är det oerhört märkligt att man från
            Kristdemokraternas sida inte kan vänja sig vid att vi har Kunskapslyftet.
            Det är precis som om de som befinner sig i Kunskapslyftet är en
            sorts sämre studerande än på andra områden. De kan väl inte räknas
            in bland de arbetslösa. Ska vi då börja räkna in alla dem som
            går på högskolor och universitet också? Det är min fråga till
            Stefan Attefall, fru talman.
          </note>
          <note type="speaker">
            Anf. 131 STEFAN ATTEFALL (kd) replik:
          </note>
          <note>
            Fru talman! Tydligen har jag svårt att förmedla exakt vad vi
            står för, eftersom Johnny Ahlqvist inte uppfattade det. Kunskapslyftet,
            sade jag, är inte fel i sig. Problemet är det sätt det infördes
            på och att man slussade in många arbetslösa i Kunskapslyftet som
            egentligen vill arbeta.
          </note>
          <note>
            Det är inte fel att utbilda sig under en period av arbetslöshet,
            men det är fel att negligera att det finns en stor grupp människor
            som egentligen vill ut på den ordinarie arbetsmarknaden och sedan
            säga att siffrorna är goda och att allt är bra. Det finns människor
            som befinner sig i i och för sig berättigade åtgärder, men som
            egentligen vill ut på den ordinarie arbetsmarknaden.
          </note>
          <note>
            Det är det som är problemet med socialdemokraternas arbetsmarknadspolitik.
            Det handlar mycket om att få undan människor från den öppna arbetslösheten,
            så att man slipper ta i problemet. Det är faran också med aktivitetsgarantin,
            om man inte gör på rätt sätt.
          </note>
          <note>
            Man riskerar att därmed gömma in människor i en åtgärd. Så har
            man dem där och slipper redovisa dem som öppet arbetslösa. Det
            är därför vi kristdemokrater är så måna om att det ska vara rätt
            innehåll.
          </note>
          <note>
            Vi ställer frågan vad som är den stora skillnaden mellan att
            vara öppet arbetslös, exempelvis i tolv månader, och omfattas
            av jobbsökaraktiviteter, individuell handlingsplan och all den
            omsorg och allt det stöd som arbetsmarknadspolitiken ska ge den
            personen och att ingå i aktivitetsgarantin.
          </note>
          <note>
            Vi fick höra av Johnny Ahlqvist att man inte ska städa stränder
            i Bohuslän. Men vilken är den stora substantiella skillnaden?
            Jobbsökaraktiviteter ska man vidta även innan.
          </note>
          <note>
            Om man inte gör detta noggrant, väl genomtänkt och efter en rimlig
            försöksverksamhet riskerar det att bli en åtgärd som i bästa fall
            bara kostar en massa energi på arbetsförmedlingskontoren och i
            sämsta fall blir dålig. Då blir det en ny ad hoc-politik och nya
            ändringar.
          </note>
          <note>
            Man kan faktiskt nöja sig med att skapa ett bra anställningsstöd
            för de långtidsinskrivna och inte splittra det och ändra reglerna
            fyra gånger under ett och samma år. Vilken arbetslös och vilken
            arbetsförmedlare kan hänga med i Johnny Ahlqvists regeländringar?
          </note>
          <note type="speaker">
            Anf. 132 JOHNNY AHLQVIST (s) replik:
          </note>
          <note>
            Fru talman! Jag väntade mig nästan detta anfall från Stefan Attefall
            om att man försöker gömma undan de arbetslösa i aktivitetsgarantin.
            Jag tycker faktiskt att det är att sätta en stämpel på dessa människor.
          </note>
          <note>
            Anledningen till att jag hela tiden har drivit frågan om att
            på något sätt införa en aktivitetsgaranti och till att man hade
            dessa synpunkter i arbetsmarknadspolitiska kommittén redan 1994
            och 1995 är att denna grupp hela tiden har hamnat vid sidan om
            därför att vi har haft akuta problem att lösa när det har gällt
            de som precis har blivit arbetslösa.
          </note>
          <note>
            Jag tycker att det är oerhört viktigt att dessa
          </note>
          <note>
            70 000 långtidsinskrivna någonstans känner att de är värda någonting.
            De får en möjlighet genom aktivitetsgarantin. Det var därför jag
            talade om att städa stränder i Bohuslän. Tanken med aktivitetsgarantin,
            försökte jag säga inledningsvis, är att vi ska stärka den arbetslöses
            möjlighet att komma ut på den öppna arbetsmarknaden. Detta kan
            ske t.ex. genom att man utbildar sig, får praktikplats eller tillfälligtvis
            jobbar i något kooperativ för att komma vidare.
          </note>
          <note>
            Det är oerhört viktigt att man arbetar tillsammans med den lokala
            arbetsmarknaden, parterna och inte minst kommunerna - kommunerna
            som i framtiden kommer att vara vår största samarbetspartner -
            om vi ska klara aktivitetsgarantin.
          </note>
          <note>
            Jag tror inte att de som befinner sig ute i försök med aktivitetsgaranti
            själva uppfattar att de har skyfflats bort för att man ska få
            bättre statistik. Jag tycker nästan att det är lite förnedrande
            bara att säga det.
          </note>
          <note>
            När det gäller statistiken kan jag säga att vi 1996, när vi hade
            en arbetslöshet på 8,1 %, sade att vi skulle klara halveringsmålet.
            Nu ligger årsgenomsnittet på
          </note>
          <note>
            4,9 %. Om vi har en halv eller en procent kvar 2001
          </note>
          <note>
            kan inte vara det viktigaste. Det visar ändå vad som har hänt
            på den svenska arbetsmarknaden sedan 1996, då vi tog fram detta
            beslut.
          </note>
          <note type="speaker">
            Anf. 133 ELVER JONSSON (fp) replik:
          </note>
          <note>
            Fru talman! Jag har också anledning att instämma i det tack som
            har riktats både i kammaren och tidigare under dagen till min
            utskottskollega och tidigare presidiekamrat, och jag vill uttala
            min uppskattning över Johnny Ahlqvists arbete. Nu går han efter
            många år i riksdagen vidare till den arbetsmarknadspolitiska ämbetsvärlden.
            Han går upp i översta våningen, in i finrummet. Låt mig säga,
            fru talman, att jag tror att det är bra för AMS.
          </note>
          <note>
            Sedan har naturligtvis Johnny Ahlqvist den om inte smärtsamma
            så ändå plikten att värja sig för oppositionens kritik, och det
            har han gjort bra genom åren. Men jag tycker ändå att han ska
            hållas räkning för att han i detta sitt sista stora tal här i
            riksdagen ger support för de många påpekanden som jag och andra
            från oppositionen har gett. Han instämmer t.ex. i att det är viktigt
            att man snabbt sätter in åtgärder, att äldre arbetskraft har mycket
            att ge, att utrikesfödda har en svag ställning på arbetsmarknaden
            och att vi behöver en förnyelse av arbetsmarknadspolitiken.
          </note>
          <note>
            Sedan efterlyser Johnny Ahlqvist vad vi i oppositionen har att
            komma med. Vi har naturligtvis inga tulipanarosor, och det är
            en dålig tröst för oss att inte heller regeringen har det, även
            om man nu säger att ekonomin har varit framgångsrik. Visst har
            den det, men nog är det ett nederlag att vi har fler arbetslösa
            än för tio år sedan och färre sysselsatta än för ett decennium
            sedan trots att vi har 3-4 % tillväxt? Det är klart att det återstår
            en hel del att göra där.
          </note>
          <note>
            Jag menar att det har brustit i den socialdemokratiska arbetsmarknadspolitiken
            där. Man har för mycket suttit fast i den gamla åtgärdsarsenalen,
            och det har varit för lite av nytänkande. Men det ska inte enbart
            socialdemokraterna här i riksdagen, och ännu mindre Johnny Ahlqvist,
            lastas för. Det har i mycket kommit från andra sidan vattnet.
          </note>
          <note type="speaker">
            Anf. 134 JOHNNY AHLQVIST (s) replik:
          </note>
          <note>
            Fru talman! Jag delar Elver Jonssons uppfattning om att man måste
            sätta in åtgärder snabbt. Men jag kan inte ställa upp på den beskrivning
            som Elver
          </note>
          <note>
            Jonsson gör. Om man tittar på vad som har hänt under de senaste
            åren ser man att det på årsbasis har tillkommit över 100 000 nya
            jobb.
          </note>
          <note>
            Jag bemötte inte Elver Jonssons kritik att för få jobb kommer
            till i tjänstesektorn i mitt inledningsanförande. Förra året ökade
            tjänstesektorn i detta land med 61 000 personer, så man kan väl
            knappast från
          </note>
          <note>
            Folkpartiet beskylla oss för att vi inte har försökt anpassa
            förutsättningarna när det gäller att starta verksamhet i detta
            land. Det är ett bevis på att tjänstesektorn verkligen har fått
            en möjlighet och att det kanske delvis beror på den näringspolitik
            som man har utformat i andra utskott som vi inte har varit involverade
            i.
          </note>
          <note>
            Jag tror inte på att det är gamla åtgärder och att det saknas
            nytänkande, som Elver Jonsson sade. Vi har hela tiden jobbat målmedvetet.
            Vi har ändrat.
          </note>
          <note>
            Från den ena får man kritik för att man ändrar i programmen,
            och från den andra får man kritik för att man ändrar för lite.
            Det är roligt att höra att oppositionen även på den punkten är
            överens.
          </note>
          <note type="speaker">
            Anf. 135 ELVER JONSSON (fp) replik:
          </note>
          <note>
            Fru talman! Johnny Ahlqvist säger att vi har haft en väldig tillväxt
            i tjänstesektorn. Det är ett korrekt påpekande att den är betydligt
            större efter de senaste åren. Men symtomatiskt är att det framför
            allt sker tillväxt på områden där män dominerar. Vad gäller de
            delar av tjänstesektorn som kvinnor anser sig stå nära har entusiasmen
            från statsmaktens och myndigheternas sida varit betydligt mindre.
          </note>
          <note>
            Medan vi både har applåderat och ekonomiskt gynnat konsulter
            och människor med tekniska yrken har vi t.ex. inom tjänste- och
            servicesektorn och inom vårdområdet - t.ex. hemserviceområdet,
            där det finns en del mycket framgångsrika kvinnor nu - fortfarande
            kvar stela regler, och vi är utan den stimulans som behövs. Det
            är en av de saker som jag tycker att vi behöver tänka nytt om.
            Vi behöver ha en arbetsmarknad som gynnar både unga kvinnor och
            unga män när det gäller att starta eget.
          </note>
          <note>
            Sedan nämnde Johnny Ahlqvist att han kände sig något om inte
            förvirrad så förvånad över att vi hade olika siffror vad gäller
            arbetsmarknadsstatistiken. Det är väl inte så konstigt. Det har
            myndigheterna också.
          </note>
          <note>
            Det beror på om man talar om öppen arbetslöshet, om man lägger
            till åtgärdssidan, om man lägger till de latent arbetssökande
            och om man lägger till dem som anser att de har hinder som gör
            att de inte kommer ut på arbetsmarknaden av det skälet.
          </note>
          <note>
            Jag tror att vi kan ha olika siffror, men en sak borde vi ändå
            vara överens om. Att vi i en sådan gynnsam konjunktur som vi har
            haft under senare år fortfarande har dessa arbetslöshetstal är
            inte bra, och det behöver åtgärdas.
          </note>
          <note>
            Sedan har vi problemet med flaskhalsar. Vi får allihop ta till
            oss - regeringsledamöter, riksdagsmän och särskilt vi som sitter
            i arbetsmarknadsutskottet -
          </note>
          <note>
            att vi inte har klarat av att hitta en kompetenshöjning som gör
            att de lediga platserna stämmer med utbudet av arbetskraft. Där
            brister det, och där behöver det ske en förbättring.
          </note>
          <note type="speaker">
            Anf. 136 JOHNNY AHLQVIST (s) replik:
          </note>
          <note>
            Fru talman! Det är naturligtvis oerhört viktigt att man kommer
            till rätta med flaskhalsarna. Men det handlar inte bara om en
            politisk viljeinriktning. Politiken och utbildningssystemet kan
            knappast ställa om över en enda natt när vi vet vilka tider det
            handlar om för att utbilda de yrkesarbetare som det börjar bli
            brist på. Jag tycker faktiskt att det ansvaret inte bara är vårt.
            Arbetsgivarsidan får faktiskt också ta på sig en del av det ansvaret.
            Det är kanske en dålig framförhållning när det gäller hur man
            ska rekrytera personal till olika grupper.
          </note>
          <note>
            Jag nämnde mest de olika siffrorna som lite kuriosa. Om de här
            inläggen ska vara alternativet till det som läggs fram i propositionen
            i dag är det väl en förutsättning att man åtminstone i en inledning
            kan komma överens om vilka siffror som gäller för arbetslöshetstalen.
            Det är kanske lättare att göra det gemensamt mellan de fyra borgerliga
            partierna än att komma överens om vilken sorts politik som man
            ska använda. Det såg vi ju liksom bevis för förra gången det prövades
            i det här landet. Då var det kanske inte så lätt alla gånger att
            vara samstämmiga.
          </note>
          <note>
            Det enda som är riktigt samstämmigt är egentligen att Kristdemokraterna,
            Moderaterna och Folkpartiet är beredda att skära bort nästan 20
            % av de arbetsmarknadspolitiska medlen. Samtidigt säger Elver
          </note>
          <note>
            Jonsson att man ska göra ytterligare på arbetsmarknadspolitikens
            område. Jag har jättesvårt, fru talman, att få den ekvationen
            att gå ihop.
          </note>
          <note type="speaker">
            Anf. 137 HENRIK WESTMAN (m) replik:
          </note>
          <note>
            Fru talman! Jag tänkte beröra några punkter.
          </note>
          <note>
            Mycket är redan sagt.
          </note>
          <note>
            De siffror som Johnny Ahlqvist redovisade har inte vi på den
            borgerliga kanten bara hittat på. De siffrorna har vi naturligtvis
            tagit ur offentlig statistik, kanske t.o.m. ur vissa propositioner.
            Jag tror att Johnny Ahlqvist ändå håller med om att det finns
            en hel del problematik i dessa siffror. Inte minst finns det problematik
            med den brist på arbetskraft som finns på vissa håll, t.ex. inom
            IT-sektorn. Det är den moderna nya ekonomi som växer fram som
            helt enkelt bromsas av brist på arbetskraft, trots att det går
            så bra för Sverige. Det här borde vi egentligen vara överens om.
          </note>
          <note>
            Det finns faktiskt en hel del som vi är överens om;
          </note>
          <note>
            det kanske man inte tror i och med de inlägg som är här. Vi tycker
            också att det är viktigt med kompetensutveckling och utbildning,
            men vi ser ju inte särskilt mycket av det. Vi tycker nog, kanske
            till skillnad från Johnny Ahlqvist, att reglerna är många.
          </note>
          <note>
            De är komplicerade. De blev inte färre. De är inte särskilt flexibla.
            Allt det här och att man t.ex. inte inför vårt förslag om bortre
            parentes leder till att det blir en massa krav på kontroll i stället
            för att man förtydligar den enskildes ansvar. Detta kräver att
            man inför krav på kontroll.
          </note>
          <note>
            Jag ser att min talartid nästan är ute. Jag vill ta tillfället
            i akt att från vår sida tacka Johnny Ahlqvist för ett stimulerande
            samarbete och många hårda men bra debatter. Vi önskar honom också
            lycka till i hans nya arbete. Tack!
          </note>
          <note type="speaker">
            Anf. 138 JOHNNY AHLQVIST (s) replik:
          </note>
          <note>
            Fru talman! I mitt inledningsanförande efterlyste jag den nya
            politik som moderaterna vill föra. Man pekar själv i sin reservation
            på att man har en ny politik för en ny tid, och Henrik Westman
            gör det också i sitt anförande. Tyvärr har jag inte fått svar
            på det som jag efterlyste, men jag kan förmoda att jag i nästa
            replikskifte kan få förklarat vad den nya politiken för en ny
            tid är för något. Det skulle säkert, som jag sade, vara oerhört
            viktigt för kammaren - och inte minst att få det i protokollet
            för framtida forskning -
          </note>
          <note>
            att höra vad moderaternas alternativ är i arbetsmarknadspolitiken.
          </note>
          <note type="speaker">
            Anf. 139 HENRIK WESTMAN (m) replik:
          </note>
          <note>
            Fru talman! Vi har redovisat vår politik dels i våra reservationer,
            dels i de motioner som vi har väckt.
          </note>
          <note>
            Vi har redovisat åtskilliga förslag. Jag kan bara tala om några.
            Vi bör t.ex. ta lärdom av vad som sker i Farum. Vi bör använda
            oss av den privata arbetsmarknaden vad gäller arbetsförmedlingar
            t.ex.
          </note>
          <note>
            Jag kan slutligen konstatera att vi har väldigt olika krav på
            underlag för att fatta beslut. Vi har tyckt att det saknas underlag
            för flera av de förslag som finns här. Johnny Ahlqvist har inte
            samma uppfattning.
          </note>
          <note type="speaker">
            Anf. 140 JOHNNY AHLQVIST (s) replik:
          </note>
          <note>
            Fru talman! Man är så snabb från Moderaternas sida med att döma
            ut aktivitetsgarantin, som är oprövad. Samtidigt har ni inga problem
            själva med att lägga fram helt nya förslag inför den här kammaren.
          </note>
          <note>
            Moderaternas förslag skulle faktiskt kunna vinna gehör vid den
            omröstning som kommer senare. Hur väl prövade är de förslag som
            ni lägger fram? De är inte prövade på något sätt. Skillnaden är
            bara att vi lägger fram en aktivitetsgaranti för att hjälpa de
            arbetslösa. Ni sätter bara ljuset på att jaga de arbetslösa.
          </note>
          <note>
            Er nya politik är inte ny. Det är mycket nygammalt i den politiken.
            Det handlar om att man ska höja egenavgiften. Jag förstår att
            Henrik Westman har svårt för det här och inte vill ha detta till
            protokollet.
          </note>
          <note>
            Er motion handlar ju om att man ska höja avgiften till a-kassan
            med 2 000 kr om året. Vad är det för nytt i att dra ned 15 miljarder
            på skola, vård och omsorg?
          </note>
          <note>
            Vad är det för nytt med 50 000 färre anställda inom vården? Vad
            är det för nytt, Henrik Westman, med att sänka a-kassa, sjukförsäkring
            och föräldraförsäkring till en nivå på 75 %? Det är faktiskt det
            som gömmer sig bakom orden om moderaternas nya politik för en
            ny tid. Nu har detta i varje fall kommit till protokollet.
          </note>
          <note>
            (forts. 11 §)
          </note>
          <note>
            Ajournering
          </note>
          <note>
            Kammaren beslutade kl. 16.55 på förslag av tredje vice talmannen
            att ajournera förhandlingarna till kl. 17.00 då dagens votering
            skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 17.00.
          </note>
          <note>
            10 § Beslut om utskottsbetänkanden som slutdebatterats vid dagens
            sammanträde
          </note>
          <note>
            UbU13 Riksbankens Jubileumsfonds verksamhet under år 1999
          </note>
          <note>
            Kammaren biföll utskottets hemställan.
          </note>
          <note>
            UbU16 Ändring i skollagen m.m.
          </note>
          <note>
            Mom. 1 (utformningen av gymnasieexamen)
          </note>
          <note>
            1. utskottet
          </note>
          <note>
            2. res. 1 i motsvarande del (m, fp)
          </note>
          <note>
            Votering:
          </note>
          <note>
            177 för utskottet
          </note>
          <note>
            85 för res. 1
          </note>
          <note>
            36 avstod
          </note>
          <note>
            51 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 35 v, 14 c, 1 fp, 11 mp
          </note>
          <note>
            För res. 1: 70 m, 1 kd, 14 fp
          </note>
          <note>
            Avstod: 1 m, 33 kd, 2 mp
          </note>
          <note>
            Frånvarande: 15 s, 11 m, 8 v, 8 kd, 4 c, 2 fp, 3 mp
          </note>
          <note>
            Lars Gustafsson (kd) anmälde att han avsett att avstå från att
            rösta men markerats ha röstat nej.
          </note>
          <note>
            Helena Hillar Rosenqvist (mp) anmälde att hon avsett att rösta
            ja men markerats ha avstått från att rösta.
          </note>
          <note>
            Mom. 3 (betygssättning av projektarbetet)
          </note>
          <note>
            1. utskottet
          </note>
          <note>
            2. res. 3 (v)
          </note>
          <note>
            Votering:
          </note>
          <note>
            264 för utskottet
          </note>
          <note>
            35 för res. 3
          </note>
          <note>
            50 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 70 m, 36 kd, 14 c, 15 fp, 13 mp
          </note>
          <note>
            För res. 3: 1 m, 34 v
          </note>
          <note>
            Frånvarande: 15 s, 11 m, 9 v, 6 kd, 4 c, 2 fp, 3 mp
          </note>
          <note>
            Elisabeth Fleetwood (m) anmälde att hon avsett att rösta ja men
            markerats ha röstat nej.
          </note>
          <note>
            Mom. 8 (tidsbegränsning av försöksverksamheten med lärlingsutbildning
            m.m.)
          </note>
          <note>
            1. utskottet
          </note>
          <note>
            2. res. 4 (c)
          </note>
          <note>
            Votering:
          </note>
          <note>
            286 för utskottet
          </note>
          <note>
            15 för res. 4
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 72 m, 35 v, 36 kd, 14 fp, 13 mp
          </note>
          <note>
            För res. 4: 14 c, 1 fp
          </note>
          <note>
            Frånvarande: 15 s, 10 m, 8 v, 6 kd, 4 c, 2 fp, 3 mp
          </note>
          <note>
            Mom. 9 (införande av en ny modell för lärlingsutbildning)
          </note>
          <note>
            1. utskottet
          </note>
          <note>
            2. res.1 i motsvarande del (m, fp)
          </note>
          <note>
            3. res. 2 i motsvarande del (kd)
          </note>
          <note>
            Förberedande votering:
          </note>
          <note>
            89 för res. 1
          </note>
          <note>
            36 för res. 2
          </note>
          <note>
            176 avstod
          </note>
          <note>
            48 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            178 för utskottet
          </note>
          <note>
            86 för res. 1
          </note>
          <note>
            37 avstod
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 1 m, 34 v, 14 c, 13 mp
          </note>
          <note>
            För res. 1: 71 m, 15 fp
          </note>
          <note>
            Avstod: 1 v, 36 kd
          </note>
          <note>
            Frånvarande: 15 s, 10 m, 8 v, 6 kd, 4 c, 2 fp, 3 mp
          </note>
          <note>
            Mom. 10 (förlängning av försöksverksamheten med ökat föräldrainflytande
            över utvecklingsstörda barns skolgång)
          </note>
          <note>
            1. utskottet
          </note>
          <note>
            2. res. 5 (kd, c, fp)
          </note>
          <note>
            Votering:
          </note>
          <note>
            235 för utskottet
          </note>
          <note>
            65 för res. 5
          </note>
          <note>
            49 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 72 m, 35 v, 13 mp
          </note>
          <note>
            För res. 5: 36 kd, 14 c, 15 fp
          </note>
          <note>
            Frånvarande: 16 s, 10 m, 8 v, 6 kd, 4 c, 2 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            11 § (forts. från 9 §) Förnyad arbetsmarknadspolitik för delaktighet
            och tillväxt (forts. AU7)
          </note>
          <note type="speaker">
            Anf. 141 MARGARETA ANDERSSON (c)
          </note>
          <note>
            replik:
          </note>
          <note>
            Fru talman! Först och främst vill jag också instämma i de ord
            av uppskattning som har sagts tidigare till Johnny Ahlqvist. Vi
            har haft lite olika relationer från Centerpartiets sida med Socialdemokraterna
            under Johnnys tid som ordförande. Det har gått att arbeta tillsammans,
            oavsett om det har varit olika sätt av konstruktivt oppositionsarbete
            som vi har bedrivit i utskottet. Det har gått bra att jobba ihop
            med Johnny. Johnnys ärlighet och korrekthet i det politiska arbetet
            är något som jag personligen har uppskattat väldigt mycket. Vi
            har haft skarpa dueller, men samtidigt vet man att sagda ord gäller
            även i fortsättningen.
          </note>
          <note>
            Jag ska sedan övergå till debatten om detta betänkande. Visserligen
            har vi i oppositionen inte i allt samma åsikter, men eftersom
            vi har ett flerpartisystem där partierna går till val på olika
            frågor, så kommer det att bli så här i opposition. Under den förra
            mandatperioden var det andra partier som var väldigt oppositionella
            mot regeringens förslag, och då instämde vi i många av de förslag
            som lades fram.
          </note>
          <note>
            Även den här gången står vi från Centerpartiets sida bakom det
            mesta i det här förslaget. Vi tycker att mycket av det som har
            hänt är ganska bra.
          </note>
          <note>
            Men vad vi tycker är bedrövligt är att det händer så lite. Det
            skulle behöva gå fortare, framför allt för de nya svenskarna.
            Jag tog i mitt anförande upp frågan om validering och frågan om
            övergångsarbetsmarknaden för bl.a. invandrare men även för människor
            som av olika skäl har varit långtidsarbetslösa.
          </note>
          <note>
            Det är frågor som inte har tagits upp i det här betänkandet.
            Varför händer så lite? Varför går det så långsamt?
          </note>
          <note type="speaker">
            Anf. 142 JOHNNY AHLQVIST (s) replik:
          </note>
          <note>
            Fru talman! Först vill jag instämma i det som
          </note>
          <note>
            Margareta Andersson sade om vårt tidigare samarbete. Jag tycker
            att det känns lite bittert på något sätt att
          </note>
          <note>
            Centerpartiet under den här mandatperioden har krupit in i högerburen.
            På något sätt hade vi ett oerhört bra samarbete under den förra
            mandatperioden, men nu har man valt att luta sig mot moderaterna
            i stället, och det är jag den förste att beklaga.
          </note>
          <note>
            När det gäller de grupper som Margareta Andersson nämner, invandrarna
            och även andra, är det på det sättet att när det gäller aktivitetsgarantin
            så skriver vi i betänkandet att vi till att börja med prioriterar
            skogslänens problem och de problem som finns i storstäderna. Tanken
            är ju att man i första hand ska använda aktivitetsgarantin eller
            övergångsarbetsmarknaden - det är en lek med ord bara - i fråga
            om just de grupper som Margareta Andersson tog upp.
          </note>
          <note>
            Beskrivningen att det skulle hända så lite tycker jag inte riktigt
            stämmer. Jag har blivit kritiserad i den tidigare debatten från
            andra partier som säger att allt går för snabbt. Någonstans måste
            vi väl komma överens om att lagom är bäst. Och jag tror att den
            takt som vi har haft när det gäller arbetsmarknadspolitiken under
            de senaste åren har varit den bästa takten. Jag tror inte att
            vi vill gå tillbaka till början av 90-talet när arbetslöshetstalen
            steg och när både vi och alla politiker i denna församling, inklusive
            många tjänstemän, var oerhört vilsna därför att vi fick arbetslöshetstal
            som vi kanske aldrig hade sett tidigare. I
          </note>
          <note>
            skuggan av det producerade vi ett antal arbetsmarknadspolitiska
            åtgärder, både när ni hade regeringsinnehavet och när vi hade
            det, som kanske inte var de bästa åtgärderna. Jag tror att det
            är bättre att man försöker att ta det lite lugnt i stället och
            hitta modeller som man kan jobba med framöver, framför allt på
            det lokala planet.
          </note>
          <note type="speaker">
            Anf. 143 MARGARETA ANDERSSON (c)
          </note>
          <note>
            replik:
          </note>
          <note>
            Fru talman! Jag tror också att vi behöver förändra arbetsmarknadsmarknadspolitiken
            efter hur konjunkturen ser ut. Det här är definitivt ett par steg
            i rätt riktning. Men frågan om validering är tyvärr en sådan fråga
            som har legat och skvalpat väldigt länge. Jag vet att jag lämnade
            ett motionsförslag någon gång i slutet av 80-talet till min företrädare
            Rune Backlund om just resurser för validering. Han satt då i socialförsäkringsutskottet
            och arbetade på den tiden för att få resurser till dessa frågor.
          </note>
          <note>
            Det är alltså oerhört viktigt att få in människor med en annan
            etnisk, språklig och kulturell bakgrund på arbetsmarknaden, för
            att vi ska använda den kompetens på olika områden som dessa människor
            besitter och för att vi ska nyttja dessa människors möjligheter
            och se vad de är värda. De kan tillföra det svenska samhället
            någonting. Men de ska inte heller behöva ha arbeten som de är
            överkvalificerade för.
          </note>
          <note>
            Det finns ju människor som sopar och städar - det är viktiga
            jobb. Men om man har en doktorsgrad i teoretisk fysik så kanske
            det inte är precis det som är det allra bästa sättet att utnyttja
            den personens kunskap och kapacitet. Här finns det alltså problem.
            Och det finns problem även på verkstadsgolvet.
          </note>
          <note>
            Jag träffade en företagare i Anderstorp för ett tag sedan. Han
            sade: Hur ska jag veta vad de kan? De kan väldigt mycket, men
            jag är inte riktigt säker. Då får man problem med alla frågor.
            Vad är det detta handlar om?
          </note>
          <note>
            Det är alltså väldigt viktigt med resurser för utvärdering, validering.
          </note>
          <note type="speaker">
            Anf. 144 JOHNNY AHLQVIST (s) replik:
          </note>
          <note>
            Fru talman! Jag tror inte att det är brist på resurser för valideringar.
            Om man tittar i budgetpropositionen, eller om det var vårpropositionen,
            för ett år sedan avsattes ytterligare medel för detta. Naturligtvis
            ligger dessa pengar och skvalpar någonstans, och det ligger en
            beställning hos regeringen eller någon annan att man ska öka takten
            på detta. Jag har precis samma uppfattning som Margareta Andersson.
          </note>
          <note>
            På något sätt är det en skamfläck i arbetsmarknadspolitikens
            historia att man har stora grupper i det här landet som har en
            oerhört bra utbildning men fel efternamn. Det är en attityd som
            vi måste jobba med, inte bara i denna kammare. Jag tror att det
            är oerhört viktigt att man jobbar aktivt med detta ute i föreningslivet,
            inom alla grupper, för att nå ut med detta budskap. Jag tror nämligen
            inte att bara vi politiker mäktar att föra ut det budskapet. Det
            är oerhört viktigt att vi tar till vara den arbetskraft som finns
            och som är välutbildad. Dessa människor vill i de flesta fall
            bara ha ett jobb direkt som de kommer hit. Men det kan finnas
            problem med att man inte kan bedöma deras utbildning.
          </note>
          <note>
            Jag överlämnar ett arv till denna kammare när jag nu för sista
            gången står i talarstolen att ni som sitter här måste driva den
            frågan vidare gentemot myndigheter, regering och den byråkrati
            som kanske har satt stopp just för valideringsprojektet.
          </note>
          <note>
            Fru talman! Jag ska inte uppta kammarens tid längre. Jag tänkte
            gå och sätta mig. Efter 15 år känns det skönt att få lämna denna
            kammare med vetskapen om att arbetsmarknadspolitiken och arbetsmarknaden
            ser betydligt bättre ut i dag än när jag tog över som ordförande
            i arbetsmarknadsutskottet. Jag vill inte säga att det är min förtjänst,
            utan jag tycker att vi har haft ett fantastiskt bra samarbete
            i denna kammare när vi har diskuterat arbetsmarknadspolitiken.
            Tack.
          </note>
          <note>
            Anf. 145 CAMILLA SKÖLD JANS-
          </note>
          <note>
            SON (v):
          </note>
          <note>
            Fru talman! Att drabbas av arbetslöshet i ett samhälle som vårt
            är tungt. Det man utsätts för kan beskrivas utifrån en rad olika
            aspekter. Det är en fråga om attityder och värderingar, att vi
            så att säga har fått lära oss att man ska göra rätt för sig. Det
            handlar om delaktighet och om att man när man är utan arbete hamnar
            utanför den gemenskap som man kan hitta på en arbetsplats. Det
            handlar om behov, att känna sig behövd och betydelsefull.
          </note>
          <note>
            När vi talar om arbetslöshet är det viktigt att vi inte tappar
            de här olika perspektiven och att vi, inte minst för oss själva,
            försöker tydliggöra den människosyn som finns bakom olika ställningstaganden.
          </note>
          <note>
            Hur laddade de här frågorna är kunde vi bl.a. se av de reaktioner
            som kom med anledning av utredningen
          </note>
          <note>
            Kontrakt för arbete - Rättvisa och tydliga regler i arbetslöshetsförsäkringen
            - en utredning som innehåller förslag om tydliga regler i arbetslöshetsförsäkringen.
          </note>
          <note>
            I flera remissvar uttrycks ett starkt ifrågasättande av just
            människosynen bakom de olika förslagen.
          </note>
          <note>
            Bl.a. menar Handels att där finns åsiktsuttryck som utgår från
            att arbetslösa är arbetslösa därför att de är bekväma och inte
            tillräckligt anstränger sig för att skaffa arbete.
          </note>
          <note>
            Den här utredningen och reaktionerna på den gör att det finns
            en vaksamhet mot de initiativ som riksdag och regering nu tar
            i de här frågorna, men inte bara en vaksamhet utan också en misstänksamhet.
          </note>
          <note>
            Till oss i riksdagen kommer många uttalanden från enskilda och
            också från organisationer. Det uttrycks en stark oro för att man
            som arbetssökande ska utnyttjas och ytterligare skuldbeläggas
            och för att kraven när det gäller att få rätt till försörjning
            ska bli orimliga.
          </note>
          <note>
            Från Vänsterpartiets sida vill vi betona en utgångspunkt och
            en människosyn som bygger på en tilltro till den enskilda människan
            och en vetskap om att det hos oss alla finns resurser och kvaliteter
            som kan utvecklas och tas till vara.
          </note>
          <note>
            Vi alla här är överens om att arbetsmarknadspolitiken är inne
            i en omorienteringsfas där vi så att säga ska växla om från en
            situation där orsaken till arbetslöshet i stor utsträckning kan
            förklaras med just brist på arbeten till en situation som den
            i dag som präglas av en sysselsättningsuppgång. Alltmer förstärks
            inslagen av att arbetslösheten till viss del kan beskrivas som
            ett matchningsproblem, ett problem som i sig är mångfacetterat
            och handlar om de arbetssökandes kompetens i förhållande till
            efterfrågan. Det handlar om olika gruppers möjligheter till kontakter
            med arbetsmarknaden, om människors intresse av och förutsättningar
            för byte av bostadsort men också om arbetsgivarnas attityder,
            bl.a. till äldre arbetskraft, invandrare och långtidsarbetslösa.
          </note>
          <note>
            Det här omställningsarbetet är redan påbörjat, och det betänkande
            som vi tar i dag lägger grunden för det fortsatta arbetet. Inte
            minst formulerar vi en inriktning på den kommande propositionen
            om arbetslöshetsförsäkringen.
          </note>
          <note>
            När vi talat om behovet av att effektivisera sökprocessen och
            förkorta arbetslöshetsperioderna, som ju är en del av aktivitetsgarantin
            och också en målsättning som ska gälla generellt, har vi i Vänsterpartiet
            ansett det vara viktigt att se det hela just som en process. Det
            handlar om ett samspel där såväl arbetssökande som arbetsförmedlare
            och arbetsgivare är inblandade; detta i motsats till det som ibland
            förs fram i debatten där man ensidigt fokuserar på den arbetssökande
            och hennes eller hans s.k. sökbeteende.
          </note>
          <note>
            Sökbeteendet är endast en del i sökprocessen och att använda
            begrepp som exempelvis sökintensitet som enda utgångspunkt kan
            leda helt fel. För det första vet man via olika undersökningar
            att sökintensiteten inte sjunker med arbetslöshetens längd. För
            det andra är måttet i sig mycket tveksamt. T.ex. kan en hög sökintensitet
            tvärtom tyda på brister i sökprocessen, dvs. att det har blivit
            många bommar.
          </note>
          <note>
            Därför är en av utskottsbetänkandets förtjänster just de utvecklande
            skrivningar som finns kring de individuella handlingsplanerna,
            något som vi i Vänsterpartiet särskilt vill lyfta fram. De individuella
            handlingsplanerna ska inte ses som ytterligare en pålaga eller
            som ytterligare en arbetsmetod för handläggare på arbetsförmedlingen,
            utan de ska ses som en metod för att strukturera och dokumentera
            arbetet med att gå från arbetslöshet till anställning.
          </note>
          <note>
            Handlingsplanerna ska bygga på en tilltro till individen och
            också på att den arbetssökande aktivt deltar vid både utarbetande
            och uppföljning. Med andra ord betonas ett ömsesidigt ansvar både
            från den arbetssökande och från samhällets sida.
          </note>
          <note>
            Till detta kommer den förändring som utskottet gör beträffande
            beskrivningen av just aktiviteten från arbetssökandens sida. Det
            kan tyckas vara en lek med ord men när man ska gå in och formulera
            krav och sätta upp regler som ska omgärda en så utsatt situation
            som den vid arbetslöshet har ordens valör och de signaler som
            sänds ut stor betydelse. Det verkar vi vara överens om över blockgränserna
            eftersom det finns reservationer mot den förändring som utskottsmajoriteten
            förordar.
          </note>
          <note>
            Jag menar att "att anstränga sig" är ett mycket subjektivt mått
            där man ska försöka så att säga värdera "graden" av aktivitet
            och den kraftansträngning som används från arbetssökandens sida.
            Dessutom kan det tolkas som att där finns en underliggande ton
            av ifrågasättande och misstro.
          </note>
          <note>
            Vi i Vänsterpartiet vill därför använda ordet aktivt. Dels är
            det ett redan etablerat begrepp som mer neutralt beskriver ett
            förhållningssätt. Dels klargör det att det inte handlar om någon
            förändrad syn, utan det handlar om att förtydliga det som redan
            nu gäller.
          </note>
          <note>
            Fru talman! Det centrala inslaget i betänkandet är annars införandet
            av en aktivitetsgaranti - en garanti som syftar till att man när
            man är, eller riskerar att bli, arbetslös ska ha rätt till särskilda
            insatser från arbetsförmedlingen. Det kan handla om insatser som
            löper över en längre tid, i kombination med trygghet i försörjningen.
            Grunden ska vara intensifierade satsningar vad gäller jobbsökaraktiviteter,
            parallellt med ett brett utbud av de olika program som står till
            buds.
          </note>
          <note>
            Dessutom införs ett särskilt anställningsstöd riktat till äldre
            arbetssökande.
          </note>
          <note>
            Vi menar att här finns det förutsättningar att hitta bra arbetsformer
            som riktar sig till grupper som annars riskerar att bli marginaliserade.
            Här finns förutsättningar att gå vidare med arbetet med individuella
            handlingsplaner och individuella lösningar. Det kan handla om
            att varva jobbsökarklubbar, arbetspraktik och utbildning - i vissa
            fall även reguljär utbildning.
          </note>
          <note>
            Det kan handla om reguljärt arbete etc., fritt varierat utifrån
            individens behov och målsättningar.
          </note>
          <note>
            Kopplar man ihop detta med de inriktningsbeslut som också tas
            och som gäller arbetslöshetsförsäkringen och bl.a. föreskrifter
            kring vad som ska anses vara lämpligt arbete innebär det ytterligare
            möjligheter till att strukturera upp och göra tillämpningen mer
            enhetlig, samtidigt som utgångspunkten tas i den enskilde individens
            förutsättningar.
          </note>
          <note>
            Att man sedan håller arbetslinjen högt och bibehåller tilltron
            till att även den som är långtidsarbetslös har förutsättningar
            att komma ut på arbetsmarknaden och alltså inte inför någon bortre
            parentes gör inte det hela sämre. Nu finns det ju också farhågor
            med en allmän aktivitetsgaranti. Några har påtalats här i och
            med risken för undanträngning om t.ex. anställningsstöden missbrukas.
          </note>
          <note>
            Det är också oerhört viktigt att kvaliteten i de här insatserna
            inom garantin är god och att det verkligen blir så utvecklande
            som syftet är.
          </note>
          <note>
            Vi i Vänsterpartiet menar att det i och för sig inte finns anledning
            att i dagsläget ha invändningar men självfallet är det viktigt
            att det hela kontinuerligt följs upp, precis som när det gäller
            andra program och insatser.
          </note>
          <note>
            Viktigt är också det lokala och det kommunala inflytandet både
            vid utformandet av aktivitetsgarantin och i arbetsmarknadspolitiken
            i stort. Som vi alla vet, och som sagts många gånger i denna talarstol,
            finns där stora regionala obalanser som vi måste ta på allvar.
            Det finns undersökningar som visar att lokala arbetsmarknader
            som innefattar minst 100 000 människor är områden där befolkningsutvecklingen
            är mest gynnsam. Med andra ord finns det en potential till utveckling
            om man lokalt och regionalt på olika sätt försöker skapa sådana
            lokala arbetsmarknader.
          </note>
          <note>
            Det kan handla om förändrade upptagningsområden, om samarbete
            över kommun- och länsgränser eller, som i mitt län, om samarbete
            även över nationsgränser. Det handlar om tillgången till kommunikationer,
            om ekonomiska möjligheter till pendling och om en allmän samverkan
            inom arbetsmarknadspolitik och socialpolitik inom ramen för tillväxtavtal
            osv.
          </note>
          <note>
            En bra markering i det här sammanhanget är därför att byta namn
            och ändra till begreppet arbetsmarknadsnämnder - ett sätt att
            beteckna att det inte enbart handlar om ren förmedlingsverksamhet
            utan att det handlar om en betydligt bredare inriktning där olika
            parter och olika kompetenser samverkar.
          </note>
          <note>
            Avslutningsvis menar vi att med det här betänkandet tas fortsatta
            steg för en positiv utveckling av den svenska arbetsmarknaden
            och att en bra grund läggs för det fortsatta arbetet med en ny
            arbetslöshetsförsäkring.
          </note>
          <note>
            Därmed ansluter jag mig till utskottets ställningstagande.
          </note>
          <note>
            Till sist: Jag är ny i riksdagen, så jag har inte hunnit närmare
            lära känna vår avgående ordförande
          </note>
          <note>
            Johnny Ahlqvist, som inte är här inne just nu. Men jag har förstått
            att det är en mycket uppskattad person som lämnar riksdagen för
            ett annat viktigt uppdrag.
          </note>
          <note>
            För Vänsterpartiets räkning vill jag därför rikta ett varmt tack
            till Johnny och ett lika varmt lycka till!
          </note>
          <note type="speaker">
            Anf. 146 STEFAN ATTEFALL (kd) replik:
          </note>
          <note>
            Fru talman! Camilla Sköld Jansson hade ganska grova formuleringar
            om den skrämmande människosyn som låg bakom utredningen Kontrakt
            för arbete -
          </note>
          <note>
            Rättvisa och tydliga regler i arbetslöshetsförsäkringen, Ds 1999:58,
            som ligger till grund för den proposition som vi nu diskuterar
            och som kommer att ligga till grund för den proposition om arbetslöshetsförsäkringen
            som vi väntar på, som vi ännu inte fått se och som vi inte vet
            om den kommer innan våren är över.
          </note>
          <note>
            Jag börjar förstå var motsättningarna sitter någonstans. Om man
            anser att underlaget för den proposition som ska läggas fram är
            skrämmande och visar en människosyn man inte kan ställa upp på,
            blir det förseningar och oenighet i regeringsunderlaget. Samtidigt
            fick vi höra tidigare hur det kritiserades att oppositionen, de
            icke-socialistiska partierna, hade olika uppfattningar i olika
            delar. Men vad som här utkristalliserar sig är faktiskt mycket
            större, dvs.
          </note>
          <note>
            oenighet i underlaget för den majoritet vi har i kammaren.
          </note>
          <note>
            Tonen i hela Camilla Sköld Janssons inlägg var misstänksamhet,
            motvilja, bevaka så att det inte sker det och det. Det var ett
            helt annat tonfall än vad vi hörde från utskottets ordförande.
          </note>
          <note>
            Min fråga till Camilla Sköld Jansson är: Vad är orsaken till
            att vi ännu inte har fått se, och troligtvis inte alls kommer
            att få se före den 31 maj, en proposition om arbetslöshetsförsäkringen
            som bygger på utredningen Kontrakt för arbete - Rättvisa och tydliga
            regler i arbetslöshetsförsäkringen?
          </note>
          <note type="speaker">
            Anf. 147 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Om Stefan Attefall i efterhand läser mitt anförande
            kommer han att se att det är totalt misstolkat. Det jag säger
            om den utredning som ligger till grund för arbetet, Kontrakt för
            arbete - Rättvisa och tydliga regler i arbetslöshetsförsäkringen,
            är att jag hänvisar jag till remissvaren, där oron är väldigt
            starkt uttryckt. Jag hänvisar också till de kontakter som åtminstone
            vi i Vänsterpartiet har med människor som är arbetslösa och som
            känner denna oro.
          </note>
          <note>
            Det vi har tagit till oss och vår ingång utifrån den oro som
            finns är att vara väldigt varsam och tydlig i sina formuleringar.
          </note>
          <note>
            I förhållande till Stefan Attefalls beskrivning, att det är oenighet,
            är det precis tvärtom. I det här betänkandet har vi skapat en
            enighet och lagt grunden för även det fortsatta arbetet med propositionen
            om arbetslöshetsförsäkringen. Det handlar om begreppen, som vi
            talat om, att anstränga sig, att aktivt stå till arbetsmarknadens
            förfogande som ju tydliggör att det inte alls är kravlöst men
            att det å andra sidan inte handlar om någon orimlighet och förstärkning
            i kraven.
          </note>
          <note>
            Jag lyfte också fram de formuleringar som finns om handlingsplanerna
            och som väldigt tydligt beskriver den ömsesidighet som ska finnas,
            vikten av att den arbetssökande är aktiv och själv deltar.
          </note>
          <note>
            Som jag sade har detta lagt grunden för det fortsatta arbetet
            med arbetslöshetsförsäkringen. Eftersom jag själv har deltagit
            i dessa diskussioner kan jag säga att vi från Vänsterpartiets
            sida inte märkt några stora skiljaktigheter, utan den bild som
            jag har gett och som lagt grunden för ett bra fortsatt samarbete
            gäller.
          </note>
          <note type="speaker">
            Anf. 148 STEFAN ATTEFALL (kd) replik:
          </note>
          <note>
            Fru talman! Jag tror att den som läser Camilla
          </note>
          <note>
            Sköld Janssons anförande i efterhand kan se att hon knappast
            ställer sig bakom utredningens sätt att resonera utan tvärtom
            solidariserar sig med all den kritik som riktas mot den på olika
            punkter. Det är i det perspektivet och i kontrast mot det vi kunde
            höra i
          </note>
          <note>
            Johnny Ahlqvists anförande som vi förstår att det finns spänningar
            i regeringsunderlaget.
          </note>
          <note>
            Camilla Sköld Jansson tog också upp detta med vokabulären, att
            man ska anstränga sig och att man aktivt ska söka. Så börjar Camilla
            Sköld Jansson också diskutera att orden drar åt olika håll. Vi
            har fått precis det vi var rädda för. Här har man ett förslag
            till formuleringar som det finns en statlig utredning bakom, den
            är remissbehandlad, och man har infört en lagtext där det åtminstone
            finns enighet om tolkningen av det hela även om det kan vara tveksamheter
            kring alla tolkningar. Så ändrar man vokabulären i utskottsbetänkandet
            utan någon remissbehandling, utan någon djupare analys. Man skriver
            bara att det ska vara samma sak. Men så kommer Camilla Sköld
          </note>
          <note>
            Jansson som en representant för majoriteten och börjar tolka
            här och tycker att det drar år fel håll. Det är precis den problematik
            man får ute i organisationen, där man tolkar det här olika, tolkar
            på olika sätt. Man upplever att en ändring skedde ju, alltså kan
            vi inte lita på förarbetena riktigt ordentligt. Det är precis
            det som är problemet i dag i arbetsmarknadspolitiken -
          </note>
          <note>
            reglerna följs inte enhetligt, det är olika tillämpningar. Det
            är inte genomgående tillämpning av de regler som finns. Det här
            är ett av de stora problemen i dagens arbetsmarknadspolitik. Camilla
            Sköld Jansson bidrar tyvärr till att förvärra problemen.
          </note>
          <note type="speaker">
            Anf. 149 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Nu är det inte så att vi behandlar utredningen Kontrakt
            för arbete - Rättvisa och tydliga regler i arbetslöshetsförsäkringen,
            där jag, som Stefan Attefall säger, har stora invändningar och
            också lyfter fram det många remissinstanser har påpekat. Vi behandlar
            ett utskottsbetänkande som bygger på en proposition. Om Attefall
            noterade det att även jag -
          </note>
          <note>
            det kanske inte tillhör vanligheterna - instämde i
          </note>
          <note>
            Johnny Ahlqvists anförande därför att utskottsbetänkandet är
            mycket bra. Det är min bestämda uppfattning. Det har lagt grunden
            för det fortsatta arbetet.
          </note>
          <note>
            När det gäller tolkningen av "anstränga sig" och
          </note>
          <note>
            "aktivt" visar både Stefan Attefall och Henrik Westman i sina
            anföranden att de uppfattar att ordet anstränga är ett uttryck
            för hårdare krav och att ordet aktivt på något sätt inte skulle
            tydliggöra det hela. Det visar att det jag säger - att ordet anstränga
            i sig har en underliggande ton som kan tolkas som en misstro.
          </note>
          <note>
            Anstränga sig är ett nytt uttryck, och det är svårt att tillämpa.
            Att aktivt söka ett arbete är inget nytt, det finns redan i tillämpningsanvisningar
            osv. Det kommer man inte på arbetsförmedlingarna att höja ett
            ögonbryn för, vilket man hade gjort om man skulle ha börjat tillämpa
            det subjektiva begreppet anstränga sig.
          </note>
          <note type="speaker">
            Anf. 150 BARBRO FELTZING (mp):
          </note>
          <note>
            Fru talman! I vårt land finns i dag många människor som har slagits
            ut från arbetsmarknaden och där det nästintill är utom möjlighetens
            gräns att finna ett jobb. Människor marginaliseras alltmer, och
            livet blir svårt att leva. Nu har det trots allt lättat på arbetsmarknaden
            för det stora flertalet, men de som finns kvar mår mycket dåligt
            på grund av att de inte har något arbete att gå till och därmed
            har svårigheter med att försörja sig och familjen. Regeringen
            räknar med att det finns ca 63 000 som är i långtidsinskrivna
            på det sättet.
          </note>
          <note>
            Ett sätt att lösa detta problem kan vara att tillämpa den s.k.
            aktivitetsgarantin, som vi diskuterar i betänkandet och som regeringen
            har lagt fram förslag om i sin proposition. Flera ändringar har
            gjorts i propositionen under resans gång, och det som nu föreligger
            i betänkandet i modifierad form tycker vi i Miljöpartiet är acceptabelt.
          </note>
          <note>
            Intentionen i propositionen är uppmjukad. Den som är arbetslös
            blir inte utsatt för kanske en misstro genom att orden "anstränga
            sig" är utbytta mot
          </note>
          <note>
            "aktivt söka arbete". Det tycker vi också är viktigt.
          </note>
          <note>
            Aktivitetsgarantin genomförs nu på försök i ett antal orter och
            kommer att utvärderas. Det är viktigt att detta görs.
          </note>
          <note>
            Jag har under de senaste dagarna fått en hel del brev från oroliga
            människor som undrar vad aktivitetsgarantin kommer att betyda
            för just dem. Jag kan bara hoppas att den kompetens- och utbildningsväg
            som garantin är tänkt att leda till kommer att innebära större
            möjligheter för människor att få de jobb som de passar för.
          </note>
          <note>
            I dag finns det i Sverige orter där arbetslösheten fortfarande
            är hög, men samtidigt är det arbetskraftsbrist på grund av den
            nya tidens ökade krav på kompetens i arbetslivet som gör att människor
            inte passar in på arbetsmarknaden. Signaler har nu också kommit
            från bl.a. industri och företag att det fattas verkstadsmekaniskt
            utbildade. Det är kanske inte så konstigt att det saknas tekniker.
            Dessa platser har varit tomma och utan sökande många år i gymnasieskolan.
            Folk har inte sökt sig till dessa utbildningar. Jag hoppas att
            det kommer att ändra sig.
          </note>
          <note>
            När man som arbetslös kommer in i den föreslagna aktivitetsgarantin
            ska praktiskt arbete avlösas med utbildning och jobbsökeri. Den
            arbetslöse kommer härmed förhoppningsvis att öka sin kompetens.
          </note>
          <note>
            Fru talman! Jag har åtminstone föreställt mig att detta ska bli
            resultatet. Jag hoppas det. Individuella handlingsplaner som finns
            redan i dag ska intensifieras och bygga på en ömsesidighet. De
            ska inte endast utgå från arbetsförmedlingen som ett verktyg utan
            de ska ta hänsyn till individen, individens önskemål och individens
            egna förutsättningar. Det är också viktigt.
          </note>
          <note>
            De individuella handlingsplanerna ska sätta individen i centrum.
            Om detta görs ökar också självtilliten för den arbetslöse. Jag
            tycker att det är bra att
          </note>
          <note>
            AMS har till uppgift - och kanske kan Johnny
          </note>
          <note>
            Ahlqvist på sin nya arbetsplats medverka till detta -
          </note>
          <note>
            att senast i augusti redovisa omfattningen och kvaliteten i de
            individuella handlingsplanerna och vad som vidtagits för att höja
            kvaliteten på dem.
          </note>
          <note>
            Fru talman! När det gäller aktivitetsgarantin, som ska beslutas
            under sex månader i taget, uttalar utskottet: Särskild hänsyn
            ska tas bl.a. till olika yrkesgruppers förutsättningar och speciellt
            då till kulturarbetares situation.
          </note>
          <note>
            Om man med hjälp av aktivitetsgarantin kan få de människor som
            bor i glesbygd och är långtidsarbetslösa att komma ut i arbete
            så är mycket vunnet. Utrikesfödda i storstäderna har också mycket
            svårt att få arbete, och de får förhoppningsvis också hjälp med
            att höja sin kompetens för att lättare komma ut i arbetslivet.
          </note>
          <note>
            Fru talman! Det är glädjande att utskottet uttalar en stor förståelse
            för kulturarbetarnas speciella situation. Kulturarbetarnas arbetsmarknad
            består ju till största delen av tidsbegränsade anställningar och
            ofta av korta uppdrag.
          </note>
          <note>
            Många kulturarbetare har ofta långa perioder under vilka de är
            inskrivna vid arbetsförmedlingen eller befinner sig i arbetsmarknadspolitiska
            åtgärder. För dem blir det extra viktigt hur arbetsmarknadspolitiken
            utformas.
          </note>
          <note>
            Dessa människor betraktas som långtidsinskrivna och kan därför
            snabbt komma att omfattas av aktivitetsgarantin. Därför bör det
            enligt utskottet beaktas så att man inte riktar aktivitetsgarantin
            till personer med regelbundna uppdrag.
          </note>
          <note>
            Till följd av detta nöjer jag mig med detta och avstår från att
            yrka bifall till Miljöpartiets motion, som behandlas i betänkandet.
          </note>
          <note>
            Fru talman! Jag yrkar bifall till hemställan i betänkandet.
          </note>
          <note>
            Eftersom jag tyvärr inte kan delta nästa vecka när utskottet
            kommer att avtacka Johnny Ahlqvist vill jag avsluta med att tacka
            honom för hans arbete som ordförande i arbetsmarknadsutskottet.
          </note>
          <note>
            När jag först kom in som nyvald i riksdagen för ett litet parti
            kom jag direkt in i arbetet, och utskottet skulle ganska snart
            justera ett betänkande. Eftersom jag var helt ny var jag inte
            riktigt beredd på snabbheten vid justeringar. Det gick i rasande
            fart. För mig som kommer från Göteborgstrakten pratade Johnny
          </note>
          <note>
            Ahlqvist en oförståelig skånska. Jag hade väldigt svårt att hänga
            med, och jag blev nästan genomsvettig. Men det har ändrat sig
            under resans gång.
          </note>
          <note>
            Jag vill tacka Johnny Ahlqvist som har varit en kamrat i utskottsarbetet,
            och jag önskar honom lycka till i hans fortsatta gärning på AMS.
            Tack så mycket.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 30 maj.)
          </note>
          <note>
            12 § Obligatorisk mammaledighet
          </note>
          <note>
            Föredrogs arbetsmarknadsutskottets betänkande 1999/2000:AU8
          </note>
          <note>
            Obligatorisk mammaledighet (prop. 1999/2000:87).
          </note>
          <note type="speaker">
            Anf. 151 MARIA LARSSON (kd):
          </note>
          <note>
            Fru talman! Den europeiska unionen är ett samarbete baserat på
            de demokratiska ländernas fria vilja att delta. Den yttersta avsikten
            - och den ursprungliga avsikten - var att främja fred mellan länderna
            och vara varandra till nytta genom ömsesidiga överenskommelser
            i nationsövergripande frågor, t.ex. miljö och handel. Det är vackert.
            Jag gläds över att äventyret har lyckats, särskilt med tanke på
            att krig inte vid något tillfälle förekommit mellan medlemsländerna
            sedan EG eller EU bildades. Jag gläds också åt att alltfler länder
            i Europa står på kö för medlemskap.
          </note>
          <note>
            Vi har under det senaste arbetsåret i riksdagen införlivat ett
            antal EG-direktiv, dvs. vi har anpassat vår lagstiftning efter
            gemensamma överenskommelser i
          </note>
          <note>
            EU. Det är rimligt och riktigt att vi gör det i de flesta fall.
            Men det finns också exempel på när EG-direktiv inte tillför landets
            nuvarande lagstiftning något positivt, när det bara blir ett slag
            i tomma luften eller t.o.m. försämrar enskilda människors villkor.
          </note>
          <note>
            Obligatorisk mammaledighet är ett exempel på ett sådant EG-direktiv.
            Det handlar om att upphöja till lag något som våra lagstadgade
            rättigheter sedan länge möjliggör i långt rikare omfattning än
            de två veckors mammaledighet i samband med förlossning som förespråkas.
            Ingen tycker att det är bra. Ingen remissinstans jublar över förslaget.
            Man tycker att det är som att slå in öppna dörrar.
          </note>
          <note>
            Regeringen tycker uppenbarligen inte heller att det är bra. Man
            har länge försökt att streta emot.
          </note>
          <note>
            1997-1999 förekom skriftväxling i två omgångar.
          </note>
          <note>
            Men nu faller man till föga utan någon till synes bra motivering.
          </note>
          <note>
            Regeringen skriver undergivet i propositionen:
          </note>
          <note>
            För att uttryckligen genomföra direktivets regel om obligatorisk
            mammaledighet anser dock regeringen att en sådan regel bör införas
            i svensk rätt.
          </note>
          <note>
            Man skulle ha kunnat uttrycka det mer i klartext:
          </note>
          <note>
            Gånge denna kalk ifrån mig, eller: Det jag inte vill, det gör
            jag. Det är tråkigt att regeringen inte står emot trycket.
          </note>
          <note>
            För vad uppnås? Kommissionen anför att två veckors obligatorisk
            mammaledighet är nödvändigt för moderns och barnets hälsa och
            säkerhet och för att kvinnor inte ska tvingas att arbeta in i
            det sista eller återvända till arbetet alltför tidigt. Men faktum
            är ju att med de skrivningar som föreläggs till lagtext kan man
            arbeta in i det sista och ta ut alla dagarna efteråt.
          </note>
          <note>
            Man kan också återvända till arbetet direkt, om man har tagit
            ut de två veckorna innan förlossningen. Och om man inte har tagit
            ut dagarna innan förlossningen måste man ta ut dem efteråt, även
            om barnet läggs i kuvös och man kanske skulle vilja spara dagarna
            tills barnet kommer hem i stället.
          </note>
          <note>
            Det blir ett löjets skimmer över det hela utifrån ett svenskt
            perspektiv. Däremot har jag full förståelse för att detta kan
            vara ytterst betydelsefullt i andra länder där föräldralagstiftningen
            ser helt annorlunda ut.
          </note>
          <note>
            Fru talman! Vi har, och vi ska ha, en generös föräldraförsäkring.
            98 % av föräldrarna i Sverige tar redan ut ledighet så som EU
            stadgar. Alla tar ut mycket mer än det som EU anger som miniminorm.
          </note>
          <note>
            EU tar inte heller upp pappaperspektivet, vilket är väl inarbetat
            hos oss i Sverige. En nations lagstiftning som går långt utöver
            det som EU stadgar borde inte behöva anpassas till EG-direktiv.
          </note>
          <note>
            Jag är övertygad om att legitimiteten för EU
          </note>
          <note>
            skulle öka markant hos dem som i dag är kritiska om vi inte sysslade
            med dylikt utan faktiskt obstruerade lite ibland.
          </note>
          <note>
            En av de vackraste principerna inom EU är subsidiaritetsprincipen
            - ett svårt ord med vackert innehåll.
          </note>
          <note>
            Denna princip är inte bara ett sätt att lösa olika problem på
            lägsta effektiva nivå, utan det är också en kompletteringsprincip.
            Staten har en skyldighet att stödja och respektera enskilda människors
            och gemenskapens rättigheter och kompetensområden. Det bör således
            vara föräldrars beslut att avgöra när föräldraledighet ska tas
            ut.
          </note>
          <note>
            Fru talman! Jag yrkar bifall till betänkandets enda reservation.
          </note>
          <note>
            Anf. 152 MARGARETA ANDERS-
          </note>
          <note>
            SON (c):
          </note>
          <note>
            Fru talman! Även vi från Centerpartiets sida yrkar bifall till
            reservationen.
          </note>
          <note>
            Jag tycker i stort sett som Maria Larsson, att det här är att
            ge sig in och peta i saker som man inte ska göra från den europeiska
            gemenskapens sida. Man ska inte röra i de sociala regler som finns
            i olika samhällen. Därför tycker jag att det här är en trist historia
            som har hamnat på vårt bord.
          </note>
          <note>
            Jag tycker också att det hade varit bra om regeringen hade låtit
            den här frågan bli prövad av EG-
          </note>
          <note>
            rätten. Vi kan inte själva begära att det ska gå till så.
          </note>
          <note>
            Däremot kan EG pröva om Sverige bryter mot de gemensamma direktiven.
            Jag tror att vi hade kunnat vinna en sådan prövning. I annat fall
            hade vi fått veta hur EG-domstolen ser på sådana här frågor.
          </note>
          <note>
            För att inte förlora i trovärdighet, när vi går ut och talar
            om att vi tycker att vårt EU-medlemskap fungerar bra, hade man
            kunnat låta detta bli prövat. Nu finns det alldeles för många
            människor som tycker att det blir alldeles för mycket byråkrati,
            för många regler. Jag tycker att det är fel att inte låta föräldrarna
            själva bestämma i sådana här frågor.
          </note>
          <note>
            Vi har en lagstiftning som går längre. Det finns ingen i Sverige
            som ifrågasätter denna lagstiftning, vare sig arbetsgivare eller
            arbetstagare. Därför anser jag att det här ett felaktigt beslut
            och att regeringen har hanterat frågan på fel sätt.
          </note>
          <note type="speaker">
            Anf. 153 KARIN PILSÄTER (fp):
          </note>
          <note>
            Fru talman! Jag anser att det här är ännu ett exempel i den långa
            rad av lagar, regler och politiska inhopp som handlar om att man
            inte tilltror kvinnor kraften och förmågan att bestämma över sitt
            eget liv.
          </note>
          <note>
            Vi vet att Sverige, även om vi har kommit långt, inte är ett
            jämställt land fullt ut. Kvinnor har mindre makt över sin vardag
            än vad män har.
          </note>
          <note>
            För oss liberaler handlar inte jämställdhet om statistik, utan
            det handlar just om makt, och makten är individuell eller också
            har man ingen makt alls. För oss kan vägen till jämställdhet aldrig
            gå via mer makt åt staten, utan den måste alltid gå via mer makt
            åt kvinnorna själva.
          </note>
          <note>
            Propositionen Obligatorisk mammaledighet -
          </note>
          <note>
            smaka på ordet - är inte ett steg på vägen mot ökad jämställdhet.
            Den är ett steg på väg mot ökad statlig inblandning.
          </note>
          <note>
            Graviditet och förlossning är ingen sjukdom i sig, och det är
            inget tillstånd som gör att kvinnor tappar förmågan och omdömet
            att bestämma vad de själva vill och hur de vill ha det. Man blir
            faktiskt inte dum av att föda barn. Man kan bestämma själv hur
            man ska hantera sina försäkringspengar.
          </note>
          <note>
            En annan invändning mot att säga nej till den här propositionen
            som man ibland hör är att det har väl ingen praktisk betydelse,
            för alla tar ju ut föräldraledighet. Då menar jag att det för
            det första inte spelar någon roll, för även om inte en enda kvinna
            skulle drabbas av att tvingas på en föräldraledighet som hon inte
            vill ha, ska vi inte ha en sådan lagstiftning i det här landet.
            För det andra är det faktiskt så att det har praktisk betydelse.
            Jag är personligen ett sådant exempel. Om den här lagen hade gällt,
            hade jag ålagts att ta ut mer föräldrapenning, två gånger, än
            vad jag har gjort. Det har nämligen inte passat mig att ta ut
            föräldrapenning under de sju veckor som den här lagen säger att
            man ska göra.
          </note>
          <note>
            Såvitt jag har förstått innebär lagen dessutom att varken EU-parlamentariker
            eller statsråd skulle kunna föda några barn i Sverige längre,
            eftersom de inte kan vara lediga från sina arbeten. De skulle
            göra sig skyldiga till försäkringsbedrägeri ifall de födde barn
            och blev ställda under den här lagstiftningen, eller så skulle
            de få avsäga sig sina uppdrag. Men det kanske kan anses vara ett
            exempel som inte är så relevant.
          </note>
          <note>
            Det intressanta är att vi har ett helt nytt arbetsliv, som kommer
            att växa framöver, med kvinnor som är egenföretagare, småföretagare.
            De kommer inte att ha rätt att utföra en mindre arbetsuppgift
            varje dag, vilket de kanske skulle behöva göra i sin firma, utan
            att begå försäkringsbedrägeri. Det tycker jag är helt absurt.
          </note>
          <note>
            Men detta kanske inte är den viktigaste invändningen.
          </note>
          <note>
            Den viktigaste invändningen är att detta måste vara en sak som
            kvinnor har möjlighet att bestämma över själva.
          </note>
          <note>
            Jag anser att regeringen borde ha svarat att det här direktivet
            är fullt ut tillgodosett genom den svenska lagstiftningen och
            att det inte finns något som hindrar oss att ta ut föräldrapenning
            och föräldraledighet. Om
          </note>
          <note>
            EU-kommissionen skulle ha återkommit och tyckt att vi i alla
            fall skulle ha implementerat detta, tycker jag att detta är ett
            typexempel på en fråga där man borde vara beredd att gå hela vägen
            till domstol.
          </note>
          <note>
            Fru talman! Jag yrkar bifall till vår reservation och avslag
            på utskottets hemställan.
          </note>
          <note type="speaker">
            Anf. 154 LAILA BJURLING (s):
          </note>
          <note>
            Fru talman! Det kan upplevas som onödigt och ganska tramsigt
            att Sverige ska behöva lagstifta om
          </note>
          <note>
            14 dagars obligatorisk mammaledighet, bara för att
          </note>
          <note>
            EU har antagit ett direktiv som innehåller tvingande regler.
          </note>
          <note>
            Vi brukar berömma oss av att ha världens mest generösa föräldraledighet,
            18 månaders ledighet i samband med barns födelse. Under 12 av
            dessa månader har mamman eller pappan rätt till 80 % av sin lön
            som föräldrapenning. Till detta kommer tio extra pappadagar i
            samband med barnets födelse och rätten för mamman att få havandeskapspenning
            om hon inte kan utföra sitt arbete under graviditeten och inte
            kan omplaceras.
          </note>
          <note>
            Regeringen har inte ansett det nödvändigt att införa en tvingande
            lag i Sverige, eftersom vi har en så generös ledighetslagstiftning
            och då det finns en mycket stor acceptans i arbetslivet för att
            kvinnor ska vara lediga i samband med barns födelse. Så gott som
            alla kvinnor i Sverige är också lediga i minst 14 dagar i samband
            med deras barns födelse.
          </note>
          <note>
            Regeringen har därför hävdat att direktivet är genomfört i Sverige
            genom rådande praxis, men Europeiska kommissionen har inte godtagit
            denna bedömning.
          </note>
          <note>
            Sveriges lagstiftning om föräldraledighet är rakt igenom en rättighetslagstiftning.
            Därför känns det främmande att föreskriva tvingande ledighet för
            mamman i samband med förlossningen. Det kan vi nog vara överens
            om i alla partier.
          </note>
          <note>
            Men den här frågan är inte en föräldraledighetsfråga i första
            hand. Det aktuella EG-direktivet handlar om åtgärder för att förbättra
            säkerhet och hälsa på arbetsplatsen just för de arbetstagare som
            är gravida, nyligen fött barn eller ammar. Alltså är det en arbetsmiljöfråga.
            I det perspektivet känns det inte lika onödigt och främmande att
            lagstifta om en obligatorisk mammaledighet. Man kan naturligtvis
            hävda att mamman vet bäst om hon behöver vara ledig eller inte.
            Så har vi hittills resonerat i Sverige när det gäller ledighet
            vid förlossning, eftersom det inte har varit något bekymmer för
            oss.
          </note>
          <note>
            Däremot har vi i vår arbetsmiljölagstiftning många andra tvingande
            bestämmelser på det här området. Då anser vi inte att arbetstagaren
            själv ska få bedöma vad som är bra eller dåligt för individens
            hälsa - tvärtom. Sverige är ivriga förespråkare för att länderna
            inom EU ska ha gemensamma minimiregler inom bl.a. arbetsmiljöområdet.
            Inget land ska kunna konkurrera om jobben genom att låta arbetstagarna
            utsättas för en usel arbetsmiljö.
          </note>
          <note>
            Eftersom vi tycker så och då det är vi som kommer med förslagen,
            får vi också acceptera en del av det som vi tycker är lite onödigt.
            Nästa gång kanske det är ett gemensamt direktiv som Sverige tycker
            är viktigt, medan andra länder kan tycka att det är onödigt. Vi
            får ta det onda med det goda. Att i den här frågan vägra att genomföra
            ett gemensamt direktiv, som Centern, Folkpartiet och Kristdemokraterna
            vill göra, verkar, milt uttryckt, meningslöst.
          </note>
          <note>
            Det kan säkert bli tillfällen då Sverige tycker att en fråga
            är så principiellt viktig att vi väljer att få den prövad av EG-domstolen.
            Men jag tycker att vi ska välja våra strider med omsorg. Det här
            direktivet kommer inte att påverka det svenska samhället på något
            revolutionerande sätt.
          </note>
          <note>
            Jag yrkar bifall till utskottets förslag.
          </note>
          <note type="speaker">
            Anf. 155 MARIA LARSSON (kd) replik:
          </note>
          <note>
            Fru talman! Jag skulle vilja fråga Laila Bjurling om två saker
          </note>
          <note>
            För det första: Varför har då inte regeringen föreslagit att
            den här lagen ska införas under arbetsmiljölagen? Laila Bjurlings
            övertygelse är ju att det är där den hör hemma. Det borde regeringen
            ha kunnat lägga fram som lämpligt förslag, om den nuvarande lagen
            är så fullständigt malplacerad som Laila Bjurling beskriver.
          </note>
          <note>
            För det andra: På vilket sätt anser Laila Bjurling att det riskerar
            kvinnors hälsa om man inte följer EG-
          </note>
          <note>
            direktivet, dvs. att ta ut två veckors föräldraledighet i samband
            med förlossning? Det är ju så, Laila Bjurling, att de två veckorna
            kan tas ut före förlossningen.
          </note>
          <note>
            Då har det inget att göra med barnets födelse och tiden därefter.
            De två veckorna kan också tas ut efter förlossningen, och då har
            det inget att göra med hälsan eller säkerheten när man är gravid.
            Vad menar
          </note>
          <note>
            Laila Bjurling med det här egentligen?
          </note>
          <note type="speaker">
            Anf. 156 LAILA BJURLING (s):
          </note>
          <note>
            Fru talman! Vi från Socialdemokraterna menar precis det jag sade
            i mitt inledningsanförande, att det här handlar om ett gemensamt
            direktiv som skydd för hälsan hos arbetstagare som är gravida,
            nyss har ammat eller nyss har fött barn.
          </note>
          <note>
            När vi pratar om skydd i arbetsmiljölagens bestämmelser vill
            jag påpeka att vi ju har liknande skydd när det gäller vissa farliga
            arbetsuppgifter som man inte får utföra om man t.ex. är gravid.
            Man får inte vara på vissa arbetsplatser. Jag kan inte nu precisera
            exakt vilka arbetsplatser, men vi har motsvarande lagstiftning
            även här.
          </note>
          <note>
            Man kan naturligtvis diskutera var de här två veckorna ska föras
            in någonstans. Ska de vara i arbetsmiljölagen eller ska de vara
            i föräldraledighetslagen? Jag kan hålla med om att det kanske
            hade varit naturligt att sätta dem i arbetsmiljölagen för att
            slippa den här konstiga debatten som de tre reservantpartierna
            nu ansluter sig till. Men eftersom vi har en lag som talar om
            föräldraledighet är det enklare att ha allt i ett sammanhang.
            Men jag kan tycka att det är en arbetsmiljöfråga. Och det är en
            arbetsmiljöfråga i EU.
          </note>
          <note>
            Kan det här direktivet vara ett stöd för kvinnor i andra länder
            som även Maria Larsson sade kan behöva det här stödet, tycker
            jag inte att det är ett stort problem att genomföra detta i Sverige.
          </note>
          <note type="speaker">
            Anf. 157 MARIA LARSSON (kd):
          </note>
          <note>
            Fru talman! Jag menar att en nationell lagstiftning som vida
            överstiger ett EG-direktiv inte måste anpassas in i minsta detalj
            om man kan anse att direktivet redan efterlevs i full mån. Där
            skiljer vi oss åt.
          </note>
          <note>
            Faktum är ju att den socialdemokratiska regeringen har haft precis
            samma synsätt som vi kristdemokrater under ganska många år, när
            man faktiskt också har obstruerat. Nu har man vänt, backat och
            gett vika i stället för att låta pröva det här i EG-domstolen.
            Det tycker jag är synd, därför att jag tror att vi behöver en
            debatt om införlivande av direktiv som är ganska onödiga. Jag
            tror som sagt var att legitimiteten för EU
          </note>
          <note>
            skulle vinna på att vi ibland vågar sätta oss lite på tvärs.
          </note>
          <note>
            Jag tycker att det är synd att inte Laila Bjurling har fått gehör
            för sina krav att placera denna bestämmelse i arbetsmiljölagen.
            Det har tydligen funnits meningsskiljaktigheter inom det socialdemokratiska
            partiet. Jag kan inte tolka det på annat sätt.
          </note>
          <note>
            Jag har däremot inte fått svar på frågan vilken hälsa och säkerhet
            det är som ska skyddas. Man behöver tydligen inte ha skydd när
            man är gravid eller när man ammar eller när man precis har fött,
            eftersom möjligheten finns att ta ut ledigheten antingen eller.
          </note>
          <note type="speaker">
            Anf. 158 LAILA BJURLING (s):
          </note>
          <note>
            Fru talman! Det är naturligtvis ingen tvist bland socialdemokrater
            om det ska vara föräldraledighetslagen eller arbetsmiljölagen
            som den här bestämmelsen ska stå i. Där är vi fullständigt eniga.
            Vi har inte haft några större diskussioner om det.
          </note>
          <note>
            Men att direktivet i sig är ett arbetsmiljödirektiv råder det
            inget som helst tvivel om. I EU är det ett arbetsmiljödirektiv
            till skydd för nyförlösta kvinnor, gravida kvinnor och kvinnor
            som ammar. Det råder inget som helst tvivel om den saken. Och,
            som jag sade tidigare, kan det här direktivet vara ett stöd för
            kvinnor i andra länder, som inte har samma generösa lagstiftning
            som vi har här i Sverige, tycker jag att det är alldeles ypperligt.
          </note>
          <note>
            Att EU-länderna antar ett sådant här direktiv gemensamt kan också
            bli inspiration för länder utanför
          </note>
          <note>
            EU. Det ska vi inte heller sticka under stol med. Vi tycker att
            det här är onödigt, för i Sverige fungerar det. Men om vi nu har
            15 länder som gemensamt antar ett sådant här direktiv kanske det
            dessutom kan inspirera alla andra länder, som Maria Larsson så
            glatt ser stå i kö för att komma med i EU. Det är väl jättebra
            om vi kan hjälpa dessa kvinnor ett litet steg på vägen.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 30 maj.)
          </note>
          <note>
            13 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1999/2000:135 En förnyad lärarutbildning
          </note>
          <note>
            Motion med anledning av förs. 1999/2000:RR9 Riksdagens revisorers
            förslag angående Allmänna arvsfonden
          </note>
          <note>
            1999/2000:So48 av Chris Heister m.fl. (m)
          </note>
          <note>
            Utrikesutskottets betänkande
          </note>
          <note>
            1999/2000:UU10 Verksamheten i Europeiska unionen under år 1999
          </note>
          <note>
            Justitieutskottets betänkande
          </note>
          <note>
            1999/2000:JuU21 Fortsatt giltighet av 1952 års tvångsmedelslag
            och lagen om hemlig kameraövervakning
          </note>
          <note>
            Finansutskottets betänkande
          </note>
          <note>
            1999/2000:FiU28 Åtgärder mot viss sparkasseverksamhet
          </note>
          <note>
            14 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 25 maj
          </note>
          <note>
            1999/2000:1000 av Gudrun Lindvall (mp) till jordbruksminister
            Margareta Winberg
          </note>
          <note>
            Ladusvalor i svenska ladugårdar
          </note>
          <note>
            1999/2000:1001 av Eva Johansson (s) till utrikesminister Anna
            Lindh
          </note>
          <note>
            Eritrea
          </note>
          <note>
            1999/2000:1002 av Eva Johansson (s) till statsrådet
          </note>
          <note>
            Maj-Inger Klingvall
          </note>
          <note>
            Åtgärder för att bistå de eritreanska flyktingarna
          </note>
          <note>
            1999/2000:1003 av Alf Eriksson (s) till statsrådet
          </note>
          <note>
            Mona Sahlin
          </note>
          <note>
            Uthyrningsföretag
          </note>
          <note>
            1999/2000:1004 av Ulla-Britt Hagström (kd) till statsrådet Ingegerd
            Wärnersson
          </note>
          <note>
            Kommunernas bidrag till fristående skolor
          </note>
          <note>
            1999/2000:1005 av Gudrun Lindvall (mp) till miljöminister Kjell
            Larsson
          </note>
          <note>
            Ladusvalan
          </note>
          <note>
            1999/2000:1006 av Magnus Jacobsson (kd) till miljöminister Kjell
            Larsson
          </note>
          <note>
            Etanol i bränslet
          </note>
          <note>
            1999/2000:1007 av Desirée Pethrus Engström (kd)
          </note>
          <note>
            till statsrådet Ingela Thalén
          </note>
          <note>
            Arbetssituationen på försäkringskassorna
          </note>
          <note>
            1999/2000:1008 av Inger Davidsson (kd) till justitieminister
            Laila Freivalds
          </note>
          <note>
            Rättsregler vid adoption
          </note>
          <note>
            1999/2000:1009 av Rolf Gunnarsson (m) till justitieminister Laila
            Freivalds
          </note>
          <note>
            Situationen för polisen
          </note>
          <note>
            1999/2000:1010 av Mikael Oscarsson (kd) till socialminister Lars
            Engqvist
          </note>
          <note>
            Bestämmelserna för föräldrapenning
          </note>
          <note>
            1999/2000:1012 av Bengt-Ola Ryttar (s) till näringsminister Björn
            Rosengren
          </note>
          <note>
            Strategi i samband med ny programperiod i EU
          </note>
          <note>
            1999/2000:1013 av Kenneth Lantz (kd) till näringsminister Björn
            Rosengren
          </note>
          <note>
            Vägskyltar mot Danmark
          </note>
          <note>
            1999/2000:1014 av Rolf Gunnarsson (m) till näringsminister Björn
            Rosengren
          </note>
          <note>
            Åkerinäringen i Sverige
          </note>
          <note>
            1999/2000:1015 av Sten Tolgfors (m) till utrikesminister Anna
            Lindh
          </note>
          <note>
            Stoppa biståndet till Etiopien och Eritea
          </note>
          <note>
            1999/2000:1016 av Henrik S Järrel (m) till statsrådet
          </note>
          <note>
            Mona Sahlin
          </note>
          <note>
            Betydelsefulla namn
          </note>
          <note>
            1999/2000:1017 av Lars Björkman (m) till miljöminister Kjell
            Larsson
          </note>
          <note>
            Försurningen i södra Sverige
          </note>
          <note>
            1999/2000:1018 av Ewa Larsson (mp) till kulturminister Marita
            Ulvskog
          </note>
          <note>
            Samisk självförvaltning av kulturarvet i Sverige
          </note>
          <note>
            1999/2000:1019 av Eva Johansson (s) till statsrådet
          </note>
          <note>
            Maj-Inger Klingvall
          </note>
          <note>
            Etiopiens anfallskrig mot Eritrea
          </note>
          <note>
            1999/2000:1020 av Nils-Erik Söderqvist (s) till näringsminister
            Björn Rosengren
          </note>
          <note>
            Försäljning av svenska vattenkraftverk till utländska intressen
          </note>
          <note>
            1999/2000:1021 av Annelie Enochson (kd) till utrikesminister
            Anna Lindh
          </note>
          <note>
            Mänskliga rättigheter i Kina
          </note>
          <note>
            1999/2000:1022 av Eva Arvidsson (s) till statsrådet
          </note>
          <note>
            Leif Pagrotsky
          </note>
          <note>
            Jämställdhetsarbetet i Östersjösamarbetet
          </note>
          <note>
            1999/2000:1023 av Ann-Kristine Johansson (s) till jordbruksminister
            Margareta Winberg
          </note>
          <note>
            Regler vid export av kalvar
          </note>
          <note>
            1999/2000:1024 av Ann-Kristine Johansson (s) till jordbruksminister
            Margareta Winberg
          </note>
          <note>
            Regler för exporterade kalvar
          </note>
          <note>
            1999/2000:1025 av Harald Nordlund (fp) till jordbruksminister
            Margareta Winberg
          </note>
          <note>
            Export av levande djur
          </note>
          <note>
            1999/2000:1026 av Ewa Larsson (mp) till jordbruksminister Margareta
            Winberg
          </note>
          <note>
            Samisk förvaltning av världsarvsområde Laponia
          </note>
          <note>
            1999/2000:1027 av Ewa Larsson (mp) till statsrådet
          </note>
          <note>
            Britta Lejon
          </note>
          <note>
            Samernas representativitet i beslutsfattande församlingar
          </note>
          <note>
            1999/2000:1028 av Holger Gustafsson (kd) till justitieminister
            Laila Freivalds
          </note>
          <note>
            Människohandel
          </note>
          <note>
            1999/2000:1029 av Anne-Katrine Dunker (m) till jordbruksminister
            Margareta Winberg
          </note>
          <note>
            Problemet med sälstammen
          </note>
          <note>
            1999/2000:1030 av Berit Adolfsson (m) till socialminister Lars
            Engqvist
          </note>
          <note>
            Hälsoproblem relaterade till tandfyllningsmaterial
          </note>
          <note>
            1999/2000:1031 av Ragnwi Marcelind (kd) till justitieminister
            Laila Freivalds
          </note>
          <note>
            Länspolisstyrelsernas framtida mandat
          </note>
          <note>
            1999/2000:1032 av Kjell Eldensjö (kd) till justitieminister Laila
            Freivalds
          </note>
          <note>
            Villkorlig dom med samhällstjänst
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 30 maj.
          </note>
          <note>
            15 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 25 maj
          </note>
          <note>
            1999/2000:900 av Annelie Enochson (kd) till justitieminister
            Laila Freivalds
          </note>
          <note>
            Tomträtter
          </note>
          <note>
            1999/2000:906 av Cecilia Magnusson (m) till justitieminister
            Laila Freivalds
          </note>
          <note>
            Utvärdering av föräldrabalksreformen
          </note>
          <note>
            1999/2000:907 av Henrik S Järrel (m) till justitieminister Laila
            Freivalds
          </note>
          <note>
            Grupptalan
          </note>
          <note>
            1999/2000:908 av Henrik S Järrel (m) till justitieminister Laila
            Freivalds
          </note>
          <note>
            Finansiell leasing
          </note>
          <note>
            1999/2000:910 av Jeppe Johnsson (m) till justitieminister Laila
            Freivalds
          </note>
          <note>
            Återfallsförbrytare
          </note>
          <note>
            1999/2000:911 av Cristina Husmark Pehrsson (m)
          </note>
          <note>
            till justitieminister Laila Freivalds
          </note>
          <note>
            Reglemente vid utvisning
          </note>
          <note>
            1999/2000:912 av Patrik Norinder (m) till justitieminister Laila
            Freivalds
          </note>
          <note>
            Domstolsväsendet i Gävleborgs län
          </note>
          <note>
            1999/2000:942 av Lennart Beijer (v) till statsrådet
          </note>
          <note>
            Mona Sahlin
          </note>
          <note>
            Elöverkänslighet
          </note>
          <note>
            1999/2000:945 av Johan Pehrson (fp) till justitieminister Laila
            Freivalds
          </note>
          <note>
            Polisvåld
          </note>
          <note>
            1999/2000:946 av Maud Ekendahl (m) till justitieminister Laila
            Freivalds
          </note>
          <note>
            Avgångsvederlag
          </note>
          <note>
            1999/2000:947 av Gun Hellsvik (m) till justitieminister Laila
            Freivalds
          </note>
          <note>
            Polisens uppgift är att förhindra brott
          </note>
          <note>
            1999/2000:948 av Gun Hellsvik (m) till justitieminister Laila
            Freivalds
          </note>
          <note>
            Rissnemålet
          </note>
          <note>
            1999/2000:952 av Olle Lindström (m) till försvarsminister Björn
            von Sydow
          </note>
          <note>
            Svensk FN-trupp i södra Libanon
          </note>
          <note>
            1999/2000:969 av Jan-Evert Rådhström (m) till justitieminister
            Laila Freivalds
          </note>
          <note>
            Ljuddämpare på jaktvapen
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 30 maj.
          </note>
          <note>
            16 § Kammaren åtskildes kl. 18.04.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 13.50, av andre vice talmannen därefter
            t.o.m. 9 § anf. 126
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
