<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--22</head>
          <docDate when="1999-10-29 00:00:00">1999-10-29 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------------
          </note>
          <note>
            1 § Svar på interpellation 1999/2000:38 om mänskliga rättigheter
            i Vitryssland
          </note>
          <note type="speaker">
            Anf. 1 Utrikesminister ANNA LINDH (s):
          </note>
          <note>
            Fru talman! Göran Magnusson har frågat mig på vilket sätt regeringen
            stöder de demokratiska krafterna i Vitryssland.
          </note>
          <note>
            Regeringen delar till fullo den oro som Göran
          </note>
          <note>
            Magnusson uttrycker vad gäller mänskliga rättigheter i Vitryssland.
            Vitryssland har gått tvärs emot den demokratiska utveckling vi
            har sett i grannländerna.
          </note>
          <note>
            Företrädare för oppositionen har tystats. Några har t.o.m. försvunnit.
            Kvinnor och barn drabbas hårt av de svåra ekonomiska och sociala
            förhållandena.
          </note>
          <note>
            Regeringen har markerat tydligt mot Vitryssland flera gånger,
            senast den 18 oktober efter våldsamheterna i samband med den "frihetsmarsch"
            som anordnades i Minsk den 17 oktober av den demokratiska vitryska
            oppositionen. Flera framstående företrädare för oppositionen fängslades
            efter denna demonstration. I uttalandet uppmanade jag bl.a. regimen
            att inleda konkreta samtal med oppositionen, omedelbart frige
            fängslade oppositionella och intensifiera efterforskningarna kring
            de kända politiker som försvunnit på senare tid.
          </note>
          <note>
            EU:s ordförandeskap gjorde på hela EU:s vägnar några dagar senare
            ett liknande uttalande som i mycket tydliga ordalag fördömde våldet
            och arresteringarna i samband med oppositionens manifestation.
          </note>
          <note>
            I deklarationen avfärdas också myndigheternas ensidiga förklaringar
            till oroligheterna som går ut på att oppositionen är skyldig till
            våldsamheterna. EU-
          </note>
          <note>
            länderna underströk vidare - på samma sätt som gjorts i tidigare
            uttalanden - att en genuin politisk dialog med syfte att anordna
            fria och demokratiska val är det enda sättet att ge det vitryska
            ledarskapet politisk legitimitet. EU har tidigare gjort flera
            tydliga markeringar mot de vitryska brotten mot mänskliga rättigheter.
          </note>
          <note>
            Men vid sidan av uttalanden måste vi också agera till stöd för
            en demokratisk utveckling. Låt mig ge några exempel på vad vi
            gör.
          </note>
          <note>
            I november 1997 arrangerade regeringen tillsammans med Polen
            ett internationellt seminarium vid
          </note>
          <note>
            Östersjöinstitutet i Karlskrona med syfte att markera stöd för
            det vitryska civila samhället. Som en uppföljning till seminariet
            beslutade Sida-Öst 1998 om ett projekt inom ramen för det svenska
            utvecklingssamarbetet med Central- och Östeuropa. Forum Syd är
            paraplyorganisation för projektet som ska främja kontakter mellan
            svenska och vitryska enskilda organisationer. För att uppmuntra
            kontakter med just
          </note>
          <note>
            Vitryssland är kraven på självfinansiering från de svenska organisationernas
            sida sänkta och stöd kan även ges till rekognoseringsresor. Inledningsvis
            avsattes 6,5 miljoner kronor för projektet. Glädjande nog har
            intresset från svensk sida varit mycket stort, och projektet har
            resulterat i åtskilliga kontakter på gräsrotsnivå mellan Sverige
            och Vitryssland. En fortsättning på projektet kommer att övervägas
            inom kort.
          </note>
          <note>
            Regeringen stöder också andra projekt med anknytning till demokrati
            och mediefrihet i Vitryssland.
          </note>
          <note>
            Över 200 vitryska journalister har hittills med Sida-
          </note>
          <note>
            Öst- eller Tacisfinansiering genomgått s.k. FOJO-
          </note>
          <note>
            kurser vid högskolan i Kalmar. Dessa kurser har rönt stor uppskattning
            bland vitryska journalister. Sida-Öst delfinansierar dessutom
            den vitryska medborgarrättsorganisationen Charta 97:s Brysselkontor.
          </note>
          <note>
            Regeringen har därtill inom ramen för det av
          </note>
          <note>
            Svenska institutet administrerade projektet Partnerskap för kultur
            avsatt särskilda medel för insatser till stöd för de demokratiska
            krafterna i Vitryssland.
          </note>
          <note>
            Svenska institutet har också genom UNDP i Minsk gett stöd till
            två vitryska projekt med direkt anknytning till mänskliga rättigheter.
            Ett projekt har gällt utgivning av skolböcker om de mänskliga
            rättigheterna för spridning på vitryska skolor. Ett annat projekt
            omfattar tryckning och spridning i Vitryssland av grundläggande
            dokument om mänskliga rättigheter från FN, OSSE och Europarådet.
          </note>
          <note>
            EU gör också ansträngningar för att stödja demokratin i Vitryssland.
            Ett konkret exempel är det planerade Tacisprogrammet - värt 5
            miljoner euro - till stöd för det civila samhället i Vitryssland.
            Utgångspunkten är att de officiella kontakterna med Vitryssland
            är begränsade och sker genom EU:s ordförandeland. Kontakterna
            med det civila samhället ökas däremot, eftersom det vitryska folket
            och demokratin inte gynnas av isolering.
          </note>
          <note>
            Regeringen ger vidare sitt fulla stöd till OSSE:s närvaro i Minsk
            genom dess rådgivnings- och övervakningsgrupp. Mandatet för gruppen
            omfattar bl.a.
          </note>
          <note>
            främjande av demokratiska institutioner och övervakning av Vitrysslands
            åtaganden inom OSSE. På sistone har stora ansträngningar gjorts
            för att under OS-
          </note>
          <note>
            SE:s ledning inleda en dialog mellan regimen och oppositionen
            i syfte att ge oppositionen tillgång till medier och skapa förutsättningar
            för fria och demokratiska val nästa år.
          </note>
          <note>
            Interpellanten berör slutligen Europarådet. Bristerna i Vitryssland
            gör att landet ännu inte kvalificerar sig för inträde i Europarådet.
            Den speciella gäststatus som landet tidigare hade suspenderades
            1997.
          </note>
          <note>
            Detta medför att det s.k. övervakningsförfarandet inom Europarådets
            ministerkommitté inte är tillämpbart för Vitrysslands del. I syfte
            att främja en demokratisk utveckling i Vitryssland genomförde
            nyligen
          </note>
          <note>
            Vitrysslandsrapportören i Europarådet ett besök i
          </note>
          <note>
            Minsk.
          </note>
          <note>
            Fru talman! Förhållandena i Vitryssland är fruktansvärda. Vi
            måste reagera när vi t.o.m. i ett grannland ser hur mänskliga
            rättigheter förtrampas. Människor förtrycks, fängslas och förnedras.
            Situationen i
          </note>
          <note>
            Vitryssland berör Sverige i högsta grad, både som en del av vårt
            närområde och som en del av Europa.
          </note>
          <note>
            Landet gränsar till tre av de länder i Central- och
          </note>
          <note>
            Östeuropa som ansökt om medlemskap i EU. Huvudstaden Minsk ligger
            bara 75 mil från den svenska kusten.
          </note>
          <note>
            Regeringen räknar med att vi gemensamt - regeringen, de politiska
            partierna och organisationerna -
          </note>
          <note>
            ska kunna fortsätta våra ansträngningar. För egen del kommer
            jag inom kort att bjuda in alla svenska frivilligorganisationer
            som är verksamma i Vitryssland till ett möte för att diskutera
            hur vi gemensamt kan gå vidare i arbetet för att främja respekten
            för mänskliga rättigheter och ett återupprättande av demokratin
            i
          </note>
          <note>
            Vitryssland.
          </note>
          <note type="speaker">
            Anf. 2 GÖRAN MAGNUSSON (s):
          </note>
          <note>
            Fru talman! Jag vill börja med att tacka utrikesministern för
            ett uttömmande och kraftfullt svar på min interpellation om förhållandena
            för de mänskliga rättigheterna i Vitryssland. Jag vill understryka
            det som utrikesministern konstaterar i slutet av sitt interpellationssvar,
            nämligen att förhållandena i Vitryssland är fruktansvärda.
          </note>
          <note>
            Jag hade själv tillfälle att besöka Vitryssland i samband med
            Lukasjenkos statskupp. Jag tycker att man ska kalla det för en
            statskupp. Jag kunde då konstatera att de sociala och ekonomiska
            förhållandena var mycket besvärliga, och de har förvisso inte
            förbättrats sedan dess. Utöver stora svårigheter med förtrampade
            mänskliga rättigheter är det också en kraftig ekonomisk nedgång
            som faktiskt leder till social misär i landet. Detta är naturligtvis
            alldeles oacceptabelt ur mänsklig synpunkt.
          </note>
          <note>
            När man studerar förhållandena i Vitryssland är det mycket enklare
            att beskriva de svåra problemen än att peka på vilka lösningar
            som finns. Jag tror att det är väldigt viktigt att man aktar sig
            för att nöja sig med problembeskrivningen och i stället bl.a.
            satsar på dessa folkliga kontakter. Det är sådant som kan bygga
            upp ett inre motstånd mot Lukasjenko.
          </note>
          <note>
            När jag var där för tre år sedan hade jag tillfälle att besöka
            en människorättsorganisation. De hade verkligen inte särskilt
            goda förutsättningar att arbeta.
          </note>
          <note>
            För någon eller några månader sedan mötte jag vitryssar som var
            i Sverige genom Kommunförbundets försorg. Där förekommer det också
            ett utbyte. Då hade jag tillfälle att utbyta tankar kring detta.
            Man har inte stora möjligheter att agera i Vitryssland med hänsyn
            till den närmast polisiära stat som det faktiskt är.
          </note>
          <note>
            Jag tycker alltså att det är väldigt bra att vi har fått ett
            ytterligare understrykande av regeringens inställning i de här
            frågorna, där man kraftigt markerar att förhållandena i Vitryssland
            är oacceptabla.
          </note>
          <note>
            Jag vill, fru talman, också ta upp en annan aspekt på den här
            frågan. Jag har i mitt arbete i Committee on Legal Affairs and
            Human Rights i Europarådet bl.a. mött kolleger från andra länder
            i Östeuropa. Det finns där ett stigande intresse för den presidentmakt
            som Lukasjenko har konstruerat i Vitryssland, och man uttalar
            sig i olika länder för att det är en ur presidentens synpunkt
            effektiv organisation.
          </note>
          <note>
            Man hyser i en del av de här länderna stor oro för att Lukasjenkos
            statskonstruktion, om jag får uttrycka det så, ska smitta av sig
            till andra länder. Jag skulle, fru talman, gärna vilja höra om
            utrikesministern har några kommentarer till risken för en sådan
            utveckling.
          </note>
          <note>
            Det ska för övrigt på söndag hållas val i Ukraina, som är ett
            av de länder som har en svag demokratisk situation och stabilitet
            och där man inte riktigt vet vad som kan hända. Därför är det
            angeläget att sätta press på regimen i Vitryssland också ur stabilitetssynpunkt.
          </note>
          <note type="speaker">
            Anf. 3 MARIANNE ANDERSSON (c):
          </note>
          <note>
            Fru talman! Jag vill tacka både för interpellationen och för
            svaret. Jag tycker att det är mycket angeläget att den här debatten
            förs i riksdagen. Vi har alldeles för lite debatt om vad som egentligen
            händer i Vitryssland, ett grannland som ligger så nära oss. Vi
            talar inte så mycket om det.
          </note>
          <note>
            Jag kan också bekräfta det stora folkliga engagemang som finns
            för det vitryska folket i Sverige. Det gäller insatser för Tjernobylbarn
            och andra riktade humanitära insatser.
          </note>
          <note>
            Låt mig bara ge ett exempel. Missionsförsamlingen i min hemort
            Vårgårda bedriver ett mångårigt hjälparbete i Vitryssland, som
            har lett till många kontakter och vänskapsförhållanden. Det är
            ett mycket viktigt redskap för att motstå de onda krafter som
            nu finns i Vitryssland. De människor som jobbar med det här kan
            också beskriva alla de svårigheter som man som hjälparbetare möter
            i denna verksamhet.
          </note>
          <note>
            Jag hörde att utrikesministern nu tänker bjuda in frivilligorganisationer,
            och det är väldigt bra. Det kan då ges exempel på vilka problem
            som man möter i detta sammanhang. Regimen gör faktiskt ganska
            stora ansträngningar för att försvåra för hjälpen att nå fram.
          </note>
          <note>
            Centerpartiet har i en ganska omfattande motion tagit upp förhållandena
            i Vitryssland. Vi beskriver där förhållandena i landet. Det är
            inga nyheter - också utrikesministern känner till dem - men vi
            pekar t.ex.
          </note>
          <note>
            på att förre premiärministern och presidentkandidaten
          </note>
          <note>
            Michael Tjigir sitter fängslad sedan i mars i år. Oppositionspolitikern
            Viktor Gontjar, förre inrikesministern Zacharenko och förra riksbankschefen
            Tamara
          </note>
          <note>
            Vinikova är några av de mer kända exemplen på människor som är
            försvunna.
          </note>
          <note>
            Lukasjenko har skaffat sig fullständig kontroll över etermedierna
            och trakasserar tidningarna med speciallagar, skatterazzior och
            en hel del annat. Den enda Internetleverantören i landet tillhör
            staten.
          </note>
          <note>
            Dessutom beskärs användandet av det vitryska språket i skolor
            och i olika kultursammanhang, allt som ett led i unionsprocessen
            med Ryssland. Det är förfärligt.
          </note>
          <note>
            Jag vill ställa en rad frågor till utrikesministern bl.a. utifrån
            vår motion. Naturligtvis tycker vi att
          </note>
          <note>
            Sverige behöver bli ännu mer aktivt när det gäller att uppmärksamma
            MR-situationen i Vitryssland i olika internationella forum där
            Sverige kan göra någonting.
          </note>
          <note>
            Vi bör arbeta för en högre aktivitetsnivå i FN:s kommission för
            mänskliga rättigheter när det gäller förhållandena i Vitryssland.
            Vi tycker att FN:s kommissionär för mänskliga rättigheter bör
            inleda en systematisk granskning och dokumentation av de övergrepp
            som sker. Kan Sverige ta initiativ till det?
          </note>
          <note>
            Vidare ska enligt Vitrysslands konstitution parlamentets talman
            ta över som statschef då presidentens mandat löper ut. Sedan den
            21 juli 1999 är egentligen talman Semjon Sjaretskij landets laglige
            statschef.
          </note>
          <note>
            Han har som bekant lämnat landet och tagit sig in i
          </note>
          <note>
            Litauen. Hur ser utrikesministern t.ex. på möjligheten att inbjuda
            honom till Sverige för att få en ännu bättre dialog med oppositionen?
          </note>
          <note>
            Vi menar också att internationella sanktioner bör sättas in mot
            Vitryssland. Det kan handla om krediter som nu går via Moskva.
            Jag är medveten om trubbigheten i sanktionsinstrumentet, men det
            finns en del åtgärder, bl.a. detta, som skulle kunna drabba de
            ledande skikten i Vitryssland. Det kan t.ex. också gälla idrottsbojkotter
            och handel med lyxartiklar.
          </note>
          <note>
            Det enda språk som en man som Lukasjenko förstår är maktspråk,
            och detta är de maktmedel som man kan sätta in. Om Sverige kan
            ta initiativ till sanktioner vore det bra.
          </note>
          <note>
            Sverige bör också sätta ökad press på Ryssland att agera. Ryssarna
            bör åtminstone kräva en folklig förankring i Vitryssland för den
            fortsatta unionsprocessen. Vi behöver verkligen trycka på för
            detta.
          </note>
          <note>
            Det var slutligen intressant att höra om journalistutbildningarna.
            Jag vill till sist fråga om det finns kunskaper om hur de journalister
            det gäller kan använda sina kunskaper i Vitryssland efter den
            här utbildningen.
          </note>
          <note type="speaker">
            Anf. 4 Utrikesminister ANNA LINDH (s):
          </note>
          <note>
            Fru talman! Jag ska försöka hinna besvara så många som möjligt
            av Göran Magnussons och Marianne Anderssons kommentarer och frågor.
          </note>
          <note>
            Inledningsvis vill jag bara säga att jag tycker att det väldigt
            glädjande att vi har en så stor samsyn och samstämmighet i den
            här frågan. Jag tror att det är väldigt viktigt att vi kan agera
            mellan partierna och även gemensamt med organisationerna för att
            få största möjliga press på regimen i Vitryssland.
          </note>
          <note>
            Naturligtvis är också relationerna med Ryssland och med de andra
            grannstaterna, som både Göran
          </note>
          <note>
            Magnusson och Marianne Andersson tog upp, av stort intresse.
            Jag skulle på Göran Magnussons fråga gärna ha velat svara att
            Lukasjenko är isolerad och att vi inte tror att det är någon risk
            för en spridningseffekt.
          </note>
          <note>
            Samtidigt vet jag att det tyvärr finns sådana risker.
          </note>
          <note>
            Genom att vi visar vårt motstånd mot regimen i
          </note>
          <note>
            Vitryssland så tydligt som möjligt tror jag dock att vi kan minska
            de riskerna. Det var naturligtvis väldigt oroande signaler när
            vi häromdagen fick rapporter om att Lukasjenko höll tal till den
            ryska duman och möttes av stående ovationer och fick ett oerhört
            entusiastiskt mottagande för den politik som ju är så oerhört
            kränkande för mänskliga rättigheter.
          </note>
          <note>
            Naturligtvis är i det perspektivet också diskussionerna om att
            bilda någon typ av statsförbund tillsammans med Ryssland oroande.
            De stärker dessutom de mer nationalistiska krafterna i Ryssland.
            Detta är, som jag ser det, till nackdel för båda länderna.
          </note>
          <note>
            Det är i och för sig upp till dem själva att fatta beslut om
            formerna för samverkan mellan Ryssland och
          </note>
          <note>
            Vitryssland, men vi ska komma ihåg att om den typen av beslut
            ska fattas, ska det ske med legitimitet hos folken i båda länderna.
            Vi har tidigare inte sett att man har kunnat genomföra demokratiska
            folkomröstningar i Vitryssland, och det inger därför väldigt stora
            farhågor att man tvärtemot folkopinionens vilja försöker att genomföra
            den här typen av statsförbund.
          </note>
          <note>
            Vi kommer naturligtvis att agera via FN och FN:s kommission för
            mänskliga rättigheter. Vi kan också se att engagemanget och intresset
            för Vitryssland i
          </note>
          <note>
            EU, i Europarådet och i FN har ökat.
          </note>
          <note>
            En fråga är vad man kan göra vid sidan av att stödja de demokratiska
            organisationerna. Marianne
          </note>
          <note>
            Andersson tar upp ett antal frågor om sanktioner. Det är rätt
            komplicerade frågor. Det gäller att hitta metoder som inte försvårar
            utbytet med folkliga organisationer och med oppositionen i Vitryssland.
            I dagsläget är nog de aktiviteter som riktar sig mot att dels
            tydliggöra brotten mot mänskliga rättigheter, dels öka samarbetet
            med de demokratiska organisationerna och oppositionen de bästa
            framkomstvägarna.
          </note>
          <note>
            Regeringen kommer att på olika sätt försöka bjuda in oppositionen.
            Från regeringens sida har vi hittills haft kontakter med socialdemokraterna
            - vi har ju partikontakter, precis som Marianne Anderssons parti
            har - men regeringen kommer också att genom
          </note>
          <note>
            Charta 97 bjuda in representanter för oppositionen i
          </note>
          <note>
            Vitryssland till Sverige. Förhoppningsvis kan vi ordna former
            för ett sådant besök redan i vinter.
          </note>
          <note>
            Jag tycker också att det är viktigt att vi stryker under vilka
            fantastiska insatser som görs alltifrån de stora svenska organisationernas
            sida och från enskilda familjer som har tagit emot barn från Vitryssland
            och t.ex. till Aftonbladets kampanj för att samla in pengar till
            datorer åt vitryska kvinnor.
          </note>
          <note type="speaker">
            Anf. 5 GÖRAN MAGNUSSON (s):
          </note>
          <note>
            Fru talman! Dessvärre kan man ju konstatera att
          </note>
          <note>
            Lukasjenko åtnjuter ett visst folkligt stöd för sin politik.
            Folkomröstningen som genomfördes, och som naturligtvis hade oerhörda
            brister och som inte accepterades av någon av de europeiska organisationerna,
            vare sig OSSE eller Europarådet, gav ju honom ändå en indikation
            om att han har stöd för sin politik.
          </note>
          <note>
            Detta är ju i och för sig inte så svårt att förstå, därför att
            för det vitryska folket har ju utvecklingen mot demokrati hela
            tiden gått parallellt med försämrad levnadsstandard och ökade
            svårigheter i det sociala livet. Så det finns naturligtvis på
            det sättet ett visst stöd, och möjligen också en besvikelse över
            upplösningen av Sovjetunionen och de förutsättningar och möjligheter
            till bättre försörjning som det vitryska folket rent faktiskt
            hade under den tidigare perioden.
          </note>
          <note>
            Det är naturligtvis därför väldigt viktigt att Sverige, folkliga
            organisationer och annat inte hanterar den här situationen så
            att man inte bara isolerar Lukasjenko utan också isolerar de folkliga
            organisationer och de folkliga kontakter som man har där borta.
            Det är ju oerhört viktigt att man så att säga kan underminera
          </note>
          <note>
            Lukasjenkos regim via de omfattande kontakter som utrikesministern
            har beskrivit i sitt interpellationssvar och som är exempel på
            det; det finns ytterligare ett antal sådana här aktiviteter.
          </note>
          <note>
            Jag vill, fru talman, till sist för min del bara understryka
            vikten av att utrikesministern och Sverige i alla olika organ
            håller den här frågan levande, så att man inte, vilket är ganska
            lätt i sådana här sammanhang, efter ett antal år - snart är det
            tre år sedan statskuppen i Vitryssland, och man kan inte säga
            att Lukasjenkos ställning har försvagats under de här tre åren,
            utan snarare tvärtom - misslyckas med att hålla den här frågan
            levande, utan så att man i alla sammanhang kan sätta press på
            det.
          </note>
          <note>
            Jag vet ju, genom mitt eget arbete i Europarådets parlamentarikerförsamling,
            att man därifrån på olika sätt försöker sätta press på Vitryssland,
            men att det inte är alldeles lätt att komma i kontakt med själva
            regimen och framför allt få regimen på resonemangsbasis. Man diskuterar
            ju som om det mesta av Vitrysslands problem egentligen är förorsakade
            av Europa.
          </note>
          <note>
            Jag hade, som jag nämnde tidigare, fru talman, tillfälle att
            vara i Vitryssland i en Europarådsmission just i anslutning till
            Lukasjenkos maktövertagande. I
          </note>
          <note>
            hans propagandaupplägg ingick då också att plötsligen träffa
            den här lilla Europarådsdelegationen. Han ställde då frågan till
            mig och några andra: Vi har ju nu plockat de bästa bitarna ur
            författningarna i Europa; Frankrikes författning, Sveriges författning
            och ytterligare några andra. Vad har ni egentligen för invändning
            mot era egna författningar?
          </note>
          <note>
            Det är ju den totala tillämpningen av de här författningarna
            och det sätt som Lukasjenko gör det på som är problemet. Jag ville
            återge det här, därför att det återspeglar på ett bra sätt det
            tänkande som Lukasjenko och hans medarbetare ägnar sig åt i de
            här frågorna. Deras attityd är: Vi har tagit det bästa från
          </note>
          <note>
            Europa, och så klagar Europa på oss! Det är alltså den attityd
            som man möts av när man försöker påverka den politiska utvecklingen
            i Vitryssland.
          </note>
          <note type="speaker">
            Anf. 6 MARIANNE ANDERSSON (c):
          </note>
          <note>
            Fru talman! På något vis befinner vi oss i den här situationen
            när det gäller Vitryssland som har förekommit så många gånger
            förr: Man ser problemen och man vet ganska väl vad som händer,
            men omvärlden kan göra så lite därför att de instrument som finns
            är så trubbiga. Och det är ju inte så lätt att säga hur man ska
            ändra dem. Den diskussionen har vi ju ofta när det käller konflikthantering,
            förebyggande arbete osv.
          </note>
          <note>
            Om vi jämför med t.ex. Jugoslavien, så vet vi att det finns vissa
            makthavare som inte bryr sig om något annat än maktmedel, och
            det är därför vi tog upp det här med sanktioner. Jag kan förstå
            utrikesministerns tveksamhet för att det kan drabba även gräsrotsnivån.
          </note>
          <note>
            Samtidigt undrar jag om man ändå inte allvarligt ska överväga
            att försöka göra någonting så att de krediter som i dag går via
            Moskva till Vitryssland blir stoppade, om det är möjligt att göra
            det. Det är ju just de här pengarna som ledarskiktet tar till
            sig. Folket får väl inte så mycket del i dem, såvitt jag förstår.
            Lyxartiklar är sådana saker som vi tar upp. Idrottsutbyte är också
            en sådan symbolsak som alltid är viktig för ett ledarskikt att
            man kan ha. Om man kan göra sådana saker tror jag ändå att det
            är värt att överväga, faktiskt.
          </note>
          <note>
            Det var bra att höra att oppositionen kanske ska bli inbjuden
            hit redan i vinter, och det är väldigt bra.
          </note>
          <note>
            Då hoppas jag att talmannen, som numera befinner sig i Litauen,
            också blir en del i det här, därför att enligt konstitutionen
            borde han egentligen vara statschef. Jag hoppas alltså att detta
            innefattar det.
          </note>
          <note>
            Jag fick inte riktigt något svar - jag förstår att utrikesministern
            inte hann med det - på min fråga om journalister och medier. Kontrollen
            över medierna är ju viktig om man ska ha en motkraft mot det som
            sker i landet. Då finns det några tecken på att man ändå kan använda
            sina kunskaper.
          </note>
          <note type="speaker">
            Anf. 7 Utrikesminister ANNA LINDH (s):
          </note>
          <note>
            Fru talman! Precis som Göran Magnusson säger är det viktigt att
            folket i Vitryssland kan få bra information, och det hör ju också
            samman med frågan om journalisterna. Man ska väl i och för sig
            säga att deras möjligheter att verka är väldigt begränsad, men
            det här innebär ju ändå både ett moraliskt stöd och en möjlighet
            att verka i viss utsträckning när de kommer tillbaka. Så även
            om de naturligtvis inte kan åka tillbaka och arbeta så fritt som
            vi skulle önska tror jag ändå att detta att flera hundra journalister
            får den här utbildningen betyder väldigt mycket för att sprida
            kunskap, både i Sverige om Vitryssland och i Vitryssland om demokrati
            och mänskliga rättigheter och om vad fria medier betyder.
          </note>
          <note>
            Sedan finns det ju andra vägar att verka för ökad information.
            Jag vet inte om det egentligen är tillåtet att i riksdagen göra
            reklam för insamlingar, men jag tycker att just den insamling
            som sker till kvinnor i
          </note>
          <note>
            Vitryssland och deras datorer är väldigt viktig. Vi kunde inte
            minst i samband med krisen i Kosovo se hur mycket det betyder
            med enskilda som på det sättet också hela tiden via Internet kan
            ha en direktkontakt utåt, ta till sig information från utlandet
            och sprida information till utlandet. Det här gäller alltså den
            insamling som Aftonbladet har.
          </note>
          <note>
            Jag skulle också vilja beröra de demokratiska organisationerna
            och oppositionen. Där hoppas jag att vi kan återkomma efter att
            vi har träffat de olika organisationerna och se vad det ytterligare
            finns som vi kan göra från svensk sida i samordnade insatser för
            att öka kontaktytorna med den vitryska befolkningen.
          </note>
          <note>
            I det perspektivet är jag möjligen lite tveksam till just idrottssanktionerna,
            för jag tror att idrottsutbytet ofta är ett sätt att visa på gräsrotsnivå
            hur ett demokratiskt land fungerar i praktiken. Däremot tror jag
            att det naturligtvis finns anledning att fortsätta att fundera
            på andra typer av sanktioner, som ju kan bli aktuella om inte
            förhållandena i Vitryssland ändras. Jag kan garantera Marianne
            Andersson att jag naturligtvis kommer att ha kvar också sanktionsfrågorna
            i det fortsatta bedömandet.
          </note>
          <note>
            Slutligen vill jag bara säga att vi naturligtvis också tar upp
            det här med andra länder som kan tänkas påverka situationen. Vi
            tar t.ex. upp det i våra kontakter med Ryssland. Senast när vi
            hade den ryska vice utrikesministern i Stockholm för ett par veckor
            sedan tog vi också upp frågorna om Vitryssland och vikten av att
            Ryssland också agerar när det gäller
          </note>
          <note>
            Vitryssland. Vi kommer också nästa vecka att ha en uppvaktning
            från EU i Vitryssland i Minsk, som kommer att framföra EU:s mycket
            bestämda protester mot den utveckling som nu sker.
          </note>
          <note>
            Men till syvende och sist tror jag att det viktigaste arbetet
            är det vi kan göra gemensamt för att stödja olika partier och
            olika demokratiska organisationer i
          </note>
          <note>
            Vitryssland och också se till att vi får så breda kontaktytor
            som möjligt mot det svenska samhället.
          </note>
          <note>
            Överläggningen var härmed avslutad.
          </note>
          <note>
            2 § Svar på interpellation 1999/2000:42 om demokrati i Kosovo
          </note>
          <note type="speaker">
            Anf. 8 Utrikesminister ANNA LINDH (s):
          </note>
          <note>
            Fru talman! Margareta Viklund har frågat hur regeringen avser
            att påskynda processen så att allmänna demokratiska val kan hållas
            i Kosovo, hur regeringen tänker agera för att upprätta ett multietniskt
            Kosovo och för att krigsförbrytare och ansvariga ledare ställs
            inför rätta och politiska fångar släpps fria.
          </note>
          <note>
            Jag vill börja med frågan om ett multietniskt Kosovo. Såsom Margareta
            Viklund mycket riktigt påpekar har i flyktingåtervändandets fotspår
            nya problem skapats. Tiotusentals serber, romer och andra nationella
            minoriteter har tvingats fly från sina hem. Det internationella
            samfundet har, trots omfattande militära och andra resurser på
            platsen, inte förmått att stoppa denna utveckling.
          </note>
          <note>
            Ett framtida multietniskt Kosovo där olika nationaliteter kan
            leva sida vid sida är en viktig politisk målsättning. Världssamfundet
            reagerade kraftfullt mot Milosevic-regimens omänskliga övergrepp
            mot den albanska befolkningen. Men även om man kan förstå de starka
            känslor som råder bland kosovoalbanerna efter åratal av förtryck,
            får aldrig hämndbegär och revanschism tas till intäkt för att
            nu förtrycka serber, romer eller andra minoriteter. Så länge våldet
            tillåts härska i Kosovo finns inga förutsättningar för utvecklingen
            av ett fredligt multietniskt samhälle.
          </note>
          <note>
            Den albanska majoritetsbefolkningen i Kosovo måste förmås inse
            att vägen mot en framtid i det nya multietniska Europas gemenskap
            bara kan ske genom tolerans och respekt för andra folkgrupper.
            Regeringen och EU har kraftigt fördömt det fortsatta etniskt baserade
            våldet i Kosovo och betonat vikten av ett multietniskt Kosovo
            och fördrivna människors rätt att återvända till sina hem.
          </note>
          <note>
            Försoning och stabilitet i Kosovo förutsätter att de individer
            som gjort sig skyldiga till krigsförbrytelser och MR-brott måste
            ställas inför rätta och dömas.
          </note>
          <note>
            Självfallet måste alla nödvändiga medel användas så att rättvisan
            får sin gång. I detta sammanhang betonar regeringen särskilt det
            viktiga arbete som bedrivs av den internationella tribunalen för
            f.d. Jugoslavien
          </note>
          <note>
            (ICTY). Sverige har bidragit till tribunalens arbete i
          </note>
          <note>
            Kosovo genom tidigt tillhandahållande av svensk expertis för
            att utreda de övergrepp som begåtts mot civilbefolkningen.
          </note>
          <note>
            Rapporterna om att 5 000 kosovoalbaner fortfarande hålls fängslade
            i Serbien utan rättegångar är djupt oroande. En kommission under
            FN:s översyn med MR-experter och anhöriga från Kosovo arbetar
            med att försöka identifiera saknade personer. Internationella
            rödakorskommittén är också engagerad i frågan. Sverige har med
            kraft tagit upp frågan direkt med företrädare för den serbiska
            regeringen i Belgrad.
          </note>
          <note>
            Det internationella samfundet bör inrikta sig på att stödja demokratiska
            politiska krafter i Kosovo, och en demokratisk utveckling för
            försoning i Kosovo.
          </note>
          <note>
            Det är viktigt att befolkningen i Kosovo känner sig delaktig
            i återuppbyggnadsarbetet. En huvuduppgift för FN:s interimsadministration
            (UNMIK) är att utveckla demokratiska och självstyrande institutioner
            i Kosovo. Bildandet av Kosovo Transitional Council
          </note>
          <note>
            ("transitionsrådet") i juli skapade ett forum mellan de större
            politiska partierna, lokala ledare och UNMIK.
          </note>
          <note>
            Sverige stöder UNMIK:s arbete politiskt, finansiellt och personellt.
            Drygt 70 svenskar arbetar i dag inom UNMIK och ytterligare personer
            håller på att rekryteras. Sverige har i olika forum verkat för
            att säkra UNMIK:s finansiering.
          </note>
          <note>
            Regeringen anser att fria, rättvisa och demokratiska lokala val
            bör hållas så snart det är politiskt och tekniskt möjligt. Det
            är viktigt att valen i Kosovo är väl förberedda och håller en
            hög demokratisk standard samt att de invånare som för närvarande
            befinner sig på flykt från Kosovo också bereds en möjlighet att
            delta. Det är också viktigt att ge nya politiska partier en möjlighet
            att förbereda sig.
          </note>
          <note>
            Behovet av tekniska förberedelser innan val kan äga rum i Kosovo
            ska inte underskattas. Registrering av väljare ska enligt planerna
            inledas inom kort. Det är angeläget att det skapas en korrekt
            bild av valmanskåren genom en folkräkning. En ny vallag och röstlängder
            måste också utarbetas. Det är i sammanhanget viktigt att bristen
            på finansiering inom FN inte ytterligare fördröjer de tekniska
            förberedelserna.
          </note>
          <note>
            Den exakta tidpunkten för lokalvalen är fortfarande föremål för
            diskussion. Generalsekreteraren har nyligen skickat en expertmission
            till Kosovo för insamla ytterligare underlag om förutsättningarna
            för lokala val i Kosovo. Inom UNMIK har OSSE ett särskilt ansvar
            för valförberedelserna och det långsiktiga demokratiseringsarbetet.
            Sverige stöder OS-
          </note>
          <note>
            SE:s mission med 40 experter.
          </note>
          <note type="speaker">
            Anf. 9 MARGARETA VIKLUND (kd):
          </note>
          <note>
            Fru talman! Jag ber att få tacka utrikesministern för svaret
            och för att det kom så snabbt. Jag tror egentligen inte att det
            råder några större motsättningar mellan oss när det gäller behovet
            av insatser i Kosovo. Men av utrikesministerns svar kan man få
            intrycket att oerhört mycket görs av Sverige för att multilateralt
            och bilateralt avhjälpa de enorma behoven. Jag tror och vill tro
            att intentionerna och viljan är både stora och goda. Det låter
            så fint och mycket när jag lyssnar till utrikesministerns svar
            och ord.
          </note>
          <note>
            Vad står de vackra orden egentligen för? Något speciellt konkret
            kan jag inte se i svaret. Det finns ingen direkt handlingsplan
            för vad regeringen vill göra för att nu inrätta demokrati i Kosovo.
            Sverige lämnar över en massa pengar och ansvar till andra organ.
            Konkreta insatser som polis, militär och tjänstemän i olika internationella
            organ är naturligtvis viktiga men inte tillräckliga. Man måste
            också ha kontakt med folket.
          </note>
          <note>
            Fru talman! Krig är ofattbart grymt. Jag tror inte riktigt att
            vi förstår det i vår skyddade del av världen.
          </note>
          <note>
            Jag är glad att jag varit i Bosnien och sett förödelsen där,
            som var obeskrivlig, när jag bestämde mig för att åka till Kosovo.
            Jag var där i slutet av augusti.
          </note>
          <note>
            Fru talman! Jag mötte i Kosovo representanter från de partier
            som ingår i det demokratiskt valda parlamentet. Man hade ett val
            i mars 1998. Jag mötte också en ledare för gerillarörelsen UCK
            och många andra. Samtliga politiska ledare inklusive UCK-
          </note>
          <note>
            ledaren och president Ibrahim Rugova önskade få hjälp med att
            bygga upp demokratin i Kosovo. Man ser Sverige som något slags
            idealland för demokrati och mänskliga rättigheter. Man sade också
            att Sverige är världens mest demokratiska land. Hur det än är
            med det ställer det naturligtvis krav på oss.
          </note>
          <note>
            Fru talman! Visst gör vi en del genom FN och EU
          </note>
          <note>
            både när det gäller humanitära hjälpinsatser och på annat sätt.
            Visst kan vi påverka olika processer genom de organen. Men jag
            har varit på plats. Jag har rest genom cirka två tredjedelar av
            landet och sett förödelsen. Jag vet att människor, stora familer,
            bor i tält, hönshus eller fönsterlösa hus utan uppvärmning.
          </note>
          <note>
            Samtidigt vet de om att EU, inklusive Sverige, har lovat pengar
            till byggmateriel. Men man väntar, som det kan tyckas, i all oändlighet
            och ser inget ljus.
          </note>
          <note>
            Något byggmateriel kommer inte i någon större omfattning fastän
            tiotusentals villiga armar är beredda att jobba både natt och
            dag för att skydda sig, sina familjer och samhällen mot vinterns
            kyla om de bara hade materiel.
          </note>
          <note>
            Många av de ledande politikerna varnar för kaos och anarki om
            inte den materiella återuppbyggnaden och införandet av ett demokratiskt
            Kosovo påskyndas. Det materiella har här också blivit en symbol
            för infriandet av demokratiskt fattade beslut i bl.a. EU.
          </note>
          <note>
            Kanske är det början på anarki och kaos som vi nu får se i en
            del upplopp och hemska onödiga mord som ägt rum. Jag vet inte,
            men jag kan föreställa mig att det kan vara så.
          </note>
          <note>
            Jag anser att det brådskar för de internationella samfunden,
            FN, EU och också Sverige att ta sitt ansvar, bygga upp landet
            och hålla de utfästelser man har lovat. Det är också demokrati.
          </note>
          <note type="speaker">
            Anf. 10 Utrikesminister ANNA LINDH (s):
          </note>
          <note>
            Fru talman! Jag tror det är viktigt att vi i Sverige gör allt
            vad vi kan för att nu stödja FN:s arbete i Kosovo och i samarbete
            med FN också arbete i ett antal andra organisationer. Däremot
            tror jag faktiskt inte att den svenska regeringen ska göra en
            egen handlingsplan för övergången till ett demokratiskt samhälle
            i
          </note>
          <note>
            Kosovo. Det man minst av allt behöver i Kosovo är att det är
            väldigt många som agerar på eget bevåg och med olika handlingsplaner.
          </note>
          <note>
            Det är FN som måste leda det övergripande arbetet på vägen till
            en demokrati i Kosovo. Vi ska göra allt för att stötta FN i det
            arbetet, inte att försöka bedriva något slags parallellt arbete.
            Vi gör mycket för att stötta FN:s arbete. Vi bidrar som alla vet
            med militär, en väldigt stor grupp, för att bevaka säkerheten.
            Vi bidrar också med många poliser. Polisen gör ett oerhört viktigt
            arbete för att minska spänningarna mellan befolkningsgrupper och
            för att se till att försöka garantera säkerheten för minoriteter.
          </note>
          <note>
            Det är ett väldigt svårt arbete. Vi vet att det fortfarande begås
            övergrepp mot minoriteter. Man jag vet också att den svenska polisen
            är väldigt uppskattad för sina insatser. Det var faktiskt också
            den internationella polisgrupp som allra först kom på plats i
          </note>
          <note>
            Kosovo. Den svenska polisledningen agerade snabbt, hjälpte till
            och såg till att styrkan omedelbart kom dit när regeringen bad
            om det.
          </note>
          <note>
            Vi kan också se att regeringen via Röda korset, via Kvinna till
            kvinna och på olika sätt med andra svenska organisationer och
            institutioner kunnat bidra till att försöka läka såren så gott
            som det går och bygga upp Kosovo igen.
          </note>
          <note>
            Naturligtvis återstår oerhört mycket arbete och många decennier
            kanske snarare än år innan man verkligen har kunnat bygga upp
            ett multietniskt och demokratiskt samhälle inte bara i Kosovo
            utan i hela
          </note>
          <note>
            Balkan. Kosovo är en del av det arbete som nu sker genom stabilitetspakten,
            där man försöker bygga upp inte bara Kosovo utan hela Balkanregionen
            för att få fred och stabilitet i framtiden. Min kabinettsekreterare
            Jan Eliasson är för övrigt ordförande för ett av arbetsborden
            i stabilitetspakten. Genom detta kan
          </note>
          <note>
            Sverige också bidra.
          </note>
          <note>
            Sverige bidrar också på olika sätt till återuppbyggnaden. Där
            kan vi fortfarande se att det saknas väldigt mycket resurser.
            Jag tror tyvärr att det är ogörligt att ett land, t.ex. Sverige,
            ensamt ska kunna ta på sig det arbetet. Vi måste se att samtliga
            länder hjälper till, och inte minst att de stora ekonomiska institutionerna
            också tar ett stort ansvar genom att bidra med lån och krediter
            för att bygga upp Kosovo och Balkan igen. Ett sådan arbete pågår
            också.
          </note>
          <note type="speaker">
            Anf. 11 MARGARETA VIKLUND (kd):
          </note>
          <note>
            Fru talman! Det är egentligen ett hästjobb att göra insatser
            i Kosovo. Jag hade aldrig räknat med eller heller menat att den
            svenska regeringen skulle göra en handlingsplan för hur det arbetet
            ska gå till. Däremot skulle det vara intressant att veta hur regeringens
            handlingsplan för sina egna insatser ser ut. Det var så jag menade
            - det kan hända att jag uttryckte mig dåligt.
          </note>
          <note>
            Polisen är uppskattad. Jag vet att den är väldigt mycket uppskattad.
            Polisen fick mycket beröm för sina insatser när jag var där nere.
            Jag tror säker att
          </note>
          <note>
            Sverige gör många fina insatser osv., men de försvinner ändå
            som en droppe i havet i allt det myckna som behövs. Samtidigt
            väntar folket på att de löften som har givits i olika internationella
            sammanhang, där ju också Sverige ingår, ska infrias. Man ser så
            lite resultat av det hela. Var någonstans bromsarna finns är svårt
            att säga, men någonstans måste de ju finnas. Det vet säkert utrikesministern
            - åtminstone bättre än vad jag vet.
          </note>
          <note>
            Ta bara en sådan sak som att det inte finns några lagar som fungerar
            nere i Kosovo! Man vet egentligen inte vilka lagar det är som
            gäller. Är det de serbiska lagarna - de lagar som rådde innan
            Serbien drog åt tumskruvarna i Kosovo - eller är det de lagar
            och förordningar som den FN-ledda administrationen
          </note>
          <note>
            UNMIK bestämmer om?
          </note>
          <note>
            Det råd som ska hjälpa den av FN:s generalsekreterare speciellt
            tillsatta utsände har inte den respekt bland folket, och inte
            heller bland de politiska ledarna, som man egentligen skulle kräva
            att det borde ha.
          </note>
          <note>
            Man anser inte att den kommittén är politiskt och demokratiskt
            representativ. Man tycker inte heller att rådet lyssnar på folket
            tillräckligt. Det är min uppfattning efter de signaler jag har
            fått.
          </note>
          <note>
            Det finns ett embryo till demokrati som man måste ta till vara.
            Men det fordras taktisk skicklighet, finkänslighet och medmänsklighet
            för att hjälpa landet att ta vara på sig självt. Utrikesministern
            var lite grann inne på detta i sitt förra svar - att man måste
            satsa på det folkliga stödet. Jag tror att här finns det mycket
            att göra i Kosovo. Folket är nämligen berett att hjälpa till.
            Man kan inte bara sätta sig som förmyndare över människorna och
            se dem som utslagna individer. Det finns ju också oerhört mycket
            kraft och en vilja att ta till sig demokratin. Framför allt tittar
            man på den västerländska demokratin. Man vill inte ha en Balkandemokrati.
            Hjälp oss att bygga upp en västerländsk demokrati! säger man.
          </note>
          <note>
            Ett parlament valdes i mars 1998. Detta parlament har på grund
            av de omständigheter som rått inte kunnat sammanträffa så många
            gånger. Det skedde en gång under Rambouilletavtalet, och sedan
            vet jag att parlamentet har haft ett par sammankomster nu i september.
          </note>
          <note>
            Det väckte naturligtvis förvirring hos folket och kanske också
            hos dem som kallas demokratiskt valda
          </note>
          <note>
            - och jag tror man också kan säga att de är det - när den provisoriska
            regeringen tillsattes. Det fanns ju redan en demokratiskt vald
            regering. Dessa funderingar har jag mött i hög grad bland de människor
            som i dag representerar den demokratiskt valda regeringen. Så
            visst finns det motsättningar, och det finns mycket att göra.
            Det gäller att ta vara på den spirande och önskvärda demokrati
            som finns hos folket.
          </note>
          <note type="speaker">
            Anf. 12 Utrikesminister ANNA LINDH (s):
          </note>
          <note>
            Fru talman! Återuppbyggnadsarbetet i Kosovo måste ske i flera
            steg. Det första som måste göras är att ta itu med den akuta säkerheten,
            och det är också det som det internationella samfundet har försökt
            göra. När kriget upphörde måste man försöka garantera säkerheten
            för olika befolkningsgrupper, och göra något åt den mest akuta
            humanitära nöden.
          </note>
          <note>
            Därefter handlar det om två saker. Det gäller dels att försöka
            bygga upp demokratin, det civila samhället och institutionerna,
            dels att återuppbygga Kosovo rent fysiskt.
          </note>
          <note>
            Det har skett relativt mycket med den fysiska återuppbyggnaden
            av Kosovo. Jag tror att en hel del har skett sedan Marianne Viklund
            var där i augusti.
          </note>
          <note>
            Jag var där någon månad senare, och redan då kunde vi se att
            väldigt mycket återuppbyggnadsarbete pågick. I dag räknar man
            med att ungefär två tredjedelar av husreparationerna redan är
            klara, enligt UNHCR.
          </note>
          <note>
            Betydligt längre tid tar det naturligtvis att bygga upp hela
            det administrativa, politiska och civila samhället igen, precis
            som Margareta Viklund säger. Det är FN:s representant som har
            ansvaret för den tillfälliga ledning av landet som han försöker
            utöva genom detta transition council. Det är också han som beslutar
            hur denna tillfälliga ledning ska se ut. Skälet till att han har
            valt att inte ta med alla de politiska partierna, utan bara ett
            par av grupperna från Kosovo, är framför allt att man räknar med
            att de är de två stora politiska krafterna. Det är de två som
            måste enas.
          </note>
          <note>
            Genom att sätta serber och albaner tillsammans kan man försöka
            lösa de oerhörda motsättningar som finns.
          </note>
          <note>
            I nästa steg kan man sedan återgå till mer normala förhållanden,
            där man återigen fritt kan välja mellan de politiska partierna
            i val. Vi räknar med att man först kommer att få se lokala val
            för att bygga upp lokal administration. Först i steget efter kommer
            nationella val. Det har förts en diskussion om hur snabbt man
            skulle kunna hålla lokala val. Håller man dem för snabbt finns
            det risk för att man inte hinner få någon demokratisk förankring
            eller stabilitet först, och att det kanske bara gynnar extrema
            intressen.
          </note>
          <note>
            Som jag sade i mitt svar kommer det heller inte att finnas tid
            att upprätta ordentliga röstlängder och att garantera att de som
            har flytt men ändå tillhör Kosovo får möjlighet att rösta t.ex.
            vid gränsstationer.
          </note>
          <note>
            Allt sådant försöker man nu lösa, och så fort det är löst ska
            också lokala val kunna hållas för att senare också följas av de
            nationella valen.
          </note>
          <note>
            Sverige försöker också att hjälpa till med detta, både genom
            olika institutioner och med kunskaper som vi har om demokrati
            och valprocesser. I det långsiktiga återuppbyggnadsarbetet kommer
            också en lång rad med jurister, administratörer och liknande att
            behövas för att bygga upp rättssystemet igen. Precis som Margareta
            Viklund säger är läget ganska osäkert när det gäller vilka lagar
            som tillämpas. Framför allt verkar man nu följa principen att
            man använder de lagar som KFOR-styrkan tillhör, dvs. i brittisk
            zon tillämpas brittisk lag, i fransk zon tillämpas fransk lag
            osv. Det är naturligtvis inte ett långsiktigt hållbart system,
            men det är ändå kanske den enda praktiska möjligheten under den
            tillfälliga övergångsregim som vi nu ser. Det finns säkert mycket
            kvar som behöver göras innan vi kan se en demokratisk och stabil
            utveckling i Kosovo. Vi kommer att fortsätta att göra allt vad
            vi kan.
          </note>
          <note type="speaker">
            Anf. 13 MARGARETA VIKLUND (kd):
          </note>
          <note>
            Fru talman! Demokratin är väldigt skör. En demokrati som inte
            riktigt finns är ännu skörare; den måste man naturligtvis bygga
            upp. Men som jag ser det finns det ett embryo till demokrati också
            i det här landet.
          </note>
          <note>
            Det största partiet är ju LDK. UCK kallar sig inte för ett politiskt
            parti i dag. Jag frågade dem direkt, och de säger: nej, det är
            inget politiskt parti. Men dessa finns representerade i den här
            kommissionen.
          </note>
          <note>
            De andra, t.ex. kristdemokraterna, som är det andra största partiet,
            socialdemokraterna och liberalerna känner sig väldigt förbigångna
            eftersom de inte får vara med. De får vara med lite perifert i
            den demokratiska diskussionen, men de skulle vilja vara med på
            ett mer aktivt sätt.
          </note>
          <note>
            Som jag sade förut finns det ett embryo, och det finns också
            en vilja hos de människor som är demokratiskt valda att hjälpa
            till med det som utrikesministern nämnde. Det gäller registrering
            och allt annat praktiskt och konkret arbete. Från alla möjliga
            håll säger man att man har erfarenhet, kunskap och vilja.
          </note>
          <note>
            Har man försökt att nå dessa människor, folket självt, och försökt
            få med dem i den här processen, så att de kan vara med och känna
            sig delaktiga i den här uppbyggnaden av demokratin? Det tror jag
            är väldigt viktigt, och de längtar efter att få komma in i det
            arbetet. De har kunskap och vilja. De har också levt i det system
            som har funnits även om de kanske inte har levt i landet i hela
            tiden. De har ju också levt utanför landets gränser men försökt
            hålla kunskaper och kontakter uppe. Det finns oerhört mycket att
            göra när det gäller demokratin.
          </note>
          <note>
            Jag har skrivit en rapport om min resa som jag gärna vill överlämna
            sedan.
          </note>
          <note type="speaker">
            Anf. 14 Utrikesminister ANNA LINDH (s):
          </note>
          <note>
            Fru talman! Vi kan naturligtvis se att det finns mycket kvar
            att göra i Kosovo. Jag har inte tillräckliga kunskaper för att
            framföra någon kritik mot det sätt som FN hittills har försökt
            att hantera den här svåra situationen på. Man har försökt bilda
            ett transitionsråd och försökt få till stånd en interimsadministration,
            en tillfällig administration, som också kan fungera mellan de
            största krafterna i landet och de viktigaste partierna i landet.
          </note>
          <note>
            Däremot kan vi naturligtvis vara överens om att man inför framtiden
            måste återgå till normala förhållanden där alla partier är med
            och kan spela en roll i återuppbyggnaden. Vi kan redan se att
            det sker på lokal nivå. Man har bildat lokala råd. Där ingår ofta
            fler representanter från partierna. Detta kan naturligtvis sedan
            bilda mönster för det nationella råd som så småningom kommer att
            byggas upp med ett bredare deltagande.
          </note>
          <note>
            Tills vidare får vi fortsätta att göra allt vad vi kan för att
            stötta FN:s ansträngningar, öka våra egna ansträngningar och dessutom
            se till att även andra länder mer aktivt bidrar ekonomiskt till
            UNMIK:s arbete, eftersom man i dag lider akut brist på pengar.
            Och det är UNMIK som ska göra det mest avgörande arbetet i Kosovo.
          </note>
          <note>
            Överläggningen var härmed avslutad.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            1999/2000:13 till miljö- och justitieutskottet
          </note>
          <note>
            Motioner
          </note>
          <note>
            1999/2000:K13-K16 till konstitutionsutskottet
          </note>
          <note>
            1999/2000:Sk12-Sk16 till skatteutskottet
          </note>
          <note>
            1999/2000:T2-T4 till trafikutskottet
          </note>
          <note>
            4 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 1999/2000:12 Statlig förvaltning
            av premiepensionsmedel, m.m.
          </note>
          <note>
            1999/2000:Sf6 av Ulla Hoffmann m.fl. (v)
          </note>
          <note>
            1999/2000:Sf7 av Kerstin-Maria Stalin (mp)
          </note>
          <note>
            1999/2000:Sf8 av Inger Davidson m.fl. (kd)
          </note>
          <note>
            Utrikesutskottets betänkanden
          </note>
          <note>
            1999/2000:UU5 Nordiskt samarbete 1998
          </note>
          <note>
            1999/2000:UU3 Om kryptografi
          </note>
          <note>
            1999/2000:UU4 Ett forskningssamarbete med Västeuropeiska försvarsmaterielgruppen
            (WEAG) och
          </note>
          <note>
            Finland
          </note>
          <note>
            Justitieutskottets betänkande
          </note>
          <note>
            1999/2000:JuU3 Ändring av fridskränkningsbrotten
          </note>
          <note>
            Lagutskottets betänkande
          </note>
          <note>
            1999/2000:LU1 Utländska förvärv av fritidsfastigheter i Sverige
          </note>
          <note>
            Socialförsäkringsutskottets betänkande
          </note>
          <note>
            1999/2000:SfU4 Tidsbegränsade uppehållstillstånd i vissa utlänningsärenden
          </note>
          <note>
            Socialutskottets betänkande
          </note>
          <note>
            1999/2000:SoU3 Ändring i lagen om ersättning till steriliserade
            i vissa fall, m.m.
          </note>
          <note>
            Miljö- och jordbruksutskottets betänkanden
          </note>
          <note>
            1999/2000:MJU3 Godkännande av 1998 års protokoll om långlivade
            organiska föroreningar och om tungmetaller under konventionen
            om långväga gränsöverskridande luftföroreningar
          </note>
          <note>
            1999/2000:MJU4 Djurskydd m.m.
          </note>
          <note>
            1999/2000:MJU5 Livsmedelskontroll
          </note>
          <note>
            Arbetsmarknadsutskottets betänkande
          </note>
          <note>
            1999/2000:AU3 Ändrade bestämmelser för överprövning av vissa
            personalärenden
          </note>
          <note>
            5 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 29 oktober
          </note>
          <note>
            1999/2000:47 av Martin Nilsson (s) till näringsminister Björn
            Rosengren
          </note>
          <note>
            Rörlighet på arbetsmarknaden
          </note>
          <note>
            1999/2000:48 av Dan Ericsson (kd) till miljöminister
          </note>
          <note>
            Kjell Larsson
          </note>
          <note>
            Det lokala investeringsprogrammet och projektet
          </note>
          <note>
            Ringdansen
          </note>
          <note>
            1999/2000:49 av Gudrun Lindvall (mp) till socialminister Lars
            Engqvist
          </note>
          <note>
            Nickelallergier
          </note>
          <note>
            1999/2000:50 av Ola Karlsson (m) till kulturminister
          </note>
          <note>
            Marita Ulvskog
          </note>
          <note>
            Digitala TV-sändningar i marknätet
          </note>
          <note>
            1999/2000:51 av Sten Andersson (m) till justitieminister Laila
            Freivalds
          </note>
          <note>
            Polisläckor
          </note>
          <note>
            1999/2000:52 av Göte Jonsson (m) till socialminister
          </note>
          <note>
            Lars Engqvist
          </note>
          <note>
            Funktionshindrades boendeplacering
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 2 november.
          </note>
          <note>
            6 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 29 oktober
          </note>
          <note>
            1999/2000:122 av Leif Carlson (m) till statsrådet
          </note>
          <note>
            Ingela Thalén
          </note>
          <note>
            Regelverket för tandvård
          </note>
          <note>
            1999/2000:123 av Lennart Klockare (s) till statsrådet
          </note>
          <note>
            Ingela Thalén
          </note>
          <note>
            Köp av rehabiliteringstjänster
          </note>
          <note>
            1999/2000:124 av Yvonne Ruwaida (mp) till näringsminister Björn
            Rosengren
          </note>
          <note>
            Lönediskriminering
          </note>
          <note>
            1999/2000:125 av Ola Karlsson (m) till statsrådet
          </note>
          <note>
            Britta Lejon
          </note>
          <note>
            Kommunala bussbolag
          </note>
          <note>
            1999/2000:126 av Berit Jóhannesson (v) till utrikesminister Anna
            Lindh
          </note>
          <note>
            Etnisk rensning i Kosovo
          </note>
          <note>
            1999/2000:127 av Chatrine Pålsson (kd) till socialminister Lars
            Engqvist
          </note>
          <note>
            Patientjournaler
          </note>
          <note>
            1999/2000:128 av Chatrine Pålsson (kd) till socialminister Lars
            Engqvist
          </note>
          <note>
            Elöverkänslighet
          </note>
          <note>
            1999/2000:129 av Chatrine Pålsson (kd) till socialminister Lars
            Engqvist
          </note>
          <note>
            AMS kurser för språkutbildning i medicin
          </note>
          <note>
            1999/2000:130 av Kenneth Lantz (kd) till socialminister Lars
            Engqvist
          </note>
          <note>
            Försäkringskassorna
          </note>
          <note>
            1999/2000:131 av Amanda Agestav (kd) till socialminister Lars
            Engqvist
          </note>
          <note>
            Tablettmissbruk bland unga
          </note>
          <note>
            1999/2000:132 av Rosita Runegrund (kd) till statsrådet Ingegerd
            Wärnersson
          </note>
          <note>
            Undervisningsmaterial med brottsförebyggande perspektiv
          </note>
          <note>
            1999/2000:133 av Per Lager (mp) till statsrådet Maj-
          </note>
          <note>
            Inger Klingvall
          </note>
          <note>
            Barnkonventionen
          </note>
          <note>
            1999/2000:134 av Sten Andersson (m) till justitieminister Laila
            Freivalds
          </note>
          <note>
            Förbud mot s.k. smällare under nyårshelgen
          </note>
          <note>
            1999/2000:135 av Carina Hägg (s) till statsrådet
          </note>
          <note>
            Maj-Inger Klingvall
          </note>
          <note>
            Afganistan
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 2 november.
          </note>
          <note>
            7 § Anmälan om skriftligt svar på fråga
          </note>
          <note>
            Anmäldes att skriftligt svar på följande fråga inkommit
          </note>
          <note>
            den 29 oktober
          </note>
          <note>
            1999/2000:79 av Rolf Gunnarsson (m) till näringsminister Björn
            Rosengren
          </note>
          <note>
            Åkerinäringens konkurrensläge
          </note>
          <note>
            Svaret redovisas i bilaga som fogas till riksdagens snabbprotokoll
            tisdagen den 2 november.
          </note>
          <note>
            8 § Kammaren åtskildes kl. 9.54.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
