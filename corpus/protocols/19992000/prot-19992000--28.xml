<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--28</head>
          <docDate when="1999-11-16 00:00:00">1999-11-16 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------------
          </note>
          <note>
            1 § Utökning av antalet extra suppleanter i lagutskottet
          </note>
          <note>
            Valberedningen hade på begäran av Socialdemokraternas riksdagsgrupp
            tillstyrkt att antalet suppleanter i lagutskottet skulle utökas
            från 18 till 19.
          </note>
          <note>
            Kammaren medgav denna utökning.
          </note>
          <note>
            2 § Val av extra suppleant i lagutskottet
          </note>
          <note>
            Företogs val av extra suppleant i lagutskottet.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i lagutskottet
          </note>
          <note>
            Anders Ygeman (s)
          </note>
          <note>
            3 § Aktuell debatt: Den aktuella situationen i skolan
          </note>
          <note type="speaker">
            Anf. 1 BEATRICE ASK (m):
          </note>
          <note>
            Fru talman! Under de senaste månaderna har tecknen på allvarliga
            problem i skolan blivit många. I
          </note>
          <note>
            förra veckan presenterade Skolverket sin rapport
          </note>
          <note>
            Läget i grundskolan 1999. Den är ovanpå utbildningsinspektörernas
            rapport i vintras och riksdagsrevisorernas enhälliga rapport från
            i våras, belägg för att många elever inte får eller tillgodogör
            sig den utbildning de har rätt till. Över 20 % lämnar skolan utan
            ett fullständigt avgångsbetyg. En femtedel av den unga generationen
            slås ut på förhand, förmenas i praktiken reella möjligheter till
            vidare studier, arbete och demokratiskt inflytande.
          </note>
          <note>
            I Skåne har författarinnan Christina Classon efter en tids arbete
            i Stenkulaskolan skrivit ett öppet brev till ansvariga om sina
            erfarenheter:
          </note>
          <note>
            Det är löjligt att tala om undervisning. Större delen av lektionerna
            går åt till att hålla klassen tyst, sittande eller inom klassrummet.
            Eleverna kommer droppande en efter en vartefter, och det är svårt
            att urskilja någon gräns mellan rast och lektion, början och slut.
            Ingen ber om ursäkt för att de kommer för sent, kanske för att
            det inte går att urskilja vad de skulle komma för sent till.
          </note>
          <note>
            Stenkulaskolan i Malmö är inte alla Sveriges skolor. Enstaka
            erfarenheter är inte allmängiltiga.
          </note>
          <note>
            Skolor är olika. Men den samlade redovisning som
          </note>
          <note>
            Skolverket ger i sin rapport visar att som det är i dag kan vi
            inte ha det i grundskolan. Resultaten måste bli bättre. Sviktande
            kunskaper och allmän oro är ett hot mot varje civiliserat samhälle.
            Det är ungdomar som ställts utanför eller aldrig utvecklat ett
            rikt språk eller fått nödvändig bildning som lättast rekryteras
            till extrema rörelser. Det är mot den bakgrunden Moderata samlingspartiets
            riksdagsgrupp har begärt en aktuell debatt om krisen i skolan.
          </note>
          <note>
            Anf. 2 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Låt mig börja med att säga att jag tycker att det
            är bra att skol- och utbildningsfrågorna nu börjar få sin rätta
            plats högt uppe på den politiska dagordningen. Det är knappt 14
            dagar sedan vi diskuterade skolan en hel dag och kväll här, och
            vi har flera interpellationsdebatter framför oss.
          </note>
          <note>
            Min företrädare Ylva Johansson brukade tala om den ljusa och
            den mörka bilden av skolan. Låt mig börja med den ljusa.
          </note>
          <note>
            Sverige har en bra skola i jämförelse med många andra länder.
            Det visas i internationella rapporter och vid internationella
            seminarier. Vi är ledande på många områden som läsförståelse,
            IT och bemötande av elever med funktionshinder.
          </note>
          <note>
            Satsningen på Värdegrundsprojektet har mötts av stort intresse
            av bl.a. USA:s utbildningsminister och av Unesco. I början av
            december kommer en OECD-
          </note>
          <note>
            rapport om förskolan i olika länder att presenteras.
          </note>
          <note>
            Jag har fått veta att Sverige där får ett utomordentligt erkännande.
            Tyvärr har jag kunnat konstatera att dessa rapporter ej tas riktigt
            på allvar i vårt eget land.
          </note>
          <note>
            Dagens debatt ska handla om vad som inte fungerar i skolan -
            och detta är viktigt. Men innan vi startar denna debatt är det
            vår skyldighet som politiker att ärligt upplysa om att en mycket
            klar majoritet av eleverna klarar sig bra och att de trivs i skolan.
            Risken är annars att medborgarna får en bild av skolan som är
            totalt missvisande. Vi är också skyldiga att ge såväl lärare som
            elever ett erkännande för att de gör ett mycket gott arbete på
            de flesta håll. Denna uppmaning har jag fått av lärare och elever
            på mina resor
          </note>
          <note>
            - och den är därmed överlämnad till er.
          </note>
          <note>
            Fru talman! Inget annat land har ett så omfattande uppföljnings-
            och resultatsystem som Sverige. Elevernas resultat och personalens
            och elevernas trivsel är därför väl kända. Således kan vi i dag
            konstatera att inte alla elever når de mål som är uppsatta.
          </note>
          <note>
            Vilka är då de elever som börjar i årskurs 1? Vi vet att en femtedel
            saknar självförtroende redan när de börjar skolan. Vi vet att
            många är skilsmässobarn.
          </note>
          <note>
            De har alltså redan genomgått en stor förändring i livet. Vi
            vet att många elever har utländsk bakgrund.
          </note>
          <note>
            En stor andel av deras föräldrar är arbetslösa och saknar själva
            det svenska språket. Vi vet att av de elever som börjar skolan
            har många olika slags funktionshinder. Vi vet att det i vissa
            familjer finns en mamma eller pappa som inte fullt ut klarar av
            att vara förälder på grund av egna problem.
          </note>
          <note>
            En skola för alla innebär att även dessa elever måste mötas och
            ges en möjlighet att fungera som människa och ges goda kunskaper.
            För att detta ska vara möjligt krävs, enligt min mening, att följande
            tre delar blir uppfyllda.
          </note>
          <note>
            För det första: Eleverna ska möta en skola som förmår följa och
            stödja dem under hela skoltiden -
          </note>
          <note>
            från förskola till dess de lämnar gymnasiet.
          </note>
          <note>
            För det andra: De ska ha rätten att utifrån sina behov och förutsättningar
            få stöd i läs- och skrivutvecklingen.
          </note>
          <note>
            För det tredje: Den miljö de möter i skolan ska omfattas av de
            värderingar läroplanen lyfter fram i värdegrunden.
          </note>
          <note>
            Den första delen i en skola för alla är följande.
          </note>
          <note>
            Den ska vara en sammanhållen förskola, grundskola och gymnasium
            som präglas av gemensam helhetssyn och samhällssyn.
          </note>
          <note>
            Förskolan har nu en egen läroplan och är första steget i det
            livslånga lärandet. Därför vill jag att förskolan ska bli tillgänglig
            för alla. Inget barn ska behöva utestängas från förskolan på grund
            av arbetslöshet i familjen, höga avgifter eller andra skäl. Jag
            vill därför införa en allmän förskola för barnets egen skull.
          </note>
          <note>
            En allmän förskola ska ge barn lust att läsa och lära. Det ska
            vara en förskola med hög pedagogisk kvalitet, där barnen utvecklar
            sin förmåga att upptäcka och använda matematik i meningsfulla
            sammanhang, och där barns skapande förmåga i lek, bild, rörelse,
            sång och musik, dans och drama ges stort utrymme. Genom att tidigt
            få del av en pedagogisk verksamhet ökar också möjligheterna att
            stödja barns språkutveckling till stöd för det fortsatta arbetet
            i grundskolan.
          </note>
          <note>
            Så till grundskolan. Kommunen och skolan har ett stort ansvar
            för att följa upp de elever som riskerar att inte nå målen. Det
            är oerhört viktigt att göra denna uppföljning och dra denna lärdom
            för att misstagen ej ska upprepas. Skolan har som utvärderingsinstrument
            diagnostiska prov, test, nationella prov, skolverksrapporter m.m.
            Det är angeläget att dessa är av god kvalitet och att de därmed
            kan medverka till att stärka den nationella likvärdigheten. Jag
            vill dock understryka att det inte är antalet prov eller tester
            som är det viktiga utan vad som sker efter det att resultatet
            är framtaget.
          </note>
          <note>
            Skolverkets utbildningsinspektörer konstaterar brister i användningen
            av såväl tester som åtgärdsprogram. Det saknas en koppling mellan
            testerna och de pedagogiska strategier som skolorna behöver utarbeta.
          </note>
          <note>
            För att nå en bättre måluppfyllelse inom grundskolan genomför
            vi, eller ska vi genomföra, följande åtgärder.
          </note>
          <note>
            Skolverkets Kvalitetsgranskningsnämnd har getts i uppdrag att
            granska likvärdigheten i betygssättning, vidare kommunernas ansvar
            för helheten i utbildningen med betoning på övergångar och skolbyten.
            För att stödja lärarnas bedömning och betygssättning har
          </note>
          <note>
            Skolverket fått i uppdrag att utveckla en provbank med nationella
            prov. För att ge kommunerna bättre förutsättningar att uppfylla
            målen avsätts 500 miljoner kronor för bl.a. kompetensutveckling
            för lärare inom en rad strategiska områden.
          </note>
          <note>
            220 miljoner har avsatts varje år i tre år till särskilda utbildningsinsatser
            i storstadsregionerna. För år 2000 föreslås ytterligare 45 miljoner
            t.ex. till läxstöd. Vi inleder en försöksverksamhet med avreglerad
            timplan för att därmed öka möjligheterna för skolan att själv
            avgöra hur skolans mål ska nås.
          </note>
          <note>
            Så går jag över till gymnasiet. Gymnasieskolan genomgår just
            nu en revision där programmål, inriktningar och kursplaner moderniseras
            och där ett nytt tekniskt program införs. Den gymnasieskola som
            infördes under Beatrice Asks tid som skolminister moderniseras
            nu för att ge eleverna större valfrihet men också för att ge programmen
            tydligare struktur;
          </note>
          <note>
            allt i syfte att få en gymnasieskola för alla - inte bara det
            stora flertalet. För att understryka det senare genomför vi också
            ett stort antal förändringar som stärker elevernas rätt till stöd
            under skoltiden, t.ex. fler timmar inom yrkesprogrammen, åtgärdsprogram
            och speciella program inom det individuella programmet.
          </note>
          <note>
            I den sammanhållna gymnasieskolan ska alla ungdomar ges likvärdiga
            förutsättningar att välja utbildning efter sin förmåga och sina
            personliga drömmar. Gymnasieskolan ska inte innehålla återvändsgränder
            med utbildningar som inte ger en grund för nya steg i det livslånga
            lärandet.
          </note>
          <note>
            För att nå en bättre måluppfyllelse föreslår vi bl.a.
          </note>
          <note>
            kompetensutveckling av lärare inom olika områden, en samverkansgrupp
            mellan skola och arbetsliv för att diskutera yrkesutbildning,
            APU, lärlingsutbildning m.m. Obligatoriska nationella prov i matematik,
            svenska och engelska är under utveckling. Jag har också i utvecklingsplanen
            aviserat en utredning om gymnasieskolans framtida struktur, och
            jag välkomnar samtliga partier att komma med konkreta förslag
            och delta i diskussionen om gymnasieskolans framtid.
          </note>
          <note>
            Den andra delen i en skola för alla är rätten att lära sig läsa
            och skriva. Alla barn har rätt att få tillägna sig ett språk.
            Alla elever ska lämna grundskolan med en god grund i läsning och
            skrivning. Att läsa och skriva är en rättighet och ett krav för
            att kunna aktivt verka i ett demokratiskt samhälle. Det är skolans
            främsta uppgift att se till att ingen lämnar grundskolan utan
            dessa kunskaper.
          </note>
          <note>
            Barns språkutveckling ska stimuleras genom att deras intresse
            för läsning och skrivning tidigt väcks i förskolan. Grundskolan
            ska följa barns språk- och läsutveckling och möta med utvecklingsinsatser
            när detta behövs. Den slogan som myntades på 1970-talet att varje
            lärare är en svensklärare har i högsta grad relevans fortfarande.
          </note>
          <note>
            Kunskapen om dyslexi har ökat de senaste åren.
          </note>
          <note>
            Många skolor har satsat på utbildning om detta till personalen.
            Det behövs dock ytterligare insatser.
          </note>
          <note>
            Skolor där läsning av skönlitteratur har fått stort utrymme har
            också visat bättre resultat än andra. Vi behöver mer kompetensutveckling
            till lärare, vi behöver mer forskning om elever med funktionshinder
            och vi behöver utveckla skolbibliotekens pedagogiska roll i skolan,
            och detta ämnar vi också göra.
          </note>
          <note>
            Den tredje delen i en skola för alla är värdegrunden. Skolan
            ska främja förståelse för andra människor och förmåga till inlevelse.
            Omsorg om den enskildes välbefinnande och utveckling ska prägla
            verksamheten. Vid mobbning eller trakasserier har de som arbetar
            i skolan en skyldighet att gripa in. Inget barn ska behöva få
            sin uppväxt förstörd för att vuxna inte vågade gripa in.
          </note>
          <note>
            Det är med stor glädje jag har erfarit all positiv respons på
            värdegrundsåret. I många skolor pågår nu ett intensivt arbete
            med att på olika sätt genomföra läroplanens intentioner. Här vill
            jag också understryka vikten av samarbete med föräldrarna. Sjuåringen
            som kommer till skolan och viftar med en kniv eller kallar läraren
            vid könsord har inte lärt sig detta i skolan.
          </note>
          <note>
            Skolan kan aldrig ta över ansvaret från föräldrarna. Det är de
            som har ansvaret för att ge sina barn normer för hur man är tillsammans
            med andra. Skolan kan och ska däremot arbeta tillsammans med föräldrarna
            kring värdegrundsfrågor. Erfarenheterna visar att det är då vi
            når bäst resultat; när skolan och omvärlden tar vara på varandras
            resurser och när eleverna blir delaktiga i formandet av skolans
            gemensamma regler.
          </note>
          <note>
            Fru talman! Jag har redovisat några konkreta förslag på hur vi
            tänker utveckla skolan, och jag ser fram emot att lyssna på övriga
            partiers förslag.
          </note>
          <note type="speaker">
            Anf. 3 BEATRICE ASK (m):
          </note>
          <note>
            Fru talman! Skolministern pratar om en skola för alla, och det
            är väl vad vi vill ha - det är inget fel på den ambitionen - men
            vi är väldigt långt från målet.
          </note>
          <note>
            Jag ska hålla mig till grundskolan, som berörs i det underlag
            som vi i dag har att diskutera kring och som vi har begärt en
            debatt om, nämligen Skolverkets rapport om läget.
          </note>
          <note>
            20 % av de elever som lämnade grundskolan i våras fick inte ett
            fullständigt avgångsbetyg. Det är var femte elev! Skolverket kallar
            det här för en allvarlig motgång för skolan och skolsystemet,
            och man säger att det faktum att mellan 3 % och 4 % inte lär sig
            läsa och skriva ordentligt är oacceptabelt. Jag vill påstå att
            det är ett hot mot gemenskap och sammanhållning människor emellan.
            Dålig utbildning och kunskapsklyftor skapar grogrund för konflikter,
            missförstånd och utanförskap, och det var ju ingen händelse som
            gjorde att Hitler på sin tid gjorde vad han kunde för att misskreditera
            lärarna.
          </note>
          <note>
            Skolverket redovisar den nationella och den generella bilden.
            I verkligheten når många, och det påpekar skolministern, kunskapsmålen.
            Men många gör det ju inte, och siffrorna är mycket värre i vissa
            skolor och områden. Klyftorna växer. I Malmös olika stadsdelar
            i våras gick mellan 68 % och 11 % ur skolan med Icke godkänd i
            minst ett ämne. Grundskolans resultat för elever med invandrarbakgrund
            är ännu mer skrämmande. Vårterminen 1999 fick var tredje invandrarelev
            betyget Icke godkänd i svenska 2.
          </note>
          <note>
            Skolverkets rapporter visar att 43 % av de elever som har invandrarbakgrund
            inte har fullföljt sina gymnasiestudier inom fyra år, och avhoppen
            ökar. Vi måste söka svaren på vad som ska göras i grundskolan.
          </note>
          <note>
            I dagens Svenska dagbladet hänvisar Ingegerd
          </note>
          <note>
            Wärnersson till Perssonpengarna, men det gör uppenbart mindre
            nytta, för de har ju skickats ut ett par omgångar, och vi vet
            att det här inte främst är en resursfråga. Det handlar om hur
            man koncentrerar sig och den professionalitet som skolan har.
          </note>
          <note>
            Skolministern talar också om nödvändigheten av maxtaxa och allmän
            förskola. Men maxtaxan kostar lika mycket som all undervisning
            under ett år. Bara skillnaden mellan vad staten är beredd att
            ge kommunerna och vad reformen kommer att kosta utgör kostnaden
            för undervisningen under en hel termin. Visst;
          </note>
          <note>
            som förälder kan jag få lägre taxa till dagis, men till priset
            av att jag kanske får undervisa barnet själv en hel termin. Det
            är i skolan det sparas, och det har sparats och sparats och dragits
            ned, och det har varit ett bekymmer. Ett och annat projektbidrag
            löser inte detta problem.
          </note>
          <note>
            Vi moderater menar att orsakerna till sviktande resultat är många
            och komplexa. Men ett tecken tyder på att skolans professionalitet
            håller på att undergrävas. Svårigheten att rekrytera och behålla
            väl utbildade lärare är ett bokstavligt exempel på det här problemet,
            men det finns också annat.
          </note>
          <note>
            I Skolverkets rapport kan man läsa att många skolor i dag har
            bristande kunskaper om de egna elevernas resultat. Man vet alltså
            inte vad eleverna lär sig. Många saknar systematik i bevakningen
            av elevernas prestationer. Det är ingen ordning på hur man ska
            arbeta för att kontinuerligt följa upp skolans insatser. Kan det
            bli mindre professionellt?
          </note>
          <note>
            Vi moderater menar att det här är en effekt av flumskolan. Man
            kan ifrågasätta betyg och betygssättning på goda grunder, men
            betyg innebär i alla fall att lärare och därmed skolan som helhet
            kontinuerligt tvingas mäta resultat mot givna mål. Det är bra,
            och det borde ske långt tidigare än i årskurs 8. Särskilt viktigt
            är det ju med alla former av uppföljning för elever som halkar
            efter. Man behöver väckarklockor tidigt.
          </note>
          <note>
            Ett och annat kommer det nu besked om att man kanske ska göra,
            men hittills har politiken gått åt fel håll. De obligatoriska
            nationella proven har ju avskaffats av socialdemokraterna. Bara
            65 % av kommunerna genomför dem. Den första betygssättningen har
            senarelagts. Kraven på lärares kunskaper i svenska har nyligen
            sänkts och skolans viktiga roll som stimulerande miljö för språkutvecklingen
            undergrävs därmed.
          </note>
          <note>
            Även staten har blivit flummig som garant för den likvärdiga
            skolan. Skolorna är i dag skyldiga att rapportera i vilken grad
            eleverna faktiskt lär sig det de ska. Redovisningen ska berätta
            vad skolorna tänker göra åt eventuella brister, och det är naturligtvis
            viktigt. Men de flesta kommuner slarvar. Skolverket konstaterar
            att mer än 80 % inte har lämnat någon kvalitetsredovisning alls.
            Kommunerna ägnar sig åt civil olydnad när det gäller skolan.
          </note>
          <note>
            Jag håller med skolrådet på Skolverket som häromdagen sade att
            det behövs mer handfasta åtgärder mot kommuner som inte sköter
            sitt ansvar för skolan.
          </note>
          <note>
            Han ansåg att Skolverket, som kan stänga dåliga friskolor, måste
            få motsvarande sanktionsmöjligheter mot kommunala skolor. Det
            håller jag med om. Dåliga skolor ska stängas. Eleverna ska gå
            i bra skolor. Vi måste få en ordning som gör att inte nya elever
            stoppas in i en obligatorisk skola som inte fungerar. Vi måste
            se till att varje barn får den skola och den utbildning som det
            har rätt till.
          </note>
          <note>
            Min fråga till skolministern och regeringen är om man är beredd
            att äntligen ge Skolverket möjlighet att stänga dåliga skolor.
            Det är förmodligen först då som kommunerna förstår allvaret och
            ansvaret i den uppgift som de fått sig tilldelad.
          </note>
          <note>
            (Applåder)
          </note>
          <note type="speaker">
            Anf. 4 KALLE LARSSON (v):
          </note>
          <note>
            Fru talman! Ett vanligt sätt att inleda en sådan här debatt är
            att tacka det parti som har begärt debatten för att det gjort
            det. Men eftersom det inte ligger för mig att tacka moderater
            för egentligen någonting nöjer jag mig med att bara konstatera
            att det är bra.
          </note>
          <note>
            För även om alla menar det de säger, att skolan är viktig, att
            vi ska satsa mer på skolan, att det är en investering i framtiden
            som vi talade om i valrörelsen, är skillnaderna mellan högerns
            och Vänsterns syn på skolan större än likheterna. Och det är förstås
            naturligt, vi företräder helt olika samhällsintressen.
          </note>
          <note>
            Fru talman! Nog är det ändå lite förvånande att det just är moderaterna
            som begärt den här debatten.
          </note>
          <note>
            På flera områden är det ju de problem som grundades under deras
            tid vid makten som i dag hotar den jämlika skolan. Det var när
            Carl Bildt tillsammans med sina tre väpnare innehade regeringsmakten
            som kommunernas ekonomi raserades och många skolor drabbades av
            kraftiga nedskärningar. Och hur trovärdigt är det egentligen att,
            som Beatrice Ask i dag, ömma om skolan och samtidigt vilja sänka
            skatten så fort man kommer åt? Nej, vi låter oss inte förföras
            av
          </note>
          <note>
            Beatrice Ask i dag. Pratet från moderaternas sida om att de vill
            skapa "Europas bästa skola" är bara just det: Prat, tomt prat,
            tomt prat i ett försök att dölja att man egentligen företräder
            sina egna intressen. Högerns ideologi går ut på att var och en
            står sig själv närmast, och näst därefter kommer de egna barnen.
          </note>
          <note>
            Därefter ingenting, sedan ingenting, sedan grannarna i kvarteret
            och så återigen ingenting.
          </note>
          <note>
            Högern skapar en skola för några. Vänstern vill skapa en skola
            för alla.
          </note>
          <note>
            Fru talman! En av de största utmaningarna mot den jämlika skolan
            är den snabba framväxten av s.k.
          </note>
          <note>
            fristående skolor. Jag har i och för sig aldrig riktigt begripit
            varför de kallas fristående skolor, men för klarhets skull ska
            jag i den här debatten använda nyspråket och kalla de skolor som
            inte drivs gemensamt för fristående skolor. Vi kan låtsas att
            det betyder att de är fristående från demokratiskt inflytande.
          </note>
          <note>
            Det går fort nu. För varje termin ansöker alltfler om att få
            starta fristående skolor. Sedan 1992 har antalet fristående skolor
            ökat med 450 %. I Stockholm går 8 % av eleverna i fristående skolor
            och i
          </note>
          <note>
            Sollentuna 15 % av grundskoleeleverna i fristående grundskolor.
            Och från att ha varit antingen rena drivhus för överklassen som
            riksinternaten eller perifera pedagogiska försök utmanas den jämlika
            skolan i dag av fristående skolor på bred front.
          </note>
          <note>
            Man kan betrakta detta på många olika sätt. Man kan se det som
            ett misslyckande för den gemensamma skolan. För Vänsterpartiet
            är det uppenbart att skolan i mycket stora delar inte fungerar
            som den ska.
          </note>
          <note>
            Det krävs ökade resurser - mer pengar helt enkelt -
          </note>
          <note>
            för att man ska kunna anställa fler lärare och minska klasstorlekarna
            och ge rätt stöd- och hemspråksundervisning osv. Det krävs ett
            utökat elevinflytande, och det krävs en undervisning som bättre
            än i dag utgår från elevernas erfarenheter och som ger verktyg
            för kritiskt tänkande och en helhetssyn. Men explosionen av fristående
            skolor i Sverige gynnar inte
          </note>
          <note>
            Sveriges elever - snarare tvärtom. För när de föräldrar som har
            tillräckligt kulturellt kapital väljer en fristående skola åt
            sina barn lämnas majoriteten kvar i de gemensamma. Samma sak gäller
            när en del väljer sin egen etniska eller religiösa inriktning.
            Segregationen - åtskillnaden, uppdelningen - i samhället ökar.
          </note>
          <note>
            Vänstern säger: Solidaritet och likvärdighet är styrka.
          </note>
          <note>
            Högern säger: Rädda sig den som kan.
          </note>
          <note>
            Vänstern ser en skola av god kvalitet för alla som en av demokratins
            viktigaste hörnstenar. Skolan ska vara en mötesplats för alla
            barn och unga, oavsett klass, kön och etnisk bakgrund. Vår principiella
            uppfattning är därför att skolväsendet ska styras demokratiskt
            av hela samhället, och vi är starkt kritiska till framväxten av
            fristående skolor. Många av de skolor som nu söker tillstånd är
            också att uppfatta som vinstdrivande företag, exempelvis Bureägda
            Vittra och Kunskapsskolan. Skolan håller på att förvandlas till
            en marknad. Det ska kunna tjänas pengar på barnens skolgång.
          </note>
          <note>
            Mot den bakgrunden vill jag passa på att ställa några frågor
            till skolministern.
          </note>
          <note>
            Skolministern har tidigare uttalat tveksamhet inför skolor som
            drivs i vinstintresse. Vänsterpartiet har föreslagit att alla
            vinster som skapas i en fristående skola måste återinvesteras
            i skolan för att förhindra just detta. Delar skolministern den
            uppfattningen?
          </note>
          <note>
            I dag ställer lagstiftningen lägre krav på lärarnas utbildning
            i de fristående skolorna än i de kommunala. Vänsterpartiet har
            krävt en ändring i skollagen.
          </note>
          <note>
            Vad anser skolministern om det?
          </note>
          <note>
            I dag kan enda skillnaden mellan en fristående skola och en kommunal
            vara själva driftsformen. Det gör att många allmänna fristående
            skolor startas, vilket försvårar kommunernas planering av skolverksamheten
            och ofta också deras ekonomi. Vänsterpartiet föreslår att en fristående
            skola ska kunna godkännas av Skolverket bara om den har en pedagogisk
            profil som innebär ett kvalitativt tillskott till skolväsendet
            i kommunen. Är ministern beredd att ställa upp på det?
          </note>
          <note>
            Fru talman! Även om högern - i sin iver att få rasera allt vad
            arbetarrörelsen byggt upp av välfärd och utbildningspolitik -
            svartmålar den kommunala skolan allt vad man kan, betyder det
            inte att det är rätt.
          </note>
          <note>
            Låt oss mot högerns "rädda-sig-den-som-kan-linje"
          </note>
          <note>
            ställa det som från början och alltjämt är det svar som den överväldigande
            majoriteten av Sveriges elever faktiskt tjänar på: En gemensam
            skola av god kvalitet för alla.
          </note>
          <note type="speaker">
            Anf. 5 YVONNE ANDERSSON (kd):
          </note>
          <note>
            Fru talman! Återigen en rapport om krisen i skolan. Den visar
            hur den institution som ska rusta det uppväxande släktet i kunskap
            och mognad fullgör sitt uppdrag. Skolan är inte till belåtenhet.
          </note>
          <note>
            Om arbetare på Saab målar flygplanen vita när beställningen är
            svarta vidtas omedelbara åtgärder, som de flesta känner till.
          </note>
          <note>
            Skollagen säger att eleverna ska genomgå en harmonisk utveckling
            i skolan, det är beställningen. Men många elever är olyckliga.
            De varken mognar i harmoni eller tillägnar sig erforderliga kunskaper.
            Åtgärder måste vidtas.
          </note>
          <note>
            Det är dags att bryta den onda cirkeln och målmedvetet förändra
            svensk skola. Förändringar krävs enligt rapporten på minst tre
            områden, och de rör alla eleverna.
          </note>
          <note>
            Det första problemet handlar om att alltför många elever lämnar
            skolan utan tillräckliga kunskaper.
          </note>
          <note>
            Skolans problem är dock i första hand inte bristen på kunskap.
            Det är en konsekvens av att andra problem inte har lösts. Sverige
            ligger internationellt sett högt när det gäller kunskap i kärnämnena.
            Men det kan vi inte nöja oss med så länge många elever inte når
            betyget Godkänd.
          </note>
          <note>
            Enligt rapporten är variationen mellan kommunerna stor, en variation
            på uppemot 20 %. Det kan inte bero på att eleverna är mer begåvade
            i vissa kommuner än andra eller att lärarna inte har förmåga att
            sätta rätt betyg. Det kan däremot bero på att skolan fungerar
            olika i olika kommuner. Skolan har olika status, lärare har olika
            möjligheter att själva avgöra hur elevers behov bäst kan mötas
            och föräldrar olika möjlighet till inflytande etc. Det är mer
            flexibelt i vissa kommuner. Skolverket skriver på s. 47: Varje
            elev bör betraktas som unik och dess behov lösas på det sätt som
            är bäst för eleven. Formen för en sådan lösning kan och måste
            kunna variera.
          </note>
          <note>
            De problem som Skolverket visar på i rapporten har sin grund
            i en kollektivistisk princip; alla ska lära sig ungefär lika mycket
            på ungefär samma sätt och på ungefär samma tid och ungefär vid
            samma tillfälle i livet. Men elever är inte ett kollektiv. De
            är många enskilda personligheter och var och en har sina begåvningar,
            intressen och därmed sitt eget behov.
          </note>
          <note>
            Sjukvården behandlar inte lårbensbrott på samma sätt som njursten.
            Inte heller kan man låta elever som har en typ av behov lära på
            samma sätt som andra som har behov av en helt annan träning. Ett
            flexibelt system är en förutsättning för att möta elevers olika
            behov.
          </note>
          <note>
            Skolverket skriver vidare på s. 12: "Familjen är viktig för barn
            och unga. Det är problem i familjen som vid sidan av mobbning
            är det vanligaste temat när barn talar om svårigheter i livet."
          </note>
          <note>
            Det är bra att Skolverket nu uttalar värdet av familjen. Den
            har under lång tid nonchalerats. Familjer är olika, och de kan
            möta barnens behov och skolan ska stödja dem. Varje barn har rätt
            till någon som tar på sig ansvaret för dess fostran. Föräldrar
            och vuxna måste ta sig tid för barnets bästa.
          </note>
          <note>
            Fostran, uppförande, ordning och reda är begrepp som hör ihop
            med lärande. Därför måste vi möta grundproblematiken och återuppta
            arbetet med att skapa en god lärandemiljö. Då kommer också eleverna
            att lära sig såväl kunskaper som hur man ska uppföra sig mot varandra.
          </note>
          <note>
            Mobbningen är en konsekvens av att värdegrunden inte har tagits
            på allvar och bearbetats av lärare och elever samt efterlevts
            i det dagliga livet. Mellan
          </note>
          <note>
            50 000 och 100 000 barn mår inte bra i skolan.
          </note>
          <note>
            Det räcker inte med social kompetens för att förhindra mobbning
            i skolan. Det krävs innehållslig kunskap om värdegrunden tillsammans
            med värderingar och attityder. Mobbning kan aldrig accepteras
            i någon form. Alla barn ska ha rätt till en kvalitetssäkring i
            skolan som innebär att de ska vara trygga i en positiv miljö.
            Därför är det praktiska arbetet med en tydlig värdegrund som utgår
            från den 2000 år gamla gyllene regeln en alldeles utmärkt medicin
            mot mobbning.
          </note>
          <note>
            Fru talman! Krisen i svensk skola måste mötas med systemförändring.
            Den måste mötas med flexibilitet och med att frigöra lärare från
            de tvång som binder dem i dagens system och som i förlängningen
            förhindrar elever att uppleva lusten att lära. Lärarna måste få
            bestämma hur de ska arbeta för att eleverna ska utvecklas.
          </note>
          <note>
            Lusten att lära finns i en god, trygg arbetsmiljö.
          </note>
          <note>
            Den åstadkoms genom att ha rent och ordnat omkring sig, men också
            genom att i det vardagliga livet praktisera de värden som ligger
            till grund för vår kultur.
          </note>
          <note>
            Som alla rikets lagar ska också skollagen följas.
          </note>
          <note>
            När rapport efter rapport visar att lagen inte följs måste åtgärder
            vidtas. Grundproblemet måste angripas en gång för alla.
          </note>
          <note>
            Elever ska var och en ha rätt till en harmonisk utveckling.
          </note>
          <note type="speaker">
            Anf. 6 SOFIA JONSSON (c):
          </note>
          <note>
            Fru talman! Det var för två veckor sedan som vi fick möjlighet
            att läsa Skolverkets rapport, och det var en skrämmande läsning.
            Var femte elev i grundskolan gick ut utan fullständiga betyg.
            Var tionde elev blev godkänd i svenska, engelska eller matematik.
          </note>
          <note>
            Fram till i dag har skolministern avstått från att kommentera
            rapporten i olika medier. Det är ju ingenting nytt, har det sagts.
            Visst är det så, det är ingenting nytt som har presenterats. Skolverket
            bekräftar ju bara den bild som vi dagligen får i kontakten med
            lärare, skolledningar, föräldrar och elever.
          </note>
          <note>
            Under de senaste åren har jag besökt många skolor runtom i landet,
            och jag har träffat dem alla, lärarna som har bränts ut för att
            de har för dålig ekonomi att handha. Man mäktar inte med de ständigt
            höjda kraven och minskade resurserna. Föräldrarna läser inte bara
            larmrapporter utan de ser hur deras barn far illa i skolan. Många
            elever har inte ens drömmar om framtiden. Det är dessa människor
            som siffrorna handlar om. Statistik handlar inte bara om abstrakta
            siffror, utan det handlar om tiotusentals verkliga människor,
            elever, föräldrar och lärare.
          </note>
          <note>
            Det är just för att rapporten inte är ny som den bör diskuteras
            och kommenteras ännu mer, och detta ska leda till handling. Genom
            att rapporten inte blir kommenterad och diskuterad blir man medskyldig.
          </note>
          <note>
            Man blir delaktig i ansvaret för att situationen fortgår utan
            att någonting händer.
          </note>
          <note>
            För ett år sedan, vid riksdagsvalet, såg vi samma statistik.
            Partierna slogs om att ha den bästa skolpolitiken och om att ta
            fram förslag som skulle vända trenden. Inte minst socialdemokraterna
            upprepade mantrat om vård, skola och omsorg i alla sammanhang.
            Ingen kunde ju ta miste på att krishanteringen nu var över. Någonting
            skulle göras åt skolans situation, och det var ett tungt ansvar
            som man tog på sig.
          </note>
          <note>
            Fru talman! Men så har det inte blivit. Trots alla löften, trots
            att statistiken visat att situationen i det närmaste förvärrats
            och trots att det har funnits mängder av förslag till riksdagen
            om vad som borde göras har ingenting hänt.
          </note>
          <note>
            Inte ett enda förslag som skulle vända trenden i grundskolan
            har presenterats från regeringens sida.
          </note>
          <note>
            Det är därför som det är så tråkigt att i dag läsa skolministerns
            debattartikel där hon säger att hon med glädje och stolthet diskuterar
            i dagens debatt. I artikeln diskuteras också skolans kris, men
            helhetssynen och förslagen saknas fortfarande.
          </note>
          <note>
            För ett år sedan krävde Centerpartiet en tydlig plan för att
            man skulle komma till rätta med grundskolans problem. Vi har precis
            samma krav i dag. Vi måste tillbaka till skolans rötter, att ge
            kunskaper för livet. Det är bara genom att ha en skola som ger
            alla möjlighet att vinna kunskaper som verklig social utjämning
            kan uppnås.
          </note>
          <note>
            Låt mig snabbt ta upp några exempel på vad
          </note>
          <note>
            Centerpartiet anser måste göras nu.
          </note>
          <note>
            Kunskapen ska sättas i centrum genom att kunskaper, inte tiden,
            avgör när skolgången är avslutad.
          </note>
          <note>
            Varje elev ska få den tid och de individuella insatser som krävs
            för att bli godkänd. Det är inte fråga om att sitta kvar ett år
            eller två för svaga elever, utan om att man kontinuerligt ska
            anpassa undervisningen efter eleven. Ett sådant synsätt borde
            naturligtvis vara utgångspunkten för en ny skollag, men inte.
            Det är kännetecknande att regeringen har lyckats skriva direktiven
            till dem som ska se över skollagen utan att över huvud taget nämna
            frågan om elevernas kunskaper.
          </note>
          <note>
            Fokus måste sättas på de viktigaste kunskaperna såsom svenska
            engelska och matematik, de ämnen som är en förutsättning för allt
            fortsatt lärande. Redan tidigt måste vi uppmärksamma de risker
            och de problem som senare kan uppstå genom diagnostiska prov och
            tidig diagnostisering. Man kan tycka att detta kostar mycket pengar
            i nuläget, att lära elever att läsa, skriva och räkna, men det
            är ju småsummor jämfört med kostnaden för dem som inte lär sig
            detta.
          </note>
          <note>
            I stället för att tala om det som är skolans verkliga problem
            har skolministern börjat prata om någonting som hon kallar för
            social kompetens. Visst är det viktigt, men när blev någon en
            bättre människa genom att teoretisera kring hur människan borde
            vara?
          </note>
          <note>
            Är det inte en smula sent att engagera sig i social kompetens
            när eleverna är i gymnasieåldrarna? Och vad kommer att hända med
            dem som får betyget Icke godkänd i social kompetens?
          </note>
          <note>
            Social kompetens - att kunna uppföra sig och visa respekt - borde
            vara en naturlig del av skolans vardag i stället för att hänvisas
            till ett eget ämne, av tvivelaktigt värde dessutom. Men det måste
            ske i klassrummens vardag så att lärarna får tillfälle att vara
            lärare och förmedla kunskaper.
          </note>
          <note>
            Lärarrollen måste uppvärderas, har det sagts av många, och det
            är riktigt. Det handlar givetvis om lönerna, men det handlar också
            om att lärarna måste kunna göra karriär som lärare. Specialisttjänster
            bör inrättas och forskning ska kunna bedrivas på deltid.
          </note>
          <note>
            Fru talman! Jag är den första att beklaga att vi måste ha en
            sådan här debatt. Det betyder att riksdag och regering har misslyckats
            med att vända trenden.
          </note>
          <note>
            Det är inte bara ett misslyckande, utan det har gjorts tiotusentals
            misslyckande varje år och det handlar om tiotusentals krossade
            drömmar och förhoppningar.
          </note>
          <note>
            Jag är ändå optimist. Jag ser att kraften att vända trenden finns
            i skolan och hos alla dem som bryr sig.
          </note>
          <note>
            Men de är beroende av att riksdag och regering tydligt pekar
            ut färdriktningen och talar om vart vi ska gå och vågar tala om
            vad som är viktigt för skolan.
          </note>
          <note>
            Skolan har kämpat länge nog. Nu krävs det besked och konkreta
            åtgärder, inte lösa samtal och avvaktan.
          </note>
          <note type="speaker">
            Anf. 7 ULF NILSSON (fp):
          </note>
          <note>
            Fru talman! Det är naturligtvis ett tecken på kris i gymnasieskolan
            att flera av eleverna misslyckas. Det är alltfler, omkring en
            tredjedel, som inte går ut med riktig gymnasiekompetens. Men det
            är naturligtvis också ett tecken på kris i grundskolan att så
            många går vidare till gymnasiet utan tillräckliga kunskaper.
          </note>
          <note>
            En elev blir inte hjälpt genom att skickas vidare till en utbildning
            som han eller hon inte klarar av. Att vara snäll och ge elever
            godkänt fast de inte har kunskaper är i verkligheten att strunta
            i eleverna. När skolan sätter godkänt betyg på en elev som i verkligheten
            inte har kunskaperna lurar man den eleven på det extra stöd som
            skolan ska ge. Därför måste kraven på vilka kunskaper som krävs
            för att gå vidare till högre nivå vara tydliga.
          </note>
          <note>
            Fru talman! Skolministern och vi alla här är överens om att elever
            ska ha rätt att få den hjälp de behöver i skolan, men i dag har
            de inte den rätten.
          </note>
          <note>
            En aktuell skrivundersökning, som presenterades i förra veckan
            i Stockholm, kompletterar bilden av den skolrapport vi har talat
            om. Det var skrivforskaren
          </note>
          <note>
            Birgitta Allard som gjorde den, och den avslöjar att skolan blundar
            för att elever behöver hjälp. Trots att hon i undersökningen utgår
            från låga krav på skrivförmåga konstaterar hon att 13 % av avgångseleverna
            i nian skriver med korta, osammanhängande satser och fattigt ordförråd.
            Andra läsförståelseundersökningar har kommit till slutsatsen att
            var femte avgångselev saknar förmåga att läsa en vanlig tidningstext.
          </note>
          <note>
            Enligt den gamla betygsstatistiken de senaste åren är det ungefär
            4 % av eleverna som får underkänt eller icke godkänt i svenska,
            engelska eller matematik. Men hur kan det då komma sig att ungefär
            en tredjedel sedan inte klarar att gå genom gymnasiet?
          </note>
          <note>
            Stockholmsundersökningen med flera undersökningar visar att betygsstatistiken
            döljer verkliga förhållanden. En viktig första uppgift borde nu
            vara att undersöka hur betygen på olika håll i landet motsvarar
            de krav som betygskriterierna anger. Det finns redan i dag obligatoriska
            ämnesprov i skolan som skulle kunna användas, men i verkligheten
            är bortfallet stort och proven är obligatoriska bara i nian.
          </note>
          <note>
            Jag ställde i våras en interpellation till skolministern och
            frågade om hon ville ge Skolverket ett uppdrag att undersöka hur
            betygen motsvarar läroplanens krav i grundskolan, men hon ansåg
            inte att det behövdes. Hon ansåg inte heller att de nationella
            proven behövde stramas upp. Jag är av helt motsatt uppfattning.
            Jag tycker att man skulle ha ett obligatoriskt läsprov redan i
            trean för att ta reda på vilka barn som behöver mera stöd. Det
            vore mänskligare och billigare att lära barnen läsa när de är
            små än när de går i gymnasiet.
          </note>
          <note>
            Skolministern har talat om att införa ett nytt ämne, social kompetens,
            i skolan. Min direkta fråga till skolministern är om hon verkligen
            tycker att skolan i dag behöver ett nytt kärnämne med betyg och
            hur det i så fall kommer att påverka tiden för andra ämnen, särskilt
            den grundläggande träningen i att läsa, skriva och räkna.
          </note>
          <note>
            Fru talman! Skolans viktigaste resurs är lärarna.
          </note>
          <note>
            Tycker man på allvar att skolan är viktig måste man visa att
            lärarna är viktiga. På dem ställs inte bara kravet att de ska
            ha mycket goda kunskaper, utan också kravet att de ska vara goda
            pedagoger. Samhället har värderat lärarnas insatser alldeles för
            lågt under många år. Svenska lärare har de näst sämsta lönerna
            i Europa. Om några år kommer det att saknas
          </note>
          <note>
            21 000 lärare, enligt Kommunförbundet. Alltfler platser på lärarutbildningarna
            gapar tomma, och alltfler lärare är tveksamma till att fortsätta
            i yrket.
          </note>
          <note>
            Lärarna måste ha flera karriärmöjligheter än att bli rektor,
            t.ex. mentorskap för yngre lärare, institutionsföreståndare eller
            pedagogisk ledare. En särskild lärarlegitimation skulle ge ett
            tydligt budskap till samhället att läraryrket är viktigt och kräver
            något särskilt. Lärarlegitimationen skulle utfärdas efter godkänd
            utbildning och praktik och skulle också kunna dras in vid uppenbara
            fall av misskötsel. En lärarlegitimation skulle göra det svårare
            för kommuner att spara pengar genom att anställa outbildade lärare.
          </note>
          <note>
            Fru talman! Folkpartiet har länge sagt att skolan ska ställa
            högre krav på ordning och reda i skolan, att närvaroplikt ska
            råda även i gymnasiet och att krav på antimobbningsprogram ska
            ställas på alla skolor.
          </note>
          <note>
            Riksdagen har avslagit flera motioner om kamp mot mobbning och
            om skolans skyldighet att anmäla brott som ska polisanmälas. Jag
            beklagar att regeringen inte markerar en större tydlighet när
            det gäller de här frågorna. Lärare och rektorer behöver politikernas
            stöd när skolorna kämpar för att skapa arbetsro.
          </note>
          <note>
            I debatten har vi liberaler ibland anklagats för att ta ett steg
            tillbaka när vi säger att skolan måste ställa tydliga krav på
            eleverna när det gäller respekt för medmänniskor och en värdig
            umgängeston i skolan, men det är precis tvärtom. En skola där
            eleverna är självständiga, ifrågasättande och kan vara med och
            själva påverka arbetssättet i skolan förutsätter en miljö där
            människor respekterar varandra och där det råder arbetsro.
          </note>
          <note>
            För att ge alla en chans att lyckas utifrån sina egna möjligheter
            och förutsättningar måste vi få en skola med ett gymnasium som
            har fler valmöjligheter när det gäller studieinriktningar. Likformighetens
            skola i
          </note>
          <note>
            Sverige har skapat ett system där de som behöver mest hjälp inte
            får den och där de som vill lära mera hålls tillbaka.
          </note>
          <note>
            Tänker skolministern göra något för att förbättra den situation
            vi diskuterar i dag? Finns det några konkreta förslag?
          </note>
          <note type="speaker">
            Anf. 8 GUNNAR GOUDE (mp):
          </note>
          <note>
            Fru talman! Det är en lång tid som vi tillbringar i skolan: nio
            år i grundskola och tre år i gymnasium, dvs. tolv år. Det är naturligtvis
            viktigt att den tiden är meningsfylld och lustfylld och bjuder
            på möjligheter till en bra utveckling för varje elev. Målet är
            en skola som lägger grunden för ett vuxenliv med hög livskvalitet,
            men även skoltiden ska vara en tid med hög livskvalitet.
          </note>
          <note>
            Det bör redan nu sägas att den rapport som vi diskuterar inleds
            med ett konstaterande att de flesta elever i grundskolan upplever
            situationen positivt och trivs med sin skola. Jag tycker att det
            har kommit lite i skymundan.
          </note>
          <note>
            Men när man nu också påtalar brister i skolan är det naturligtvis
            allvarligt. Det berör den kanske viktigaste frågan av alla samhällsfrågor,
            nämligen våra barns utveckling och därmed också samhällets framtida
            utveckling.
          </note>
          <note>
            Vi ska ha en skola för alla. Det har många sagt.
          </note>
          <note>
            Miljöpartiet brukar också säga att det inte räcker utan att vi
            ska ha en skola för envar, att ingen ska lämnas utanför.
          </note>
          <note>
            Det problem som Skolverket redovisar är tydligt, och det handlar
            om två saker. För det första är det en del av eleverna, en liten
            men alltför stor grupp, som inte trivs i skolan. De tappar intresset
            och ger upp.
          </note>
          <note>
            Det syns i de betygstabeller som man har refererat till.
          </note>
          <note>
            För det andra finns det en grupp elever som vantrivs i skolan
            men som trots det lyckas tillägna sig de kunskaper som behövs
            för att få godkänt. Skolverket säger i rapporten att det beror
            på att de eleverna kommer från hem med studievana och därför förstår
            att det som de gör i skolan har ett värde senare i livet.
          </note>
          <note>
            Om man betänker denna utsaga kan man säga att den här andra punkten
            är minst lika allvarlig som den första.
          </note>
          <note>
            I den första gruppen, de omotiverade som misslyckas, finner vi
            alltså elever med dålig bakgrund för sin skolgång, ofta med problem
            i hemmet eller behov av en annan studietakt eller en annan studieteknik
            än den vanliga. För dessa elever behövs mer tid och uppmärksamhet
            från lärarna, kanske tillgång till specialpedagog, psykolog eller
            någon annan vuxen i närheten. På många skolor finns inte dessa
            resurser.
          </note>
          <note>
            Det behövs fler vuxna i skolan.
          </note>
          <note>
            Det finns ett ämne som är nyckelämne i den här problematiken,
            och det är svenskämnet. Det finns alltså en grupp elever som inte
            lär sig att läsa och skriva såsom den stora gruppen elever gör.
            Det är också orsaken till att det går dåligt i de andra ämnena.
          </note>
          <note>
            Kan man inte läsa och skriva, klarar man inte NO och
          </note>
          <note>
            SO. Det är också orsaken till att det är ett relativt fåtal elever
            som har ganska många Icke godkänd. Läs- och skrivsvårigheterna
            är alltså ett allvarligt problem som måste åtgärdas och som kräver
            mer personal för att man ska komma till rätta med det.
          </note>
          <note>
            Kanske bör man överväga att införa nya yrkeskategorier i skolan
            med en särskild utbildning - resurspersoner som är utbildade för
            att hjälpa elever som behöver speciella förutsättningar. En sådan
            resursassistent behöver utbildning i utvecklingspsykologi, socialpsykologi,
            kunskap om olika funktionshinder och olika barns speciella behov
            och i hur speciellt stöd kan ges. De kan vara en resurs i klassrummet
            som vi saknar i dag. De skulle i undervisningssituationen kunna
            ge stöd t.ex. till elever med Aspbergers syndrom, damp, dyslexi,
            funktionshinder, blindhet, motoriskt handikapp osv. Resursassistenten
            skulle kunna bli ett viktigt yrke, men kräver naturligtvis en
            egen anpassad utbildning som inte behöver vara så lång som en
            hel lärarutbildning då ju kravet på ämneskunskaper bortfaller.
          </note>
          <note>
            Den andra gruppen som Skolverket uppmärksammar är barn som är
            omotiverade och vantrivs men ändå pressar sig fram till godkända
            resultat. Här handlar det förmodligen om bristande tid från lärarnas
            sida. De har inte tillräckligt med tid på grund av t.ex. disciplinproblem
            eller att så många barn med behov av speciellt stöd pockar på
            uppmärksamhet. De har inte den tiden för att kunna motivera och
            stimulera de barn som inte behöver den här typen av hjälp.
          </note>
          <note>
            Detta är naturligtvis allvarligt. Missnöje och bristande motivation
            är ingen bra grund för inlärning. Det är också en dålig grund
            för att tillägna sig en demokratisk grundsyn. I stället för delaktighet
            känner de en sorts främlingskunskap och utanförskap. Det kan ge
            grogrund till intolerans och rasism. Det finns alla skäl att vara
            uppmärksam på att vi inte kan acceptera att några elever är utanför,
            är omotiverade eller inte trivs med sin skolsituation.
          </note>
          <note>
            Det som behövs i skolan är alltså två saker egentligen. Det är
            fler lärare och ökade resurser för att få tillräcklig hjälp och
            tillräckligt stöd för eleverna, och det behövs speciell personal
            utbildad för att kunna ta hand om elever med speciella behov -
            speciallärare, skolpsykologer osv.
          </note>
          <note>
            Anf. 9 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Det har nämnts den rapport som
          </note>
          <note>
            Skolverket nu har lämnat ifrån sig, en lägesbeskrivning för 1999.
            Det är egentligen inte en ny rapport.
          </note>
          <note>
            Rapporten är en sammanställning av flera delrapporter som vi
            har tillhandahållit under en längre tid tillbaka. Det var denna
            rapport som låg som underlag när vi skrev vår utvecklingsplan,
            som vi lämnade till riksdagen i slutet av förra våren och som
            riksdagen fattade beslut om för ett par veckor sedan. Det är också
            den som har legat som underlag till de budgetförslag som vi har
            lagt fram. Det är alltså en missuppfattning att vi inte har känt
            till den. Den är väl igenkänd, och det är en sammanställning av
            flera olika delrapporter. Riksdagen har också fattat beslut om
            flera av förslagen i utvecklingsplanen för ett par veckor sedan.
          </note>
          <note>
            En del saker som har tagits upp är vi fullständigt överens om.
            Vi är överens om att det ska ske en individuell bedömning av varje
            elev. Det står också klart och tydligt i utvecklingsplanen. När
            vi talar om att utvidga detta med åtgärdsprogrammen vill vi ge
            denna möjlighet också för gymnasieeleverna. Vi har sagt att det
            är viktigt att ha specialpedagoger. Vi har beslutat att det ska
            finnas forskning om elever med funktionshinder, däribland dyslexi.
          </note>
          <note>
            Flera av de förslag som ni har räknat upp här är alltså redan
            tillgodosedda och kommer också att bli tillgodosedda även i framtiden
            i flera förslag som kommer.
          </note>
          <note>
            Grunden för oss är den allmänna förskolan. Alla vet att forskare
            i dag kan konstatera att ju tidigare ett barn möts i dess språkutveckling,
            desto större möjlighet är det att möta svårigheter i framtiden.
          </note>
          <note>
            Förskolan är för oss verkligen en pedagogisk verksamhet där man
            har möjlighet att möta de barn som jag räknade upp i början av
            mitt anförande, vilka kanske inte har samma förutsättningar som
            andra, helt enkelt på grund av den sociala miljö som de har där
            hemma. Det är ofta dessa barn som syns i betygsresultatet, som
            inte har klarat att nå upp till målet Godkänd.
          </note>
          <note>
            Problemet i dag är inte att vi saknar rapporter, tester och nationella
            prov. Problemet är hur man ska kunna hantera dem och möta dem.
            Det här är just, som någon sade, lärarnas uppgift. Men många av
            de lärare som i dag är aktiva har inte i sin utbildning fått möjlighet
            att veta hur de ska möta elever med funktionshinder. Det är därför
            som vi säger att det är väldigt viktigt att vi nu ger en utbildning
            till all personal från förskola och uppåt för mötet med elever
            med funktionshinder. Detta har vi lagt fram förslag om, och det
            har också riksdagen beslutat om.
          </note>
          <note>
            Vi säger också att det är viktigt att satsa på läsoch skrivmiljön,
            för det är A och O, precis som Gunnar Goude redovisade. Kan man
            inte läsa och skriva, klarar man inte heller de andra områdena.
            Därför gör vi en prioriterad satsning just på att stärka lärare
            som undervisar barn med läs- och skrivsvårigheter.
          </note>
          <note>
            I den förra debatten som vi hade här i kammaren lyfte Sofia Jonsson
            fram detta med läskampanjer och att på olika sätt stimulera läsandet.
            Jag sade att det är en god tanke, och det står jag fast vid. Jag
            kommer att återkomma med ytterligare förslag.
          </note>
          <note>
            Vi har lagt vikt vid skolbiblioteken, som ska få ett ökat inflytande
            när det gäller den pedagogiska verksamheten.
          </note>
          <note>
            När det gäller värdegrunden har jag aldrig tagit orden i min
            mun att jag vill införa ämnet social kompetens. Det framfördes
            av en lärare i Rosengård. Det är inte mina ord.
          </note>
          <note>
            Värdegrunden ska genomsyra all verksamhet från förskola till
            grundskola och gymnasium, precis som det står i läroplanerna,
            och det är det som gäller.
          </note>
          <note>
            Jag fick en direkt fråga från Beatrice Ask som gällde sanktioner
            och möjligheter att stänga även kommunala skolor. Skolverket kommer
            att få uppdraget att pröva detta, så det kommer att bli på precis
            samma sätt som gäller för de fristående skolorna.
          </note>
          <note>
            Kompetensutveckling för lärare är något som är oerhört viktigt
            för att verkligen kunna möta de problem som vi har diskuterat
            här i dag. Vi har redovisat en kartläggning över vad som är problemet.
            För oss gäller det nu att hitta åtgärder som kan fungera i praktiken.
            De barn som kommer till skolan är olika, och de kräver att bli
            bemötta på olika sätt. En del i detta kan vara resurser. Vissa
            av dessa barn kräver alltså mindre grupper. Vi vet i dag att de
            s.k. Perssonpengarna nu äntligen börjar få en effekt, och de är
            riktade till just de barn som har större behov än andra.
          </note>
          <note>
            Jag vill se en tydligare deklaration från kommunerna för hur
            de använder Perssonpengarna.
          </note>
          <note>
            Vi vet att föräldrarnas bakgrund fortfarande har stor betydelse.
            Det är därför som vi säger att det är viktigt med förskolan.
          </note>
          <note>
            Min fråga, till sist, till Moderaterna är: Varför säger ni nej
            till förskola, nej till Perssonpengar och nej till storstadssatsningen,
            som just är riktad till de barn som vi talar om i dag?
          </note>
          <note type="speaker">
            Anf. 10 BEATRICE ASK (m):
          </note>
          <note>
            Fru talman! Först till skolministern: Jag vet inte om jag har
            sagt nej till förskola. Tvärtom är vi bekymrade över att förskolan
            börjar att bli ett begrepp som urholkas. Det vi säger nej till
            är att man tar resurser motsvarande undervisningen under en hel
            termin och lägger den på sänkta dagisavgifter i stället för på
            den obligatoriska skolan, som uppenbarligen behöver mer kraft
            än vad den har i dag.
          </note>
          <note>
            Kalle Larsson behöver inte tacka oss moderater för att vi har
            begärt den här debatten. Han är ju själv en del av skälet till
            att den är nödvändig. Vänsterpartiet, inklusive kammarens kommunister,
            utgör en del av regeringsunderlaget. Det är ju er politik som
            har pågått under lång tid och som har misslyckats så katastrofalt.
          </note>
          <note>
            Bristerna i elevernas kunskaper ökar. Kunskapsklyftorna blir
            värre och värre. Det måste ju faktiskt de som stöder regeringen
            ta ansvar för. Detta är skälet till debatten. Men jag tror också
            att vi kan vara överens om att den är nödvändig.
          </note>
          <note>
            Inför denna debatt fick jag brev från en mamma med en 14-åring
            i en skola i Södertälje. Hon hade varit på föräldravecka och följt
            arbetet under en hel dag. Hon skriver: Jag måste säga att jag
            kände mig deprimerad efteråt. Det finns inte en enda elev som
            kommer i tid. Man rycker upp dörren och slår igen den lika hårt.
            Man har inga böcker med sig. Man har inte gjort sina läxor. För
            mig är det obegriplig hur eleverna ska kunna få arbetsro. Jag
            tycker att det är ett fruktansvärt liv i skolan - stökigt, m.m.
            - och ingen tycks säga något eller göra något.
          </note>
          <note>
            Hennes erfarenhet är tyvärr inte unik. Skolverket skriver att
            hälften av lärarna anser att det finns problem med bristande etik
            och moral på skolorna. Av samtliga lärare har 17 % utsatts för
            våld, hot och trakasserier på sin arbetsplats, och det är ett
            ökande problem. Man uppskattar att mellan 50 000 och
          </note>
          <note>
            100 000 barn inte mår bra i skolan. Bråk i klassrummen eller
            brister i den fysiska miljön nämns ofta som orsaker, och ett av
            de allvarligaste problemen är mobbning.
          </note>
          <note>
            Skolan ska vara en stimulerande och trygg arbetsplats för var
            och en. Den inre miljön är en del av skolans uppdrag att bidra
            till elevernas fostran. Därför är bristen på ordning ett underbetyg
            åt skolan som professionell institution.
          </note>
          <note>
            Allt som kan göras för att ändra på det är naturligtvis bra,
            men det behövs mer av konkretition.
          </note>
          <note>
            Skolan har blivit av med många av de gamla verktygen för elevers
            tillrättaförande. Vi har inte längre -
          </note>
          <note>
            det fungerar inte - anmärkning, kvarsittning och vad som nu kan
            ha funnits. Vi har från moderat sida begärt att regeringen ska
            ta initiativ till att konkret se över vad man skulle kunna göra
            så att lärare, skolledare och andra känner att de har verktyg
            för detta, för det är alldeles nödvändigt.
          </note>
          <note>
            Men föräldrar måste också ta sitt ansvar och förmås att sätta
            gränser och vara konsekventa. Barn lyssnar inte på vad vi säger
            utan gör som vi gör. Därför är samarbetet mellan hem och skola
            viktigt. Insatserna för att öka samverkan mellan hem och skola
            är en viktig del av det jag menar är en politisk försummelse.
          </note>
          <note>
            Föräldrar måste få veta hur det går med barnens utveckling och
            studieresultat. Vi måste få fler och mer kontinuerliga informationer
            mellan hem och skola. Skriftlig information får man ju inte ge
            annat än om föräldrarna själva begär det, och såvitt jag kan bedöma
            gör socialdemokratiska kommuner allt vad de kan för att föräldrar
            inte ska få veta att de kan få skriftlig information, för det
            kan de. Man informerar inte heller om föräldrars möjlighet att
            välja skola eller t.ex. om rätten till särskilt stöd.
          </note>
          <note>
            Fortfarande skolkar tusentals elever utan att föräldrarna får
            veta om att de inte har varit i skolan.
          </note>
          <note>
            Häromkvällen ringde en förtvivlad pappa till mig, chockad över
            att helt plötsligt ha upptäckt att hans pojke inte hade varit
            i skolan på fem veckor. Det var inte skolan som hade larmat.
          </note>
          <note>
            Vi vuxna gör för lite, och vi gör fel. I debatten om skolan måste
            det handla om hur föräldrar, lärare, skolledare och övriga vuxna
            i skolan bättre ska kunna förmås att vara de förebilder och det
            stöd eleverna behöver. Här måste också skolministern bli tydligare
          </note>
          <note>
            - tydlig om vad som gäller - och inte bara tillsätta nya arbetsgrupper.
          </note>
          <note>
            (Applåder)
          </note>
          <note type="speaker">
            Anf. 11 KALLE LARSSON (v):
          </note>
          <note>
            Fru talman! Låt mig börja med att konstatera att jag ännu inte
            fått något svar på de frågor jag ställde till skolministern. Jag
            hoppas fortfarande på att få det i dag, och om inte i dag, så
            snart som möjligt. Vi menar att det är hög tid att göra någonting
            åt den explosion av fristående skolor som vi ser i Sverige i dag.
            Ytterligare utredningar riskerar bara att innebära att utvecklingen
            springer ifrån oss. Att vrida rätt en negativ utveckling som har
            gått för långt är mycket svårare än att se till att den faktiskt
            inte kommer till stånd.
          </note>
          <note>
            Beatrice Ask säger i sitt första inlägg att skolans problem inte
            främst är en resursfråga. Fru talman! Jag måste få fråga Beatrice
            Ask om hon menar att skolans problem över huvud taget är en resursfråga.
            När man talar om att sänka skatten i varje kommun där moderaterna
            får inflytande är det mindre pengar i kommunens kassa vi får se.
            Det innebär alltför ofta mindre pengar också till skolan.
          </note>
          <note>
            Kanske menar Beatrice Ask att man ska göra som här i Stockholm.
            Man satsar visserligen på skolan, men konkurrensutsätter i stället
            ungdomsmottagningar och bibliotek, skär ned på fritidsgårdar och
            förstör för mängder av ungdomar ute i förorterna.
          </note>
          <note>
            Till Ulf Nilsson, som säger att skolans viktigaste resurs är
            lärarna, skulle jag vilja ställa en enkel fråga:
          </note>
          <note>
            Men eleverna, då? Är det inte en alltför vanlig uppfattning bland
            borgerliga politiker att eleverna snarast är ett problem som behöver
            åtgärdas? Hur ser Ulf
          </note>
          <note>
            Nilsson på den saken?
          </note>
          <note>
            Till Sofia Jonsson, som talade om att det behövs ordning och
            reda i skolan - säkert som amen i kyrkan ställer Yvonne Andersson
            förstås upp på den beskrivningen - vill jag säga: Vad är det egentligen
            som behövs? Tror Sofia Jonsson att man skapar fler säkra och trygga
            miljöer genom att placera en vakt i varje skolkorridor eller metalldetektorer
            vid ingångarna?
          </note>
          <note>
            Är det inte snarare så att det som behövs faktiskt är en skola
            som är en värdig arbetsmiljö för både lärare och elever? Då handlar
            det om resurser. Då handlar det om att se till att resurserna
            finns för att skapa de förutsättningarna. Det handlar inte om
            fler prov, mer hets och mer konkurrens, utan om en helhetssyn
            i undervisningen och ett inflytande för Sveriges elever över den
            egna vardagen i skolan.
          </note>
          <note type="speaker">
            Anf. 12 YVONNE ANDERSSON (kd):
          </note>
          <note>
            Fru talman! Om det inte hade varit ordning i denna kammare hade
            Kalle Larsson inte kunnat säga någonting, så det är väl bra med
            ordning och reda.
          </note>
          <note>
            Alla goda idéer måste bli verklighet i skolans vardagliga arbete.
            Låt mig ta med er till Aspelidens skola i Linköping. Där kan vi
            konstatera att lärare inte mår bra om inte elever mår bra, och
            vice versa. Skolandan och miljön påverkar elevers lust att lära,
            och det i sin tur påverkar lärares lust att undervisa. Lärare
            har inte en chans att möta 30 elevers olika behov när de inte
            får organisera sin undervisning så att lärande blir möjligt. Det
            nuvarande alltför statiska systemet skapar problem som förhindrar
            skolan att nå målen.
          </note>
          <note>
            Elever kan längta efter vuxna som bryr sig, samtidigt som lärarna
            känner sig otillräckliga och inte hinner med.
          </note>
          <note>
            Eleven förstår inte undervisningen och orkar inte hänga med,
            medan kamraten tycker att den är alldeles för enkel och grips
            av leda. Läraren vet att alla elever inte kommer att kunna ta
            till sig hans undervisning hur han än genomför den i den givna
            situationen.
          </note>
          <note>
            Eleverna hittar ofta på bus.
          </note>
          <note>
            Fru talman! Det är hög tid att ta till sig de guldkorn som skulle
            kunna vända en otillständig skolsituation:
          </note>
          <note>
            - Engagera föräldrar. De kan sina barns sätt att lära utanför
            skolan och kan ge goda råd i skolarbetet.
          </note>
          <note>
            - Diskutera lärares arbetsvillkor.
          </note>
          <note>
            - Ge lärarna status, auktoritet och frihet att organisera sin
            undervisning utifrån de elever de faktiskt har.
          </note>
          <note>
            - Ombesörj att varje barn får rätt till fostran och kunskap.
          </note>
          <note>
            - Snygga upp skolmiljön och ge lärarna bra arbetsplatser. Det
            bidrar till en god skolanda.
          </note>
          <note>
            Vi har alla minnen av skilda slag från en skoltid som vi inte
            vill att våra barn ska uppleva. Förbättringar är genomförda sedan
            dess, och de är vi tacksamma för. Nu har vi möjligheter, och vi
            har dessutom ansvaret, att göra de förändringar som blir vårt
            goda arv att föra vidare.
          </note>
          <note type="speaker">
            Anf. 13 SOFIA JONSSON (c):
          </note>
          <note>
            Fru talman! I går eftermiddag var jag och besökte en gymnasieskola
            utanför Stockholm. Där fick jag vara med och se på undervisningen
            i en grupp som hade startat speciellt för att arbeta med läs-
            och skrivutveckling. Skolan hade med sina knappa resurser försökt
            se till att ungefär 100 elever skulle få extrastöd och hjälp med
            sina kunskaper. På den skolan, som har ungefär 1 500 elever, hade
            100 elever så dåliga kunskaper i matematik och svenska att de
            vad beträffar kunskaper låg mellan årskurs 5 och 7 i grundskolan.
            Dessa lever har gått ut med godkända kunskaper från grundskolan.
          </note>
          <note>
            Det är inte att vara snäll och hjälpa eleverna om man sänker
            kraven och ger dem godkända betyg. Det är att stjälpa dem och
            deras fortsatta utveckling.
          </note>
          <note>
            Vi i Centerpartiet vill satsa stort på skolan. Det säger jag
            även till Kalle Larsson. Vi vill öka resurserna till skolan. Vi
            vill ge eleverna möjligheter till bra kunskap. Ett led i det är
            att införa en stor satsning på just läs- och skrivutveckling,
            en nationell handlingsplan om att alla elever från början får
            möjligheten att lära sig läsa och skriva. Då krävs det som vi
            diskuterar här; lärare med kunskaper, fler lärare, specialistlärare
            som kan vidareförmedla och hjälpa eleverna att utvecklas på ett
            bra sätt.
          </note>
          <note>
            Ett annat steg för att öka kvaliteten är att stärka skolans egen
            roll med ett ökat ansvar och ökad makt så att man lokalt kan vara
            med och forma skolan för eleverna. I de lokala skolstyrelserna
            kan elever, lärare och andra vara med och utveckla skolan utifrån
            sin egen grund. Det måste förenas med statligt ansvar för att
            upprätthålla likvärdigheten, men inte för att öka likformigheten
            genom förstatligande eller en ny statlig detaljreglering. Det
            handlar om att ställa höga krav på kommunerna och se till att
            man har en bra utvärdering så att det fungerar på ett bra sätt.
          </note>
          <note>
            Fru talman! Slutligen vill jag bara säga några ord om det fortsatta
            arbetet inom skolan. Det är bra att vi har haft debatten i dag.
            Det är bra att många fina nya förslag har kommit. Men nu krävs
            det inte bara nya, fina förslag. Nu krävs det handling, skolministern!
          </note>
          <note>
            Jag vill gärna se de saker som statsrådet säger att hon har tagit
            till sig, de idéer som vi har haft och som hon säger att hon har
            tagit till sig här i kammaren, komma på papper. Jag vill se en
            ny handlingsplan för en ny skola där eleverna kan få godkända
            kunskaper.
          </note>
          <note type="speaker">
            Anf. 14 ULF NILSSON (fp):
          </note>
          <note>
            Fru talman! Skolan är till för eleverna, Kalle Larsson. Skolans
            mål är att ge eleverna det de har rätt att kräva. I det arbetet
            är lärarna skolans viktigaste resurs. Vi kan tycka mycket, och
            vi kan mena väl. Men det den svenska skolan behöver nu är konkreta
            förslag. Jag tror att vi måste acceptera själva grundinställningen,
            att skolan inte kan lösa alla samhällets problem. Den kanske inte
            alltid har tid och ork att syssla med allting, men skolan har
            en specialkompetens, och det är utbildning.
          </note>
          <note>
            Får eleverna det de har kommit till skolan för att lära sig,
            t.ex. det kanske allra viktigaste, sitt språk, så löses många
            av problemen med s.k. bråkiga elever på skolan. För det är klart
            att man bråkar när man redan efter andra, tredje året inte fattar
            vad de andra pratar om i skolan. Även s.k. bråk är ofta ett rent
            kunskapsproblem.
          </note>
          <note>
            Jag har många konkreta förslag. Skärp kursplanerna så att det
            blir tydligt vad som krävs i olika ämnen. Ge nationella prov obligatoriskt
            redan i trean.
          </note>
          <note>
            Sätt betyg några år tidigare i skolan. Inför en betygsskala med
            flera steg så att vi får en mer nyanserad bedömning av eleverna.
            Inrätta en fristående, oberoende skolinspektion för en klar och
            tydlig objektiv utvärdering.
          </note>
          <note>
            Jag är medveten om att skolministern har fått många frågor här,
            men en enda fråga skulle jag vara tacksam om ministern tog sig
            tid att besvara. Anser ministern att det är viktigt att starta
            ett arbete för att pröva om betygen motsvarar de uppsatta målen
            så att ingen elev som skickas vidare med godkänt betyg utan kunskaper
            blir bestulen på sin rätt till stöd i skolan?
          </note>
          <note type="speaker">
            Anf. 15 GUNNAR GOUDE (mp):
          </note>
          <note>
            Fru talman! Jag lyssnade naturligtvis med speciellt intresse
            på moderaterna, som har väckt den här debatten, när de gäller
            vilka förslag som skulle komma. Jag fick inte så många förslag.
            Beatrice Ask angav två förslag: prov och betyg tidigare och att
            stänga dåliga skolor. Vi kanske kan få en förlängning av den listan.
          </note>
          <note>
            Vi i Miljöpartiet är mot betyg, bl.a. för att de är urusla som
            mätinstrument. Det är ungefär som att mäta längd med ett gummiband
            med instruktioner om att man ska hålla det lagom spänt. Betygsanvisningarna
            är så vaga att lärarna inte har någon möjlighet att sätta rättvisa
            betyg.
          </note>
          <note>
            Men det är inte det som är huvudskälet. Det är att vi inte tror
            att betyg är någon bra motiveringsfaktor.
          </note>
          <note>
            Det är bättre att en elev läser av intresse för ämnet än för
            att få ett bra betyg. Vi skulle i stället vilja utveckla elevdemokratin,
            möjligheten för eleverna att själva påverka sin studiesituation.
            I Skolverkets rapport finner vi också att elevinflytandet har
            gynnsamma effekter på prestationerna i skolan. Elevens inflytande
            över den egna situationen i skolan är viktig, och den saknas på
            vissa håll enligt Skolverket.
          </note>
          <note>
            Till sist har jag bara en fråga om något som egentligen är lite
            förvånande. Vi har en läroplan där allt det viktiga står om målen
            och syftet med skolan och undervisningen. Hur kommer det sig att
            vi inte har en elevversion av läroplanen? Hur många elever får
            över huvud taget ta del av den? Varför har vi en skola där bara
            lärarna tar del av läroplanen, det instrument som ska ange vad
            det dagliga arbetet i skolan syftar till? Det är förvånansvärt.
            Det kanske vore ett bra första steg på vägen mot att få en skola
            med reellt elevinflytande att man också satte de dokumenten i
            lämplig utformning i elevernas händer.
          </note>
          <note>
            Anf. 16 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Nu kommer svaret, Ulf Nilsson.
          </note>
          <note>
            Skolverkets kvalitetsgranskningsnämnd har fått i uppdrag att
            just se över betygen och betygens likvärdighet.
          </note>
          <note>
            Fru talman! Jag kan konstatera att moderaterna har väldigt lätt
            att kritisera socialdemokraterna men desto svårare att själva
            presentera konkreta förslag som gynnar de elever som är i behov
            av mer stöd än andra. Jag kunde, precis som Gunnar Goude, inte
            hitta mer än förslag angående betyg, nationella prov och detta
            att väckas tidigt. Väckarklockan kan inte komma tidigare än inom
            förskolan. Det är därför vi står fast vid att allmän förskola
            för fyra- och femåringar, en förskola med ett bra ekonomiskt styrinstrument
            som inte hindrar föräldrar att delta, är den bästa väckarklocka
            vi kan ha i fråga om eleverna.
          </note>
          <note>
            Vi vet också genom ytterligare en rapport, SAM-
          </note>
          <note>
            BA, som handlar om resurs och resultat, vad det är som påverkar,
            som gör att alla elever verkligen har möjligheten att delta i
            en skola för alla. Det handlar om ekonomiska resurser, det är
            en viktig faktor. Det handlar om vad föräldrarna har för utbildning.
            Det är väl känt för oss. Det handlar om elever med utländsk bakgrund.
            Det handlar om storleken på högstadieskolorna.
          </note>
          <note>
            Varför säger då moderaterna nej till Perssonpengarna? Varför
            säger moderaterna nej till satsningen på storstäderna, som är
            direkt riktad till just de elever vi pratar om här i dag? Nu pratar
            vi ju inte om den generella skolan. Vi har kommit överens om att
            den är bra för de flesta elever. Nu pratar vi om de elever som
            behöver mer stöd än andra.
          </note>
          <note>
            Ni pratar med fina ord om hur ni vill ha det. Det räcker inte
            med de fina orden. Det krävs också pengar. Det andra som krävs,
            som står för 60 % i den här utredningen, SAMBA, handlar om lärarnas
            egen kompetens, attityd och utbildning och om skolledarrollen.
            Det är därför vi i budgeten har markerat att om vi ska klara det
            här måste vi satsa på lärarna och ge dem mer av kompetens för
            att kunna möta de här eleverna. Det gäller allt från läs- och
            skrivproblem till att kunna möta elever som kanske har en svår
            social bakgrund. Det handlar också, som vi skriver i utvecklingsplanen,
            om att samarbeta med närsamhället.
          </note>
          <note>
            Att kunna samarbeta med sociala myndigheter är också en oerhört
            viktig fråga.
          </note>
          <note>
            Det är inte så att vi här i riksdagen ska stå och detaljreglera
            hur skolan ska skötas. Detta är en uppgift för dem som är ute
            i professionen. Det är viktigt för oss när vi har decentraliserat
            verksamheten att se hur denna följs upp och att göra justeringar
            och revideringar i programmål, kursplaner och läroplaner. Det
            är det vi också gör. I dag vet jag att utskottet har fått presenterat
            för sig revidering av kommande kursplaner.
          </note>
          <note>
            Vi måste också se till att kommunerna verkligen följer upp de
            mål som vi har satt upp. Vi har nu Skolverket som skärper sin
            tillsyn på olika områden. Vi har Kvalitetsgranskningsnämnden,
            som direkt går in och ser hur kommunerna förvaltar sitt uppdrag.
            Vi kräver att kommunerna årligen ska genomföra kvalitetsredovisningar
            för att vi sedan ska kunna få en återrapportering.
          </note>
          <note>
            Men när vi ställer de här kraven måste vi också ge möjligheterna.
            Jag återkommer därför till detta: Varför säger moderaterna gång
            på gång nej när de gäller den ekonomiska förstärkningen till skolorna?
          </note>
          <note>
            Slutligen vill jag säga att den här rapporten också är ett underlag
            som ska användas i diskussionerna på skolorna. Den är direkt riktad
            till skolans personal.
          </note>
          <note>
            Om det nu är så som det står i rapporten att 50 000-
          </note>
          <note>
            100 000 barn inte mår bra i skolan måste varje enskild skola
            diskutera hur det ser ut på skolan och vad man tänker göra: Fungerar
            mobbningsplanen, eller hur ser det ut? När man kommer fram till
            att eleverna uppfattar matematikämnet som viktigt men svårt och
            inte så roligt ska skolan ställa sig frågan hur man kan hantera
            det. Skolorna måste själva ställa sig frågorna. De frågorna kan
            ju inte riksdagen eller jag, som minister, svara på. Här måste
            professionen bli tydligare. Jag håller med om det kravet, som
            Beatrice
          </note>
          <note>
            Ask riktade. Men samtidigt som vi kräver det här av dem måste
            vi kunna stötta dem för att det ska bli möjligt.
          </note>
          <note type="speaker">
            Anf. 17 BEATRICE ASK (m):
          </note>
          <note>
            Fru talman! Med tanke på riksdagens debattregler vill jag hänvisa
            både skolministern och Kalle Larsson till Moderaternas webbsida.
            Där finns samtliga moderata motioner med mängder av förslag på
            vad vi tycker att man ska göra. Det finns bl.a. en motion som
            heter 101 åtgärder för en bättre skola. Där finns det många svar
            när det gäller olika delar av det som vi tycker att man måste
            göra.
          </note>
          <note>
            Skolministern pratar om en förstärkning av skolan. Det är ju
            ingen förstärkning ni föreslår. Ni föreslår att man ska dra ur
            proppen. Maxtaxeförslaget handlar inte bara om fyra- och femåringar
            och om allmän förskola. Det handlar framför allt om att man lägger
            ned pengar på förskolan motsvarande en hel termins undervisning
            och låter kommunerna spara. Vi vet av erfarenhet att skolan får
            dra det kortaste strået.
          </note>
          <note>
            Perssonpengarna har ju inte heller gått till skolorna.
          </note>
          <note>
            Det finns många undersökningar som visar att pengarna har gått
            till en massa andra saker. Det är säkert bra, men de har likväl
            inte gått dit de skulle. Man kan alltså se på det här från olika
            håll.
          </note>
          <note>
            Det var ju pinsamt i valrörelsen. Moderatledda kommuner satsar
            mer på skolan än socialdemokratiskt ledda kommuner. Det var precis
            som Kalle Larsson sade: I Stockholm satsar man på skolan. Och
            så tvingades han dra till med att man sparar på annat.
          </note>
          <note>
            Ja, i Stockholm satsar man bl.a. på böcker. Det behövs böcker.
            Det är inte vi moderater emot, men det handlar om att man måste
            prioritera grundskolan.
          </note>
          <note>
            Vi moderater kommer aldrig att acceptera att var femte ungdom
            ställs åt sidan därför att grundskolan inte är tillräckligt bra.
            Den måste bli bättre. Annars har vi inte ens en folkskola. Med
            raketens hastighet håller vi på att färdas tillbaka till en situation
            där
          </note>
          <note>
            20 % av eleverna slås ut och icke ges förutsättningar för att
            klara av den utbildning som de behöver. Samhället har förändrats,
            och kraven är högre. Därför måste grundskolan lyckas bättre.
          </note>
          <note>
            Vi moderater säger ja till mångfald och valfrihet.
          </note>
          <note>
            Vi säger inte nej. Vi försöker inte stoppa och hindra förnyelse
            och förändring i likhet med regeringen. Vi tar till oss föräldrarna
            som en kraft för barnens fostran och utbildning. Och vi inser
            att ansvaret för skolan måste delas av många. Regeringen måste
            ta ett större ansvar för att de nationella målen ska nås.
          </note>
          <note>
            Riksdagens revisorer, Skolverket och många andra har visat att
            läget i dag inte är bra. Det är självklart att vi måste få upp
            Skolverkets lägesrapport och annat till debatt här i kammaren,
            så att vi kan ta vårt ansvar.
          </note>
          <note>
            (Applåder)
          </note>
          <note>
            Anf. 18 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Det yttersta ansvaret för att skolans mål ska nås
            ligger alltid på skolministern. Det var därför som jag inledde
            med att säga att det var med glädje jag ville ha debatten om skolan
            och också att jag lyssnar till samtliga deltagare och deras förslag
            på hur vi ska kunna göra skolan bättre.
          </note>
          <note>
            Den nationella likvärdigheten ska nås genom läroplaner och lärarutbildningen.
            Den svåraste men också den mest stimulerande utmaningen för skolan
            handlar om att varje elev är unik. Att finna den rätta metoden
            för att möta varje barn är därför en stor utmaning men också en
            skyldighet.
          </note>
          <note>
            Fru talman! De elever som inte lyckas nå målen har alltid funnits
            i vår skola. Skillnaden är att vi i dag har synliggjort dem; det
            är därför vi har den här debatten. Vi har synliggjort dem genom
            resultat av betyg. Vi har synliggjort dem genom attitydundersökningar.
            Nu när vi ser dem kan vi inte blunda. De kräver att bli sedda
            och att bli lyssnade på. De kräver vårt stöd, inte att vi nedvärderar
            dem. Vi ska även ge alla dessa elever möjlighet att lyckas. Vi
            - jag som minister och ni som riksdagsledamöter - kan aldrig undandra
            oss detta ansvar, och skolan själv kan aldrig undandra sig ansvaret
            för att alla barn ska ha en möjlighet att lyckas.
          </note>
          <note>
            Tack!
          </note>
          <note>
            Överläggningen var härmed avslutad.
          </note>
          <note>
            4 § Avsägelse
          </note>
          <note>
            Tredje vice talmannen meddelade att Kjell Dahlström avsagt sig
            uppdraget som suppleant i valprövningsnämnden.
          </note>
          <note>
            Kammaren biföll denna avsägelse.
          </note>
          <note>
            5 § Anmälan om kompletteringsval till finansutskottet, skatteutskottet
            och EU-nämnden
          </note>
          <note>
            Tredje vice talmannen meddelade att Folkpartiet liberalernas
            riksdagsgrupp under Karin Pilsäters ledighet under tiden den 22
            november-28 december anmält hennes ersättare Bijan Fahimi som
            suppleant i finansutskottet, i skatteutskottet och i EU-nämnden.
          </note>
          <note>
            Tredje vice talmannen förklarade vald till
          </note>
          <note>
            suppleant i finansutskottet
          </note>
          <note>
            Bijan Fahimi (fp)
          </note>
          <note>
            suppleant i skatteutskottet
          </note>
          <note>
            Bijan Fahimi (fp)
          </note>
          <note>
            suppleant i EU-nämnden
          </note>
          <note>
            Bijan Fahimi (fp)
          </note>
          <note>
            6 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1999/2000:75
          </note>
          <note>
            Till riksdagen
          </note>
          <note>
            Interpellation 1999/2000:75 av Per Westerberg om bredbandsutbyggnad.
          </note>
          <note>
            Interpellationen kommer att besvaras tisdagen den
          </note>
          <note>
            30 november 1999.
          </note>
          <note>
            Skälet till dröjsmålet är tjänsteresa vecka 46 och den 29 november.
          </note>
          <note>
            Stockholm den 10 november 1999
          </note>
          <note>
            Näringsdepartementet
          </note>
          <note>
            Björn Rosengren
          </note>
          <note>
            Enligt uppdrag
          </note>
          <note>
            Cathrine Lilja Hansson
          </note>
          <note>
            Rättschef
          </note>
          <note>
            Interpellation 1999/2000:71
          </note>
          <note>
            Till riksdagen
          </note>
          <note>
            Interpellation 1999/2000:71 av Alf Eriksson om böter till utländska
            fordonsförare.
          </note>
          <note>
            Interpellationen kommer att besvaras måndagen den 29 november
            1999.
          </note>
          <note>
            Skälet till dröjsmålet är tjänsteresor.
          </note>
          <note>
            Stockholm den 9 november 1999
          </note>
          <note>
            Justitiedepartementet
          </note>
          <note>
            Laila Freivalds
          </note>
          <note>
            Interpellation 1999/2000:76
          </note>
          <note>
            Till riksdagen
          </note>
          <note>
            Interpellation 1999/2000:76 av Per-Richard
          </note>
          <note>
            Molén om UMTS.
          </note>
          <note>
            Interpellationen kommer att besvaras måndagen den 29 november.
          </note>
          <note>
            Skälet till dröjsmålet är tjänsteresa hela vecka 47.
          </note>
          <note>
            Stockholm den 12 novmeber 1999
          </note>
          <note>
            Näringsdepartementet
          </note>
          <note>
            Mona Sahlin
          </note>
          <note>
            Enligt uppdrag
          </note>
          <note>
            Cathrine Lilja Hansson
          </note>
          <note>
            Rättschef
          </note>
          <note>
            Interpellation 1999/2000:48
          </note>
          <note>
            Till riksdagen
          </note>
          <note>
            Interpellation 1999/2000:48 av Dan Ericsson om det lokala investeringsprogrammet
            och projektet
          </note>
          <note>
            Ringdansen.
          </note>
          <note>
            Interpellationen kommer att besvaras tisdagen den
          </note>
          <note>
            23 november 1999.
          </note>
          <note>
            Skälet till dröjsmålet är att ministern inte kunnat finna en
            debattdag dessförinnan som passar både interpellanten och honom.
          </note>
          <note>
            Stockholm den 12 november 1999
          </note>
          <note>
            Miljödepartementet
          </note>
          <note>
            Enligt uppdrag
          </note>
          <note>
            Kathrin Flossing
          </note>
          <note>
            Expeditions- och rättschef
          </note>
          <note>
            Interpellation 1999/2000:49
          </note>
          <note>
            Till riksdagen
          </note>
          <note>
            Interpellation 1999/2000:49 av Gudrun Lindvall om nickelallergier.
          </note>
          <note>
            Interpellationen kommer att besvaras tisdagen den
          </note>
          <note>
            23 november 1999.
          </note>
          <note>
            Skälet till dröjsmålet är att ministern inte kunnat finna en
            debattdag dessförinnan som passar både interpellanten och honom.
          </note>
          <note>
            Stockholm den 12 november 1999
          </note>
          <note>
            Miljödepartementet
          </note>
          <note>
            Enligt uppdrag
          </note>
          <note>
            Kathrin Flossing
          </note>
          <note>
            Expeditions- och rättschef
          </note>
          <note>
            Interpellation 1999/2000:53
          </note>
          <note>
            Till riksdagen
          </note>
          <note>
            Interpellation 1999/2000:53 av Gudrun Lindvall om sork, miljöövervakning
            och dödligt virus.
          </note>
          <note>
            Interpellationen kommer att besvaras tisdagen den
          </note>
          <note>
            23 november 1999.
          </note>
          <note>
            Skälet till dröjsmålet är att ministern inte kunnat finna en
            debattdag dessförinnan som passar både interpellanten och honom.
          </note>
          <note>
            Stockholm den 12 november 1999
          </note>
          <note>
            Miljödepartementet
          </note>
          <note>
            Enligt uppdrag
          </note>
          <note>
            Kathrin Flossing
          </note>
          <note>
            Expeditions- och rättschef
          </note>
          <note>
            Interpellation 1999/2000:54
          </note>
          <note>
            Till riksdagen
          </note>
          <note>
            Interpellation 1999/2000:54 av Michael Hagberg om skyddsjakt
            på varg.
          </note>
          <note>
            Interpellationen kommer att besvaras tisdagen den
          </note>
          <note>
            23 november 1999.
          </note>
          <note>
            Skälet till dröjsmålet är att ministern inte kunnat finna en
            debattdag dessförinnan som passar både interpellanten och honom.
          </note>
          <note>
            Stockholm den 12 november 1999
          </note>
          <note>
            Miljödepartementet
          </note>
          <note>
            Enligt uppdrag
          </note>
          <note>
            Kathrin Flossing
          </note>
          <note>
            Expeditions- och rättschef
          </note>
          <note>
            7 § Svar på interpellation 1999/2000:44 om offentlighet och EU
          </note>
          <note>
            Anf. 19 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Sven-Erik Sjöstrand har ställt fyra frågor till mig
            som har samband med att de svenska reglerna om användning av lösningsmedlet
            trikloretylen, tri, nu prövas vid EG-domstolen. Inom EU
          </note>
          <note>
            pågår också ett arbete med att bedöma hur farligt tri är och
            vilka slutsatser som ska dras av de vetenskapliga fakta som kommer
            fram.
          </note>
          <note>
            Sven-Erik Sjöstrands frågor avser i stora delar utrikessekretess
            och offentlighet. Detta hör inte till mitt ansvarsområde i regeringen,
            men det finns starka kopplingar till miljöarbetet.
          </note>
          <note>
            Första frågan handlar om hur jag, som miljöminister, kan verka
            för att kommissionens handlingar blir offentliga.
          </note>
          <note>
            Jag är självfallet angelägen om att alla fakta som belyser tri-frågan
            redovisas öppet. Men jag måste också följa de regler som gäller.
            Jag kan alltså inte utan vidare göra kommissionens handlingar
            offentliga. Däremot avser jag att vara med och påverka så att
            reglerna ändras.
          </note>
          <note>
            När det gäller kommissionens inlagor till EG-
          </note>
          <note>
            domstolen kommer jag till den andra frågan: Hur kan förbindelserna
            med EG-domstolen och kommissionen skadas om vi gör handlingarna
            offentliga?
          </note>
          <note>
            EG-domstolen har regler som vi inte ensidigt kan nonchalera.
            Enligt domstolen är sekretessen viktig.
          </note>
          <note>
            Normalt kan ingen utomstående person ta del av handlingar som
            ges in i ett pågående mål. Skälet är att en part ska kunna försvara
            sina intressen oberoende av yttre påverkan. Domstolen ger en part
            tillgång till andra parters inlagor endast för att parten ska
            kunna försvara sin egen ståndpunkt.
          </note>
          <note>
            Också kommissionen har bestämmelser om allmänhetens möjligheter
            att ta del av handlingar. Normalt lämnar kommissionen inte ut
            handlingar som rör pågående rättsliga förfaranden.
          </note>
          <note>
            Det som händer i EG-domstolen kan få stor betydelse för bl.a.
            miljön. Därför bevakar regeringen vad som händer i andra mål.
            Om frågor prövas som har betydelse för t.ex. miljön, vill vi kunna
            få del av vad som sker och vid behov yttra oss eller t.o.m. intervenera.
            Skulle vi missbruka våra möjligheter att ta del av EG-domstolens
            och kommissionens handlingar, kan EG-domstolen bestämma att sekretess
            ska gälla även i förhållande till den svenska regeringen. Det
            skulle naturligtvis försvåra våra ambitioner på miljöområdet.
          </note>
          <note>
            När det gäller vad som i övrigt kan göras för att kommissionens
            handlingar skall bli offentliga, kommer jag till Sven-Erik Sjöstrands
            tredje fråga. Ja, jag avser att verka för att de nya EU-bestämmelserna
            om offentlighet ska leda till ökad insyn och öppenhet i fråga
            om beslut som rör miljöfarlig verksamhet.
          </note>
          <note>
            Frågan om öppenhet är också högt prioriterad hos regeringen.
            Genom Amsterdamfördraget slogs fast att allmänheten ska ges rätt
            att ta del av bl.a. kommissionens handlingar. Närmare bestämmelser
            om detta kommer att antas efter att kommissionen lämnat ett förslag.
            Det förslaget väntas inom kort. Regeringen kommer att på samtliga
            politikområden arbeta för att de nya reglerna ska leda till största
            möjliga öppenhet.
          </note>
          <note>
            Min egen uppmärksamhet kommer givetvis att vara särskilt inriktad
            på den offentlighet som har betydelse för miljöfrågorna.
          </note>
          <note>
            Slutligen den fjärde av Sven-Erik Sjöstrands frågor: Kommer jag
            att vidta några åtgärder om EG-
          </note>
          <note>
            domstolen upphäver Sveriges förbud mot trikloretylen?
          </note>
          <note>
            EG-domstolen kan inte upphäva de svenska bestämmelserna. Däremot
            uttalar sig domstolen om hur våra regler överensstämmer med EG-rätten.
            Beroende på vad domstolen säger, avser jag att ta initiativ till
            de ändringar av de svenska reglerna som kan komma att behövas.
          </note>
          <note>
            De svenska reglerna syftar till en övergång från användning av
            tri till mindre farliga alternativ. I EG-
          </note>
          <note>
            domstolen argumenterar vi för att förbudet, med möjligheten att
            få dispens när inget tillgängligt alternativ finns, är den metod
            som även från EG-rättslig synpunkt bäst kan åstadkomma detta.
            Om domstolen inte delar den uppfattningen, kan det bli nödvändigt
            att ändra reglerna. I så fall kan utrymmet för avvägningar i de
            enskilda fallen komma att minskas.
          </note>
          <note>
            Domstolens avgörande kan leda till att trianvändningen blir mer
            detaljstyrd. Under alla omständigheter kommer jag att se till
            att reglerna utformas så att övergången till mindre farliga alternativ
            fortsätter. Användningen av tri ska inte öka.
          </note>
          <note type="speaker">
            Anf. 20 SVEN-ERIK SJÖSTRAND (v):
          </note>
          <note>
            Fru talman! Först vill jag tacka miljöministern för svaret. Det
            som kanske gladde mig mest med svaret var den avslutande meningen:
            Användningen av tri ska inte öka. Där är jag och miljöministern
            helt överens. Ett lösningsmedel med trikloretylens egenskaper
            bör egentligen inte alls exponeras för något levande.
          </note>
          <note>
            Ett nollvärde vore därför önskvärt.
          </note>
          <note>
            Av miljöministerns svar vad gäller offentlighet framgår att ministern
            vill följa regler. Men finns det helt klara regler? Och kanske
            den viktigaste frågan:
          </note>
          <note>
            Har miljöministern frågat Margot Wallström, kommissionens miljöansvarige,
            om det är okej med offentlighet kring detta ärende? Såvitt jag
            förstår vill kommissionär Margot Wallström ha stor öppenhet.
          </note>
          <note>
            Hela den nya kommissionen pratar mycket om öppenhet.
          </note>
          <note>
            Fru talman! När interpellation skrevs var jag klart medveten
            om att denna fråga till vissa delar berör utrikessekretessen och
            offentligheten. Upprinnelsen till debatten var att den fackliga
            tidningen Dagens
          </note>
          <note>
            Arbete och dess alerta journalister begärde att få ta del av
            allmän handling. Begäran riktades till Utrikesdepartementet, och
            utrikesministern skrev under på regeringens vägnar. Vid denna
            begäran visade det sig att bara vissa saker var offentliga. Tidningen
            Dagens
          </note>
          <note>
            Arbete fick inte ta del av kommissionens rättsliga argumentation
            och slutsatser i målet vid EG-
          </note>
          <note>
            domstolen.
          </note>
          <note>
            Personligen anser jag att det svenska förbudet mot trikloretylen
            är en viktig principfråga för hela den svenska miljöpolitiken.
            En sådan viktig fråga ska inte få avgöras med att viktiga fakta
            hålls dolda för allmänheten. Därför hoppas jag verkligen att miljöministern
            ser det som en prioriterad uppgift att försöka påverka så att
            reglerna ändras. Det är inte bra vare sig för demokratin och opinionsbildningen
            eller för ett seriöst miljöarbete om viktiga förslag är sekretessbelagda.
            Det är bara de mäktiga kemiföretagen nere i
          </note>
          <note>
            Europa som vinner på detta. Många av dem verkar inte bry sig
            så mycket om arbetsmiljön och de risker som många löntagare utsätts
            för.
          </note>
          <note>
            Miljöministern skriver i svaret att kommissionen normalt inte
            lämnar ut handlingar som rör pågående rättsliga förfaranden. Samtidigt
            slogs det fast genom
          </note>
          <note>
            Amsterdamfördraget att allmänheten ska ges rätt att ta del av
            kommissionens handlingar. Miljöministern säger att det kommer
            närmare bestämmelser om detta inom kort. Men hur länge kan det
            dröja? Kommer alla handlingar att bli offentliga, eller kommer
            sekretessen fortfarande att gälla på de områden som ses som känsliga
            av kommissionen?
          </note>
          <note>
            År 1997 läste jag att en expertgrupp inom EU
          </note>
          <note>
            skulle skärpa bedömningen av trikloretylen. I stället för nuvarande
            placering i kategori 3, vilket innebär att tri misstänks orsaka
            cancer, ville expertgruppen placera tri i kategori 2, cancerframkallande.
            När detta meddelande kom var det inte bara arbetsmiljöintresserade
            löntagare som var glada utan också toxikologer och forskare på
            Kemikalieinspektionen.
          </note>
          <note>
            Expertgruppen lämnade sitt förslag till en förberedande grupp.
            Men denna grupp bordlade frågan sommaren 1997. Det var tydligen
            ett politiskt kontroversiellt beslut. Kommentarerna från den svenska
            kemikalieinspektionen var att den vetenskapliga expertgruppens
            nya bedömningar och förslag finns, oavsett vad som händer.
          </note>
          <note>
            Anf. 21 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! När det gäller frågan om offentlighet är det alldeles
            klart att den nya kommissionen har en annan attityd till detta.
            Till det har inte minst Margot
          </note>
          <note>
            Wallström bidragit med uttalanden på miljöområdet.
          </note>
          <note>
            Hon har talat om det stora behovet inom miljöarbetet att så många
            fakta som möjligt blir kända. Det är kanske just på miljöområdet
            som öppenheten är allra viktigast.
          </note>
          <note>
            Det är därför som ambitionen finns med i Amsterdamfördraget.
            Vad som nu sker är att man håller på att arbeta fram konkreta
            förslag för att öka öppenheten. Det är de förslagen som vi väntar
            på. Jag hoppas att de kommer väldigt snart. Självfallet hör Sverige
            till de länder som driver på i fråga om öppenhet.
          </note>
          <note>
            Sverige hör också till de länder som driver på när det gäller
            kemikaliepolitiken i Europa. När vi blev medlemmar fick vi ett
            antal undantag för att kunna behålla vår höga skyddsnivå. Det
            visade sig efter fyra års idogt svenskt arbete - och det kan jag
            säga, eftersom jag inte var miljöministern på den tiden - att
            vi kunde behålla dessa undantag. Dessutom kunde vi medverka till
            att höja skyddsnivåerna för en mängd andra kemikalier för hela
            Europa. Jag tycker att det var en väldig framgång för det svenska
            arbetet inom
          </note>
          <note>
            EU. Det var på sätt och vis också en framgång för EU
          </note>
          <note>
            som instrument för vidare miljöambitioner än vad som bara gäller
            vårt eget land.
          </note>
          <note>
            Min förhoppning är självfallet att vi kan åstadkomma samma resultat
            när det gäller tri. Vi driver frågan om att förändra riskklassificeringen
            av tri i enlighet med förslaget från den expertgrupp som
          </note>
          <note>
            Sven-Erik Sjöstrand hänvisar till. Det finns än så länge inte
            någon enighet, men den svenska positionen är alldeles klar. Vi
            får se hur arbetet kommer att kunna fortsätta och vilka resultat
            det kommer att få.
          </note>
          <note type="speaker">
            Anf. 22 SVEN-ERIK SJÖSTRAND (v):
          </note>
          <note>
            Fru talman! Alla stora miljösegrar i Sverige har vunnits genom
            ett brett engagemang bland många människor. Men EU har en karaktär
            av hemlighetsmakeri. Det finns nästan ingen offentlig debatt om
            besluten. EU-arbetet har också varit trögstartat, eftersom medlemmarna
            har visat ett ganska svalt intresse.
          </note>
          <note>
            Att kringgå offentligheten gör ju inte saken bättre.
          </note>
          <note>
            Det innebär ett klart minskat folkligt engagemang i politiken.
          </note>
          <note>
            En förutsättning för att kunna skapa opinion för eller emot politiska
            förslag i Sverige är den massmediala debatten. Genom insändare,
            artiklar och ledarsidor i hundratals dagstidningar blir det ofta
            debatt om förslag som ska upp i riksdagen. Men på EU-nivå saknas
            denna offentlighet trots att EU får mer och mer att säga till
            om. Detta tycker jag leder till ett klart demokratiskt underskott.
          </note>
          <note>
            "Harmoniseringsregler" är ett ord som ofta hörs i miljösammanhang.
            Om ett lands hårdare miljö- eller hälsokrav på något vis försvårar
            försäljningen av en utländsk vara är bestämmelsen ett handelshinder
            och därmed olaglig. Enskilda länder kan på detta sätt hindras
            att ställa egna miljö- och hälsokrav på varuområdet. Vi har sett
            ganska många exempel på att medlemsländer tvingas försämra sina
            miljökrav.
          </note>
          <note>
            För några år sedan läste jag att USA:s delstater har större frihet
            än EU:s medlemsländer att driva sin egen miljöpolitik. Nu har
            detta kanske ändrats lite, men det är fortfarande lite grann så
            här.
          </note>
          <note>
            I Vänsterpartiet och inom stora delar av miljörörelsen har vi
            varit rädda för att EU skulle bli ett redskap i händerna på dem
            som vill hindra utvecklingen på miljöområdet. Industrin och framför
            allt konservativa politiska krafter försöker hindra nationell
            lagstiftning genom att kräva beslut på EU-nivå. Det har också
            visat sig att den ganska omtalade miljögarantin är långt ifrån
            en garanti. Tillämpningen av miljögarantin tycks vara mycket restriktiv.
          </note>
          <note>
            Fru talman! Jag skulle därför vilja fråga miljöministern om han
            tror att miljögarantin kan användas mer i framtiden - i synnerhet
            nu när vi har fått en duktig svensk kommissionär med ansvar för
            miljöområdet inom EU.
          </note>
          <note>
            Anf. 23 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Det är möjligt att man kan använda miljögarantin
            mer i framtiden. Det är lite svårt att kommentera det när man
            inte har några specifika förhållanden att utgå ifrån.
          </note>
          <note>
            Miljögarantin är viktig, och öppenheten är viktig.
          </note>
          <note>
            Där verkar det som om interpellanten och jag har ungefär samma
            inställning. Vi vill fortsätta att kunna förbjuda tri - det är
            den frågan vi driver - och vi vill öka öppenheten mycket. Som
            alla känner till är det den svenska ståndpunkten, och den svenska
            regeringen har också prioriterat detta ganska hårt i arbetet med
            att förändra EU.
          </note>
          <note>
            Det är inte så enkelt att man bara kan säga att medlemskapet
            i EU innebär att vi tar på oss lite restriktioner för vad vi kan
            göra nationellt. Framför allt innebär medlemskapet i EU i stället
            stora möjligheter för oss att direkt påverka miljön inte bara
            i vårt eget land utan också i hela Europa. Genom den kraft som
            finns i EU kan vi också verka ledande i de globala, internationella
            miljöfrågorna. Detta har jag upplevt väldigt tydligt under det
            år som jag har varit miljöminister. De här möjligheterna är oerhört
            viktiga och värdefulla.
          </note>
          <note>
            Jag exemplifierade Sveriges framgångar med vad vi åstadkommit
            på kemikaliepolitikens område. Jag tycker också att jag kan säga
            att miljöprogressiviteten, den progressiva miljöpolitiken, inom
            EU är under en stark och positiv utveckling. Det är en av förklaringarna
            till våra framgångar på kemikaliepolitikens område. Det är också
            en av förklaringarna till att EU
          </note>
          <note>
            har kunnat ha en stark, ledande roll t.ex. i det internationella
            klimatarbetet.
          </note>
          <note>
            Man kan kanske vara lite skeptisk till det svenska
          </note>
          <note>
            EU-medlemskapet på en del områden. Men när det gäller miljöpolitiken
            är det nog väldigt svårt att komma fram till en annan ståndpunkt
            än att medlemskapet är oerhört viktigt för ett land som vill driva
            miljöfrågorna, ta ansvar för medborgarna och miljön i andra länder
            och som inser att miljön är globaliserad.
          </note>
          <note>
            Inom EU kan man medverka och förändra förhållandena.
          </note>
          <note type="speaker">
            Anf. 24 SVEN-ERIK SJÖSTRAND (v):
          </note>
          <note>
            Fru talman! Visst är internationellt samarbete väldigt viktigt,
            miljöministern, inte minst på miljöområdet. Men allt behöver ju
            inte gå genom hårt styrda regelverk. Internationell miljökamp
            kan ju också bedrivas av miljöorganisationer runtom i världen.
            Allt slags internationellt samarbete i miljöfrågor är nog bra.
          </note>
          <note>
            Avslutningsvis vill jag berätta att jag kom i kontakt med ämnet
            tri för ca 25 år sedan på ett stort kemiskt företag där jag jobbade
            i många år. Det visade sig att nio medarbetare hade fått förhöjda
            levervärden. Samtliga dessa jobbade med lösningsmedlet tri.
          </note>
          <note>
            Det användes för att tvätta och rengöra valsar. Företagshälsovård,
            yrkesinspektion m.fl. kopplades in, och man lyckades hitta ett
            ersättningsämne. De flesta som hade exponerats för tri återfick
            normala levervärden, och det var ju glädjande. Men en av de exponerade
            fick tyvärr cancer - en till mig mycket nära väns mamma. Hon fick
            levercancer. För 25 år sedan kunde vi tyvärr inte bevisa detta
            och få skadan godkänd som arbetssjukdom. Det fanns inte så mycket
            forskning kring ämnet då. Min väns mamma dog för drygt 20 år sedan
            på grund av tri - som jag ser det i alla fall.
          </note>
          <note>
            När man själv har jobbat mycket med kemikalier och sett många
            skador hoppas man verkligen att vi får behålla tri-förbudet. Jag
            hoppas därför att miljöministern, regeringen och Margot Wallström
            gör sitt yttersta för att förbudet ska gälla även i framtiden.
          </note>
          <note>
            Avslutningsvis vill jag tacka miljöministern för debatten. Tack!
          </note>
          <note>
            Anf. 25 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag tror att vi har precis samma syn på det oönskade
            i att använda tri, samma syn på behovet av att behålla förbudet
            och samma syn på att fortsätta fasa ut den användning av tri som
            nu sker genom de dispenser som kan ges.
          </note>
          <note>
            För min del gäller också att jag har ambitionen att medverka
            till en sådan utveckling även i Europa.
          </note>
          <note>
            Jag vill avsluta med en liten kommentar som gäller frågan om
            EU och möjligheten att föra en aktiv och bra miljöpolitik. Vi
            står nu inför förhandlingar med tio länder som så småningom vill
            bli medlemmar av EU. Vi vet att när det t.ex. gäller försurning
            kommer 70 % av det försurande nedfallet från andra länder än Sverige
            - många av dem på andra sidan Östersjön. Det blir självfallet
            av en oerhört stor betydelse för den svenska miljön om vi kan
            medverka till att de här länderna så snabbt som det någonsin är
            möjligt kommer in under den, i jämförelse med de här ländernas,
            väldigt stränga miljölagstiftning som vi har inom den europeiska
            unionen. Det är en sträng lagstiftning - men jag är inte nöjd
            med den utan jag vill försöka utveckla ytterligare åt rätt håll.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1999/2000:68 om beskattning av personaloptioner
          </note>
          <note>
            Anf. 26 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Catharina Hagen har frågat mig om vilka åtgärder
            jag kommer att vidta för att vi skall få en konkurrenskraftig
            beskattning av personaloptioner och när åtgärderna i så fall kommer
            att genomföras.
          </note>
          <note>
            Låt mig börja med en kort beskrivning av vad en personaloption
            är och hur beskattningen av den är utformad. En personaloption
            är en rättighet som ges ut enbart till anställda inom ett företag
            eller en företagsgrupp. Den innebär att den anställde under vissa
            förutsättningar i framtiden har rätt att förvärva aktier till
            ett i förväg bestämt pris. Optionsvillkoren är enhetliga för samtliga
            anställda som får del av förmånen och är ofta bestämda i en optionsplan.
            Vanligast är att den anställde får personaloptionen utan att betala
            någon ersättning till utställaren.
          </note>
          <note>
            Personaloptionen kännetecknas av att den är förenad med olika
            förfoganderättsinskränkningar - t.ex.
          </note>
          <note>
            att den inte får överlåtas eller pantsättas - och att den kan
            utnyttjas först efter en viss kvalifikationstid. Det är inte ovanligt
            att optionen är uppdelad i "etapper"
          </note>
          <note>
            med olika kvalifikationstider. Optionens löptid är lång, ofta
            tio år. Vanligtvis förfaller personaloptionen om anställningen
            upphör på grund av uppsägning, avskedande eller dödsfall.
          </note>
          <note>
            En viktig princip i det svenska skattesystemet är att alla inkomster
            av arbete skall beskattas på samma sätt, oavsett om ersättningen
            utgår som kontant lön eller som en förmån. Förmåner skall i princip
            tas upp till sitt marknadsvärde.
          </note>
          <note>
            Förmånen av en personaloption beskattas alltså enligt fast praxis
            som inkomst av tjänst. Det är inte bara i Sverige som det sker,
            utan många andra västeuropeiska länder behandlar också dessa slag
            av optioner som tjänsteinkomst. Det är naturligt eftersom förvärvet
            är starkt knutet till anställningen. Förutsättningen för att någon
            ska erbjudas att förvärva en personaloption är ju att denne är
            anställd i ett företag eller en företagsgrupp.
          </note>
          <note>
            Tidpunkten för när förmånen av en personaloption ska beskattas
            ändrades den 1 juli 1998. Före ändringen beskattades förmånen
            det år en kvalifikationstid löpt ut, dvs. när den anställde kunde
            utnyttja optionen
          </note>
          <note>
            - oberoende av om den faktiskt utnyttjades eller inte.
          </note>
          <note>
            Samtidigt var det oklart hur förmånen av personaloptionen skulle
            värderas.
          </note>
          <note>
            De nya reglerna innebär att förmånen ska beskattas det år den
            utnyttjas eller överlåts. Det är då enkelt att värdera förmånen.
            Som skattepliktig förmån ska tas upp skillnaden mellan marknadsvärdet
            på det underliggande värdepapperet vid utnyttjandet och det pris
            som innehavaren av optionen betalar för värdepapperet. I och med
            att beskattning ska ske vid utnyttjandet kommer värdestegringen
            på aktien efter utställandet av optionen och fram till utnyttjandet
            att beskattas som inkomst av tjänst. Det kan i många fall leda
            till ett högre skattepliktigt belopp i jämförelse med tidigare
            praxis. Däremot blir reavinsten vid avyttring av en aktie som
            förvärvats genom optionen lägre, eftersom aktien får ett högre
            ingångsvärde.
          </note>
          <note>
            Ändringarna i beskattningen av personaloptioner har endast tillämpats
            drygt ett år. Det rådde stor enighet kring förslagets fördelar,
            och det genomfördes efter initiativ av både näringsliv och myndigheter.
          </note>
          <note>
            Inte heller vid riksdagsbehandlingen framfördes några reservationer
            mot förslaget. Enligt min mening är det alldeles för tidigt att
            dra några bestämda slutsatser om effekterna av de nya reglerna.
            Jag ser alltså inte något behov av att i dagsläget ta initiativ
            till förändringar i beskattningen av personaloptioner. Det finns
            däremot - liksom i många andra fall - anledning att noga följa
            effekterna av de förändrade skattereglerna.
          </note>
          <note type="speaker">
            Anf. 27 CATHARINA HAGEN (m):
          </note>
          <note>
            Fru talman! Jag tackar för svaret. Finansministern har dock valt
            att i sitt svar lägga en stor del av tiden på att beskriva vad
            personaloptioner är för någonting, och det var inte det som min
            fråga gällde. Jag tycker att det är ganska typiskt för regeringen
            att inte vilja diskutera sakfrågan. I stället berättar finansministern
            här på en och en halv sida för mig vad personaloptioner är för
            någonting, precis som om jag inte visste det. Jag vill ha en debatt
            om villkoren när det gäller användningen av personaloptioner.
          </note>
          <note>
            Som finansministern säger här beskattar Sverige, liksom många
            andra länder, personaloptioner som inkomst av tjänst. Men det
            är ju just det som är problemet, eftersom vi i Sverige har så
            otroligt höga sociala avgifter och hög beskattning på arbete.
            Vi har också en marginalskatt som är mycket hög vid låga inkomster.
            Det särskiljer oss också från andra länder.
          </note>
          <note>
            Men detta är inte hela sanningen. I många länder har man speciellt
            förmånliga regler för personaloptioner. I t.ex. USA och England
            är det så att om optionerna uppfyller vissa villkor slipper man
            de sociala avgifterna, och beskattningen är dessutom lägre än
            den normala inkomstskatten.
          </note>
          <note>
            Ovanpå detta är fåmansbolagsreglerna i Sverige också en nackdel
            när det gäller beskattningen av optionsinstrumentet. När de anställda
            i ett fåmansbolag ska sälja de aktier som de har fått genom att
            ha löst in sina optioner drabbas dessa aktier av den beskattningen
            som gäller för fåmansbolag. Det gör att väldigt många aktieförsäljningar
            beskattas som inkomst av tjänst. Det är t.o.m. så att även om
            bolaget har blivit noterat är den s.k. karenstiden för fåmansbolagsreglerna
            så lång att aktieägaren straffas långt tid efter noteringen för
            att han en gång var delägare i ett fåmansbolag. Återigen är det
            de riktiga entreprenörerna som drabbas, dvs. de små företagen.
            De stora företagen har inte dessa problem.
          </note>
          <note>
            Därför anser jag att så länge vi har kvar vår höga beskattning
            av arbete måste vi hitta ett annat sätt att beskatta personaloptioner.
            Man kan titta på ett företags kapital. Förr fanns det bara finansiellt
            och fysiskt kapital, men i dag är det många som anser att humankapitalet
            också är att anse som ett företagskapital.
          </note>
          <note>
            Därför skulle man kunna se beskattning av personaloptioner som
            beskattning av kapital. Det är ett sätt att eventuellt förändra
            beskattningen.
          </note>
          <note>
            Forskningen visar också att många små och nya företag har behov
            av att hålla nere kostnaderna i början av företagets tidiga utvecklingsfas.
            Därför har det stor betydelse om man kan arbeta med lågt beskattade
            optioner som belöningsinstrument. De svenska reglerna för beskattning
            av dessa optioner försvårar framväxten av fler och växande företag
            i landet.
          </note>
          <note>
            De driftiga och kompetenta personer som vi är beroende av för
            vår välfärd väntar inte och ser. De agerar och flyttar. Och om
            de inte flyttar sig själv till att börja med, så flyttar de bolag,
            fonder och riskkapital.
          </note>
          <note>
            Till sist är det inte bara pengar som flyttas, utan också besluten.
            Regeringen väntar och drar inte några slutsatser av detta. Alla
            tycks veta vad som pågår utom regeringen.
          </note>
          <note>
            Därför är jag mycket missnöjd med svaret där finansministern
            säger att det är alldeles för tidigt att dra några bestämda slutsatser
            och att det inte finns något behov av att ta initiativ till förändringar
            i beskattningen av personaloptioner.
          </note>
          <note>
            Regeringen agerar inte alls i denna viktiga fråga heller utan
            nöjer sig med att eventuellt reagera i framtiden. Världen rullar
            på fortare än så, och utvecklingen och informationen om vad som
            händer i andra länder sprids blixtsnabbt alltmedan den svenska
            regeringen agerar som en koloss på lerfötter.
          </note>
          <note>
            Jag vill därför fråga finansministern: Anser finansministern
            att vi har ett konkurrensproblem visavi andra länder när det gäller
            optionsbeskattningen?
          </note>
          <note>
            Anf. 28 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Svaret på den sista frågan är nej. Jag har lämnat
            ett svar på den fråga som interpellanten har levererat. Om interpellanten
            inte är nöjd med svaret kan det möjligen bero på att interpellanten
            har en annan grundsyn än jag när det gäller skattepolitiken. Min
            uppfattning är - och det kan hända att interpellanten inte delar
            den - att inkomst av tjänst ska beskattas på samma sätt som inkomst
            från option. Jag kan inte se något skäl till att skapa en särskild
            förmån för den som får inkomst via option i förhållande till den
            som får inkomst av tjänst. Det skulle vara att gå ifrån en väldigt
            viktig princip i vår skattelagstiftning.
          </note>
          <note>
            Det skulle dessutom skapa en mycket märklig differentiering mellan
            dem som får vanliga inkomster av tjänst och dem som får möjligheten
            till optioner. I det här fallet skulle det leda till en konstig
            situation och utveckling på vår arbetsmarknad och i vårt näringsliv.
          </note>
          <note>
            Jag vet att Catharina Hagen, liksom många andra moderater, helst
            av allt vill sänka alla skatter. Men det är en helt annan diskussion.
            Därför har jag lämnat ett korrekt och tydligt svar. Det finns
            ingen anledning att ändra de principer som vi har i vår skattelagstiftning.
            Om Catharina Hagen har en annan uppfattning om skattepolitiken
            som sådan kan vi diskutera det vid ett annat tillfälle.
          </note>
          <note type="speaker">
            Anf. 29 CATHARINA HAGEN (m):
          </note>
          <note>
            Fru talman! Jag kan tillägga att det inte bara är de problem
            som jag har tagit upp här som jag anser är allvarliga. Beskattningen
            av personaloptioner i dag gör att de företag som ska betala de
            sociala avgifterna när optionerna löses in står inför en mycket
            stor osäkerhet, eftersom de inte känner till de sociala kostnaderna
            förrän alla personaloptioner har lösts in. Detta blir ett stort
            problem i de fall där företagen eventuellt håller på att bli uppköpta
            eller går samman med ett annat företag. Det är mycket svårt att
            beräkna den skuld som företaget har. Jag tycker att det är en
            osäkerhet som man absolut måste titta på. Det finns många varianter
            för att lösa detta. En är att förlägga tidpunkten för betalningen
            av de sociala avgifterna till ett annat tillfälle. Det är de ena
            problemet.
          </note>
          <note>
            Det andra problemet är de nuvarande reglerna som gäller utlänningar
            eller svenskar som kommer hem till Sverige från utlandet för att
            kanske besätta höga poster i de företag som man har blivit delägare
            i.
          </note>
          <note>
            Dessa personer kan ha med sig optioner som de har fått i utlandet.
            De kan jobba i Sverige ett tag utan att sälja dessa optioner.
            Sedan åker de kanske tillbaka till utlandet igen. De har inte
            gjort någonting med de optioner de hade med sig, och ändå ska
            de skatta av dem i Sverige. Det är ett jätteproblem, framför allt
            för utlänningar. Regeringen verkar över huvud taget inte vara
            intresserad av att ändra villkoren för att underlätta för utlänningar
            att komma till Sverige. Detta är också ett problem.
          </note>
          <note>
            Detta är ganska tekniska saker som jag tar upp.
          </note>
          <note>
            Den stora principiella frågan är ju att vi har en global konkurrens
            om kompetenta personer. Bakgrunden till min fråga är att konkurrensen
            om duktiga personer är internationell, och utvecklingen går mycket
            fort. De kunskapsintensiva företagen i Sverige röner en allt större
            uppmärksamhet från omvärlden. De personer som arbetar inom de
            här företagen är mycket eftertraktade och har inte sällan unika
            kunskaper.
          </note>
          <note>
            Det är ett internationellt problem att bristen på humankapital
            inom många expanderande branscher i dag är mer uttalad än bristen
            på finansiellt kapital.
          </note>
          <note>
            Därför är det nödvändigt att vi kan konkurrera på liknande villkor
            som andra aktuella länder när det gäller att attrahera och behålla
            kompetent personal.
          </note>
          <note>
            Risken är annars att nya affärsidéer förverkligas utomlands och
            att personerna flyttar ut.
          </note>
          <note>
            Jag anser att vi i dag har en unik chans att få stor utväxling
            på den kompetens vi har inom viktiga områden, t.ex. Internet,
            telekom och data. Många framgångar hos de svenska företagen inom
            framför allt IT-
          </note>
          <note>
            branschen är goda nyheter för Sverige som nation.
          </note>
          <note>
            Men trots detta försprång är det inte alls säkert att aktiebolaget
            Sverige kommer att dra nytta av det.
          </note>
          <note>
            Man kan uttrycka det som så att sällan har våra möjligheter till
            en framtida uthållig tillväxt varit så stora.
          </note>
          <note>
            Men dröjer vi med åtgärder kan vi förspilla dessa möjligheter.
          </note>
          <note>
            Många experter befarar att en flyttvåg bland IT-
          </note>
          <note>
            bolagen inte är långt borta. Anledningen till detta är den svenska
            skattelagstiftningen. Det rör sig om dubbelbeskattningen, förmögenhetsskatten
            och inkomstskatten. Men det största problemet anser många nu vara
            beskattningen av personaloptioner, som alltså är oförmånlig i
            Sverige.
          </note>
          <note>
            Därför ställer jag nu en ny fråga till finansministern: Vad kan
            få finansministern att över huvud taget titta på frågan om personaloptioner?
          </note>
          <note type="speaker">
            Anf. 30 CARL ERIK HEDLUND (m):
          </note>
          <note>
            Fru talman! Jag har en viss förståelse för finansministerns svar,
            eftersom jag var den inom Moderata samlingspartiet som tidigare
            hade att bearbeta personaloptionsfrågan. Vi var nöjda för ett
            år sedan när de nuvarande reglerna infördes.
          </note>
          <note>
            Men nu är det ju så, fru talman, att verkligheten ibland springer
            ifrån oss, och det gör den just nu. Jag har varit ute bland många
            av de s.k. nya företagen inom nya branscher. När man skall lista
            problemområden återkommer alltid det här med ersättningen till
            de anställda. Man har ingen vidare lönsamhet, även om kursen stiger
            när det gäller de noterade bolagen.
          </note>
          <note>
            Men det hjälper ju inte företaget som sådant, utan man skall
            försöka rekrytera kompetenta människor och behålla dem. Och då
            har personaloptioner varit ett sätt.
          </note>
          <note>
            Nu är det så komplicerade anordningar att det var en advokat
            som skrev i SAF-tidningen att det är som julafton för advokater
            att hitta reglerna.
          </note>
          <note>
            Men det viktigaste - och det har Catharina Hagen också varit
            inne på - är den institutionella konkurrens vi har från framför
            allt Storbritannien och USA. Rekryteringsexperter från företag
            är ute bland de nya företagen och raggar personal, men även direkt
            på högskolor och universitet. Förutom en bättre ingångslön kan
            de ofta erbjuda optionsprogram som beskattas på ett bättre sätt.
          </note>
          <note>
            Jag tror inte att någon av de 349 ledamöterna, och jag tror inte
            heller regeringen tycker att det är bra på sikt att kompetensen
            flyr ur landet. Min enkla reflexion, i likhet med Catharina Hagen,
            är att man skulle initiera en utredning för att skapa en beredskap
            för att så att säga kunna mota Olle i grind.
          </note>
          <note>
            På agendan har vi förmodligen skattelättnader för utländska experter.
            Det är åtminstone aviserat att det skall komma ett sådant förslag
            till kammaren. Den här frågan ligger i ungefär samma härad. Min
            rekommendation till finansministern, trots att vi bara har ett
            års erfarenhet beroende på att utvecklingen drar i väg så långt,
            är att initiera en utredning inom departementet eller parlamentariskt
            för att se vilken beredskap vi skall ha.
          </note>
          <note>
            Min enkla fråga är: Skulle finansministern, trots vad som har
            sagts från talarstolen, ändå kunna överväga att göra något sådant?
            Jag tror att det vore bra för landet, för landets näringsliv och
            för landets medborgare.
          </note>
          <note>
            Anf. 31 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Det är viktigt att svenskt näringsliv har goda villkor.
            Det är också viktigt för landet att vi har en bra tillväxt och
            att skattepolitiken och den ekonomiska politiken kan bidra till
            det. Vi har glädjen att se att vi just nu har en mycket bra tillväxt
            i
          </note>
          <note>
            Sverige. Vi kan kombinera denna goda tillväxt med just en rättvis
            och bra skattepolitik. Jag tycker att det är ett kvitto på att
            den skattepolitik vi har i dag kan medverka till den oerhört goda
            tillväxt som Sverige har för närvarande.
          </note>
          <note>
            Som kammaren ju har sett förut under hösten har vi också lagt
            fram ett antal förslag när det gäller sänkning av skatten både
            för företag och för individer, just för att ytterligare stimulera
            tillväxten och den ekonomiska utvecklingen. I sista hand är det
            naturligtvis företagen själva som tillsammans med de fackliga
            organisationerna i avtalsförhandlingar bestämmer vilka löner och
            andra förmåner man vill dela ut och vilka möjligheter företagen
            har inom kostnadsramen.
          </note>
          <note>
            Vad jag hela tiden har velat få sagt är att från skattepolitikens
            utgångspunkt bör vi ha en enhetlig princip, dvs. vi bör beskatta
            inkomster av tjänst och personaloptioner på likvärdigt sätt och
            inte börja göra någon förändring. Det skulle nämligen skapa differentieringar
            i vårt skattesystem som av många skäl skulle vara omotiverade
            och som dessutom skulle skapa en del oreda i hela vårt skattesystem.
            Därför får företagen själva bestämma om man vill använda sig av
            möjligheten till personaloptioner. Man får själv bedöma och bestämma
            om man har råd med personaloptioner och om man kan ta de kostnader
            som finns. Det är ju trots allt inte någon skyldighet, utan en
            frivillig möjlighet som företagen har, att utnyttja sig av personaloptioner.
          </note>
          <note>
            Jag förstod av Catharina Hagens sista inlägg att hon egentligen
            avsåg en allmän skattepolitisk diskussion där vi i princip skall
            sänka alla skatter, något som moderaterna oftast eftersträvar.
            Men det är ju inte riktigt det som interpellationen handlar om.
            Därför har jag valt att svara på interpellationen och att hänvisa
            till att riksdagen - vilket också Carl Erik
          </note>
          <note>
            Hedlund vidimerar - så sent som för något år sedan var överens
            om att den ordning vi för närvarande har var bra. Sedan får vi
            naturligtvis avvakta för att se om det kan inträffa något nytt.
            Men i dagsläget finns det inget skäl att ändra den lagstiftning
            vi har kring personaloptioner.
          </note>
          <note type="speaker">
            Anf. 32 CATHARINA HAGEN (m):
          </note>
          <note>
            Fru talman! Finansministern pratar om att ha råd att ändra på
            och sänka skatter. Jag undrar om man har råd att avhända sig ett
            instrument som efterfrågas av många företag som efterfrågar en
            personalkategori som det är stor efterfrågan på internationellt
            - en personalkategori som kanske också rör sig lätt mellan olika
            länder.
          </note>
          <note>
            Jag menar att man inte får stirra sig blind på den situation
            man har i dag. Man måste ligga lite i framkanten när man sitter
            i regeringen och inte bara reagera utan också agera.
          </note>
          <note>
            Jag har visserligen berört andra skatteregler, men det är ju
            för att de griper in i optionsbeskattningen.
          </note>
          <note>
            Personaloptioner beskattas ju väldigt oförmånligt i
          </note>
          <note>
            Sverige eftersom vi har så höga inkomstskatter och höga sociala
            avgifter. Därför är det nödvändigt att göra något. Jag tror inte
            heller att regeringen kommer att sänka dessa skatter inom rimlig
            tid, och därför vädjar jag till finansministern att kanske ändå
            betrakta personaloptionerna som någonting annat än inkomst av
            tjänst. Jag tycker absolut att man skulle kunna betrakta personaloptioner
            i någon mån som ett risktagande, och därför borde man också se
            om man inte kan hitta en annan typ av beskattning. Det är nämligen
            ett viktigt instrument om vi skall kunna behålla vår kompetenta
            personal i Sverige.
          </note>
          <note>
            Sedan tycker jag också att det här med reglerna om fåmansbolag
            måste få komma in när vi diskuterar detta. De är stötande. De
            är speciellt stötande därför att de straffar den arbetande entreprenören,
            och om det är något vi behöver i framtiden så är det att ha regler
            som underlättar för entreprenörer att få företag att växa och
            bli flera.
          </note>
          <note type="speaker">
            Anf. 33 CARL ERIK HEDLUND (m):
          </note>
          <note>
            Fru talman! I likhet med finansministern tycker jag att man skall
            ha principer och grunder för att bygga ett skattesystem, för annars
            blir det godtycke och då kan det sluta i vad som helst.
          </note>
          <note>
            Men samtidigt måste vi inse att vi inte är i en sluten ekonomi,
            utan vi är i allt större utsträckning utsatta för en internationell
            konkurrens. Framför allt gäller det inom de s.k. nya företagen
            i tjänstesektorn, som bygger på hög kompetens. Det handlar inte
            om investeringar i kapitalkrävande maskiner eller stora finansiella
            investeringar, utan företaget kommer in på morgonen och företaget
            går ut på kvällen. Det är de resurser man har, och det är så att
            säga den hjärnkapacitet och den erfarenhet som man helt och hållet
            baserar sig på.
          </note>
          <note>
            Om vi då är utsatta för en internationell konkurrens där våra
            begåvade pojkar och flickor som har fått en utbildning i våra
            skolor och på våra universitet blir så attraktiva att de försvinner
            från landet, så är det inte bra. Det är inte bra för någon, utom
            möjligtvis för dem som flyttar. Därför tycker jag, precis som
            regeringen tydligen har gjort när man resonerat om att införa
            vissa skattelättnader för utländska experter eftersom detta är
            ett problem, att vi måste försöka hitta program och sätt för att
            kunna behålla dessa personer. Då är det här med optioner ett sätt.
          </note>
          <note>
            Vad jag har eftersträvat i den här lilla debatten -
          </note>
          <note>
            tiden ger ju inte utrymme för någon djupare diskussion - är att
            väcka tanken hos finansministern att man skulle kunna initiera
            en utredning för att ha en beredskap att kunna göra någonting,
            så att vi inte blir tagna på sängen och måste improvisera när
            det, som jag tror inom relativt kort tid, blir nödvändigt att
            göra någonting.
          </note>
          <note>
            Anf. 34 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Som interpellanten och Carl Erik
          </note>
          <note>
            Hedlund väl vet har regeringen i höst i denna kammare föreslagit
            skattesänkningar både för företag och för individer. Vi har föreslagit
            sänkningar för individer i storleksordningen 10 miljarder kronor
            och att den som betalar egenavgifter får kompensation för dessa
            med upp till en fjärdedel, till att börja med. Vi har föreslagit
            att man ändrar brytpunkten i skatteskalan så att färre får betala
            statlig inkomstskatt. Vi har också föreslagit en rad förändringar
            när det gäller företagsbeskattningen som ger företagen mellan
            3 och 5 miljarder kronor i skattelättnader de närmaste åren. Vi
            har alltså verkligen på så vis medverkat till en rättvisare skattesituation.
            Vi har också sänkt marginaleffekterna och därmed bidragit till
            ett ökat arbetskraftsutbud och en bättre tillväxt.
          </note>
          <note>
            Att moderaterna sedan tycker att man borde sänka en rad andra
            skatter vet jag. Det är dock en helt annan diskussion, för då
            är alltid frågan hur man ska finansiera denna skattesänkning.
            Där vet vi att moderaterna alltid föreslår en rad nedskärningar
            i den offentliga sektorn. Med sämre sjukersättning, sämre akasseersättning
            och en rad andra försämringar vill moderaterna betala skattesänkningar.
          </note>
          <note>
            Jag bara konstaterar att vi har en princip när det gäller skattelagstiftningen:
            Inkomst av tjänst beskattas på samma sätt som inkomst från personaloptioner.
          </note>
          <note>
            Det finns ingen anledning att bryta den principen. Vi har ju
            dessutom lagt fram ett förslag, vilket också har berörts i debatten,
            om att införa s.k. expertskatt för personer från andra länder
            som söker sig till Sverige för att jobba under kortare perioder.
            Det är också ett uttryck för att vi försöker tillvarata näringslivets
            möjligheter att få bra kompetens.
          </note>
          <note>
            Överläggningen var härmed avslutad.
          </note>
          <note>
            9 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            1999/2000:MJ12 till miljö- och jordbruksutskottet
          </note>
          <note>
            1999/2000:Ju3 till justitieutskottet
          </note>
          <note>
            1999/2000:Bo1-Bo4 till bostadsutskottet
          </note>
          <note>
            10 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Finansutskottets betänkanden 1999/2000:FiU1 och
          </note>
          <note>
            FiU11
          </note>
          <note>
            Skatteutskottets betänkande 1999/2000:SkU6
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Förslag
          </note>
          <note>
            1999/2000:RR4 Riksdagens revisorers förslag angående producentansvarets
            betydelse i avfallshantering
          </note>
          <note>
            1999/2000:RR7 Riksdagens revisorers förslag angående organisationsförändringar
            inom rättsväsendet
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 15 november
          </note>
          <note>
            1999/2000:83 av Gunnar Hökmark (m) till statsminister Göran Persson
          </note>
          <note>
            Europeiskt valutasamarbete
          </note>
          <note>
            1999/2000:84 av Lennart Daléus (c) till näringsminister Björn
            Rosengren
          </note>
          <note>
            IT-infrastrukturen
          </note>
          <note>
            1999/2000:85 av Marietta de Pourbaix-Lundin (m)
          </note>
          <note>
            till socialminister Lars Engqvist
          </note>
          <note>
            Funktionshindrades rätt att byta bostad
          </note>
          <note>
            1999/2000:86 av Marietta de Pourbaix-Lundin (m)
          </note>
          <note>
            till jordbruksminister Margareta Winberg
          </note>
          <note>
            Skydd för djurs avkomma
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 23 november.
          </note>
          <note>
            13 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 15 november
          </note>
          <note>
            1999/2000:208 av Karin Svensson Smith (v) till näringsminister
            Björn Rosengren
          </note>
          <note>
            Lösning av miljöproblemen
          </note>
          <note>
            1999/2000:209 av Lars Hjertén (m) till kulturminister
          </note>
          <note>
            Marita Ulvskog
          </note>
          <note>
            TV-program i Norden
          </note>
          <note>
            1999/2000:210 av Marietta de Pourbaix-Lundin (m)
          </note>
          <note>
            till statsrådet Ingegerd Wärnersson
          </note>
          <note>
            Lika behandling av friskolor och kommunala skolor
          </note>
          <note>
            1999/2000:211 av Ann-Marie Fagerström (s) till utrikesminister
            Anna Lindh
          </note>
          <note>
            Mänskliga rättigheter i Pakistan
          </note>
          <note>
            1999/2000:212 av Birger Schlaug (mp) till miljöminister Kjell
            Larsson
          </note>
          <note>
            Vägsalt i vattnet
          </note>
          <note>
            1999/2000:213 av Rolf Gunnarsson (m) till finansminister Bosse
            Ringholm
          </note>
          <note>
            Bensinpriset
          </note>
          <note>
            1999/2000:214 av Sonja Fransson (s) till utbildningsminister
            Thomas Östros
          </note>
          <note>
            Jämställdheten inom den medicinska forskningen
          </note>
          <note>
            1999/2000:215 av Mikael Oscarsson (kd) till näringsminister Björn
            Rosengren
          </note>
          <note>
            Nyföretagande
          </note>
          <note>
            den 16 november
          </note>
          <note>
            1999/2000:216 av Carina Hägg (s) till försvarsminister Björn
            von Sydow
          </note>
          <note>
            Räddningstjänsten
          </note>
          <note>
            1999/2000:217 av Åke Sandström (c) till näringsminister Björn
            Rosengren
          </note>
          <note>
            Mobiltelefonimarknaden
          </note>
          <note>
            1999/2000:218 av Tomas Eneroth (s) till justitieminister Laila
            Freivalds
          </note>
          <note>
            Sexköp
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 23 november.
          </note>
          <note>
            14 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 15 november
          </note>
          <note>
            1999/2000:160 av Marianne Andersson (c) till statsrådet Maj-Inger
            Klingvall
          </note>
          <note>
            Bistånd till Etiopien och Eritrea
          </note>
          <note>
            den 16 november
          </note>
          <note>
            1999/2000:151 av Gunilla Tjernberg (kd) till statsrådet Ingegerd
            Wärnersson
          </note>
          <note>
            Maxtaxa och familjedaghem
          </note>
          <note>
            1999/2000:158 av Rolf Gunnarsson (m) till statsrådet
          </note>
          <note>
            Ingegerd Wärnersson
          </note>
          <note>
            Öppen skola
          </note>
          <note>
            1999/2000:165 av Yvonne Andersson (kd) till statsrådet Ingegerd
            Wärnersson
          </note>
          <note>
            Social kompetens
          </note>
          <note>
            1999/2000:172 av Lars Hjertén (m) till statsrådet
          </note>
          <note>
            Ingegerd Wärnersson
          </note>
          <note>
            Val av skola
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 23 november.
          </note>
          <note>
            15 § Kammaren åtskildes kl. 16.13.
          </note>
          <note>
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
