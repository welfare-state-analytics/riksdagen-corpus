<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--82</head>
          <docDate when="2000-03-21 00:00:00">2000-03-21 00:00:00</docDate>
        </div>
      </front>
      <body>
        <div>
          <note>
            18.00 - 20.16
          </note>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 14 och 15 mars.
          </note>
          <note>
            2 § Avsägelse
          </note>
          <note>
            Talmannen meddelade att Urban Ahlin (s) avsagt sig uppdraget
            som ledamot i utrikesutskottet.
          </note>
          <note>
            Kammaren biföll denna avsägelse.
          </note>
          <note>
            3 § Anmälan om uteblivet svar på interpellation
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1999/2000:278
          </note>
          <note>
            Till riksdagen
          </note>
          <note>
            Interpellation 1999/2000:278 av Thomas Julin
          </note>
          <note>
            (mp) om ubåtsjakten vid den svenska kusten.
          </note>
          <note>
            Interpellationen kommer inte att besvaras.
          </note>
          <note>
            Skälet till detta är att försvarsminister Björn von
          </note>
          <note>
            Sydow kommer att lämna ett muntligt meddelande i ubåtsfrågan
            vid sammanträde med kammaren den
          </note>
          <note>
            30 mars 2000.
          </note>
          <note>
            Stockholm den 16 mars 2000
          </note>
          <note>
            Försvarsdepartementet
          </note>
          <note>
            Enligt uppdrag
          </note>
          <note>
            Ingvar Åkesson
          </note>
          <note>
            Expeditions- och rättschef
          </note>
          <note>
            4 § Svar på interpellation 1999/2000:283 om
          </note>
          <note>
            Malmöpolisens resurser
          </note>
          <note>
            Anf. 1 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Sten Andersson har frågat vilka åtgärder statsministern
            är beredd att vidta i syfte att öka
          </note>
          <note>
            Malmöpolisens resurser.
          </note>
          <note>
            Statsministern har uppdragit åt mig att besvara interpellationen.
          </note>
          <note>
            I januari i år svarade jag på en fråga av Maud Ekendahl som gällde
            resurserna till Polismyndigheten i
          </note>
          <note>
            Skåne. I svaret slog jag fast att det är Rikspolisstyrelsen som
            fördelar polisväsendets resurser efter en budgetdialog med respektive
            polismyndighet. Dialogerna är ett viktigt instrument för att fördela
            resurserna på ett sätt som säkerställer en rationell polisverksamhet
            i hela landet. Jag instämmer i att storstadsområdena är särskilt
            utsatta i många avseenden och att detta ställer speciella krav
            på polisbevakning. Dialogerna gör det möjligt för polismyndigheterna
            att åberopa de faktorer som bör beaktas av Rikspolisstyrelsen
            vid fördelningen av medelsramarna.
          </note>
          <note>
            I svaret till Maud Ekendahl påpekade jag också att det är varje
            polismyndighet som efter sina förutsättningar bedömer hur polisresurserna
            ska disponeras.
          </note>
          <note>
            Likaså ankommer det på myndigheterna att skapa en organisation
            som fungerar väl och är anpassad efter de lokala förutsättningarna.
            Det är Rikspolisstyrelsen som inom ramen för sitt tillsynsansvar
            granskar effektiviteten i polisverksamheten. Jag vet att Polismyndigheten
            i Skåne nyligen granskades med gott betyg. Som justitieminister
            är däremot jag förhindrad att kommentera förhållanden vid en enskild
            myndighet.
          </note>
          <note>
            Jag tog nyligen del av länspolismästare Hans
          </note>
          <note>
            Wranghults, Polismyndigheten i Skåne, analys av de åtgärder som
            behöver vidtas för att förbättra förutsättningarna för en väl
            fungerande polisverksamhet i landet. Han drog slutsatsen att Polishögskolans
            kapacitet att utbilda poliser måste utökas i den takt som är möjlig
            och att polisväsendet bör få ekonomiska villkor som även gör det
            möjligt att anställa mer civil personal. Den föreslagna lagstiftningen
            om förbättrade spaningsmetoder och att polisen befrias från arbetsuppgifter
            som inte hör till kärnverksamheten är också viktiga framgångsfaktorer.
          </note>
          <note>
            I huvudsak delar jag hans slutsatser. När det gäller de ekonomiska
            resursförstärkningarna till polisväsendet har jag tidigare sagt
            att regeringen återkommer till den frågan i den ekonomiska vårpropositionen.
          </note>
          <note>
            Avslutningsvis vill jag säga att polisens verksamhet för att
            avstyra pågående brott eller utreda begångna brott endast i någon
            mån påverkar människors upplevelse av trygghet. Det som verkligen
            har betydelse för tryggheten är att brotten över huvud taget aldrig
            begås. I det perspektivet räcker det inte med flera poliser. Som
            regeringen slog fast i det nationella brottsförebyggande programmet
            Allas vårt ansvar är det hela samhällets uppgift att förhindra
            brott. Självklart är polisarbetet en viktig förutsättning för
            att det brottsförebyggande arbetet ska bli långsiktigt framgångsrikt
            men också de insatser som görs inom exempelvis socialtjänsten
            och skolan. Samhället har en viktig uppgift att skapa ett forum
            där kunskap, initiativ och engagemang kan samlas, t.ex. i ett
            lokalt brottsförebyggande råd.
          </note>
          <note type="speaker">
            Anf. 2 STEN ANDERSSON (m):
          </note>
          <note>
            Fru talman! Bakgrunden till den här debatten är ett öppet brev
            som Ilmar Reepalu, som är kommunstyrelsens ordförande i Malmö,
            skickade till statsministern för 14 dagar sedan. Där beskrev han
            att Malmö har den högsta brottsligheten per capita i riket, att
            tillgången till narkotika är mycket god, att man har högst antal
            dömda per tusen invånare och att antalet ungdomsrån överstiger
            det antal som inträffar i
          </note>
          <note>
            Stockholms city - allt beroende på neddragningen av polisen och
            indragning av närpoliser, enligt Reepalu.
          </note>
          <note>
            Allt detta stämmer med den verklighet som många malmöbor, poliser,
            åklagare, domare, nämndemän och socialarbetare i Malmö har haft
            som sin verklighet under lång tid.
          </note>
          <note>
            Svaret från justitieministern, som i praktiken är ett svar på
            Reepalus brev, har en lite annorlunda ton än hennes svar på en
            artikel av Moderaternas partiledare
          </note>
          <note>
            Bo Lundgren i fredags. Där beskrev hon att han överdrev, svartmålade
            och skapade oro bland medborgarna. Men i praktiken säger ju hennes
            partikollega samma sak.
          </note>
          <note>
            Rikspolisstyrelsen ger Skånepolisen gott betyg.
          </note>
          <note>
            Jag tror att det förvånar många. Om det beror på att man gör
            ett gott jobb baserat på de resurser man har, är det kanske riktigt.
            Men man gör inte ett gott jobb baserat på de förväntningar som
            människor har i
          </note>
          <note>
            Skåne i allmänhet och i Malmö i synnerhet.
          </note>
          <note>
            Nu säger justitieministern att hon delar Skånes länspolischefs
            uppfattning om behovet av fler poliser, mer civilpersonal, bättre
            spaningsmetoder och om att polisen ska befrias från s.k. icke
            kärnuppgifter. Det är dock en sak som polisen vill bli av med,
            men som det är viktigt att de får behålla, nämligen något som
            kallas för PEK, innebärande att skattemyndigheterna och polisen
            gemensamt kontaktar företagare för att på ett tidigt stadium kunna
            motarbeta ekonomisk brottslighet eller missförstånd. Denna polisinsats
            vill nu Skånes länspolischef ta bort. Det hoppas jag att han inte
            kommer att göra.
          </note>
          <note>
            Jag håller med om att det inte är antalet poliser som är avgörande
            för brottsligheten, även om viljan att begå ett brott minskar
            något om man vet om att polisen är synlig och kan komma snabbt
            eller om brotten kan bli utredda kvickt.
          </note>
          <note>
            Det som saknas i dag är framför allt en minimerad respekt för
            andra människor och deras egendom.
          </note>
          <note>
            T.ex. måste ungdomsrånen som har poppat upp under senare tid
            inte bara stoppas - de får inte inträffa. Om det fortsätter i
            den här takten får vi många ungdomar som kommer att hamna i en
            livslång brottslighet. Det är enormt viktigt att vi kan häva detta
            och mota Olle i grind, som man säger.
          </note>
          <note>
            Till sist, fru talman, säger statsrådet att hon återkommer i
            vårpropositionen med pengar till polisen.
          </note>
          <note>
            Men kan statsrådet kanske redan nu tala om ifall polisen kommer
            att beviljas ökade resurser så att vi får ett större antal poliser
            i t.ex. Malmö?
          </note>
          <note>
            Anf. 3 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Brottsligheten är för hög i både Malmö och Stockholm
            och i hela landet i övrigt. Men jag kan lugna både Sten Andersson
            och andra som har missuppfattat lite grann hur fördelningen av
            brottsligheten är i landet. Det är inte så att brottsligheten
            är högre i Malmö per tusen invånare än i Stockholm, och det är
            inte så att det begås fler ungdomsrån i
          </note>
          <note>
            Malmö än i Stockholm. Stockholm är nog dessvärre fortfarande
            den stad som är mest utsatt för brottslighet.
          </note>
          <note>
            När det gäller Malmöpolisens arbete tycker jag, till skillnad
            från Sten Andersson, att det är glädjande att Rikspolisstyrelsen
            i sin inspektion i många avseenden har kunnat ge ett gott betyg
            till Malmöpolisens arbete. Det visar att man under senare år har
            utvecklat sina arbetsmetoder och att man har en bra resursanvändning
            i långa stycken, även om det naturligtvis där liksom inom många
            andra polismyndigheter finns ett stort utrymme att utveckla sin
            verksamhet.
          </note>
          <note>
            Ungdomsrånen är naturligtvis en företeelse som vi har all anledning
            att ta på största allvar. Inte minst av den anledning som Sten
            Andersson pekar på, alltså att det handlar om unga människor som
            lätt kan komma in i en kriminell karriär, är det viktigt att man
            använder samhällets alla resurser för att sätta stopp. Det är
            inte enbart fråga om en insats från polisens sida, även om polisen
            är central i den här uppgiften. De erfarenheter som vi hittills
            har av att bekämpa den här företeelsen, och vi har faktiskt redan
            en hel del erfarenheter, visar att det är möjligt att bekämpa
            den om man samverkar mellan olika delar av samhällets sektorer
            och använder de samlade resurserna.
          </note>
          <note>
            Det är en av tankarna bakom den storstadssatsning som regeringen
            beslutade om förra året. Jag kan i det sammanhanget nämna att
            regeringen har tecknat ett särskilt lokalt utvecklingsavtal med
            Malmö kommun som berör flera av de stadsdelar som är särskilt
            belastade av brottslighet. Det är ett utvecklingsavtal som syftar
            till att lägga grunden för ett handlingsprogram som ska skapa
            en tryggare miljö i de här förorterna. Det handlar om rejäla resurstillskott,
            men framför allt handlar det om att tänka i de banor som krävs
            för att engagera hela samhället, inte minst de kommunala myndigheterna
            i samarbete med polisen, för att bl.a. bekämpa brottsligheten.
          </note>
          <note type="speaker">
            Anf. 4 STEN ANDERSSON (m):
          </note>
          <note>
            Fru talman! Jag har så pass mycket respekt för statsrådet Freivalds
            att om hon säger att de uppgifter som hennes partikollega, tillika
            kommunstyrelsens ordförande i Malmö, har lämnat i ett öppet brev
            är felaktiga på alla punkter så får jag väl som budbärare ta åt
            mig kritiken. Men det är inte jag som har skapat dessa uppgifter.
            Tvärtom gick de ut offentligt i de flesta medier, och det var
            ingen som då ifrågasatte dem. Det kanske är lite förvånande.
          </note>
          <note>
            Sedan, fru talman, till detta med bra polisinsatser i
          </note>
          <note>
            Malmö. Allting är relativt, men jag tror att det är en av de
            lättaste sakerna i världen att i dag få människor att i alla fall
            tro att polisen har stora problem med att lösa uppgifter som man
            kunde lösa för kanske mindre än tio år sedan. Det är nattstängda
            polisstationer och dålig kontakt när man ringer till växlar långt
            ifrån det ställe som man ringer från och där brottet begås.
          </note>
          <note>
            Vid närpolisstationerna i Malmö har man lyckats få fram en personkännedom,
            framför allt i fråga om ungdomar. Sedan vet man ju att när de
            här ungdomarna blir väl kända på ett ställe byter de område och
            beger sig till en annan stad. Då är det viktigt att man på det
            ställe som ungdomarna kommer från har en personkännedom så att
            man snabbt kan spåra upp dem. Därför är det besvärligt och fel
            om man stänger de här närpolisstationerna, som faktiskt har ett
            gott syfte.
          </note>
          <note>
            Till sist håller jag med statsrådet om att det inte bara handlar
            om polisen. Det är hela samhället som måste ta ett ansvar genom
            grannsamverkan och lokala brottsförebyggande råd. Polisen får
            ofta komma in när brotten är fullbordade. Det bästa hade ju varit
            om vi hade haft en polis - nu är jag utopisk - som blev utan arbete.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1999/2000:249 om arbetstidsförkortning
          </note>
          <note type="speaker">
            Anf. 5 Statsrådet MONA SAHLIN (s):
          </note>
          <note>
            Fru talman! Maria Larsson har frågat vilka åtgärder jag är beredd
            att vidta med anledning av Långtidsutredningens och Konjunkturinstitutets
            redovisning av effekterna av en generellt lagstiftad arbetstidsförkortning.
          </note>
          <note>
            Jag instämmer i stora delar av Maria Larssons beskrivning av
            den svenska arbetsmarknaden. Antalet arbetstillfällen är inte
            statiskt. Kompetenskraven på arbetsmarknaden och behovet av specialistkompetens
            ökar vilket gör att människor inte utan vidare är utbytbara mellan
            olika jobb. Olika personer har dessutom olika önskemål när det
            gäller hur mycket man vill jobba och under vilka tider på dygnet.
          </note>
          <note>
            Risken är också stor att vi i framtiden kommer att få brist på
            arbetskraft samtidigt som försörjningsbördan ökar för dem som
            jobbar. En anledning till det är de stora pensionsavgångarna när
            den stora 40-
          </note>
          <note>
            talistgenerationen når pensionsåldern.
          </note>
          <note>
            Samtidigt är det viktigt att säga att det finns all anledning
            att tro att människor, på samma sätt som under de senaste 100
            åren, även i framtiden kommer att vilja ta ut en del av ett ökat
            välstånd i form av kortare arbetstid.
          </note>
          <note>
            Arbetstidsfrågan är viktig och berör många människor. Men arbetstidsfrågan
            är också väldigt komplex. För att ytterligare fördjupa underlaget
            i arbetstidsfrågor tillsattes en arbetsgrupp inom Regeringskansliet
            förra våren med deltagare från Socialdemokraterna och regeringens
            samarbetspartier Vänsterpartiet och Miljöpartiet.
          </note>
          <note>
            Arbetsgruppen har i uppdrag att analysera möjligheterna till
            och konsekvenserna av olika arbetstidsförändringar. Den rapport
            från Konjunkturinstitutet som Maria Larsson hänvisar till i sin
            interpellation är beställd just av den här arbetsgruppen.
          </note>
          <note>
            Redan den här veckan kommer gruppen att redovisa sina bedömningar
            för regeringen. Gruppens rapport kommer att remissbehandlas. Först
            därefter kommer de olika partierna att ta ställning till arbetsgruppens
            bedömningar. Avslutningsvis vill jag säga att jag hoppas att rapporten
            också kommer att fungera som underlag för en bred samhällsdebatt
            om den mycket stora och viktiga arbetstidsfrågan.
          </note>
          <note type="speaker">
            Anf. 6 MARIA LARSSON (kd):
          </note>
          <note>
            Fru talman! Jag vill tacka Mona Sahlin för svaret.
          </note>
          <note>
            Jag tycker att det var glädjande att läsa det. Jag förstår att
            statsrådet liksom jag har stora betänkligheter mot en arbetstidsförkortning
            som är lagstadgad och generell. Jag kan nämligen hitta fyra skäl
            emot det i statsrådets svar och ett för, fast jag är inte riktigt
            säker på att det heller är för. Det kanske är avtalsvägen som
            gäller där trots allt.
          </note>
          <note>
            Jag tror precis som statsrådet att arbetstidsförkortning kan
            vara bra för en del människor under en del av livscykeln. Det
            gäller inte minst föräldrar som vill ha mer tid för sina barn.
            Men jag är övertygad om att detta måste göras avtalsvägen och
            inte som en generell lagstiftning. Varför då? Jo, som någon uttryckte
            det på det seminarium som anordnades här i Riksdagshuset för inte
            så länge sedan när Konjunkturinstitutet och Arbetslivsinstitutet
            hade kommit med sina rapporter: Det finns ingen fri lunch. Det
            skulle ha ett alltför högt pris för den enskilde och för nationen
            i form av minskad produktion, minskad välfärd, minskad konkurrenskraft
            och icke minskad arbetslöshet.
          </note>
          <note>
            Det skulle också bli minskad valfrihet för den enskilde. Jag
            tycker att vi ska ha som målsättning att genomföra reformer som
            låter människor bestämma själva. Jag tycker att vi ska försöka
            låta bli att lägga en mall som alla ska passas in i. Det handlar
            snarare om att låta människor välja på det sätt som Pappers gjorde
            i fråga om sina medlemmar när dessa kunde välja om det ökade löneutrymmet
            skulle gå till kortare arbetstid, sänkt pensionsålder eller högre
            lön. Det blev en tredjedel av varje när man valde. Så olika vill
            människor använda sitt löneutrymme, och det är precis det som
            den här frågan handlar om.
          </note>
          <note>
            Att sänka skatten skulle kunna vara ett annat alternativ för
            att skapa valfrihet. Det skulle då också i sin tur kunna ge utrymme
            för en kortare arbetstid. Om man vill stödja en särskild grupp
            kanske det handlar om utbyggd föräldraförsäkring i stället.
          </note>
          <note>
            Vad som är viktigt att komma ihåg, tror jag, i den här debatten
            är ju att vår arbetstid här i Sverige när vi jämför med övriga
            Europa är kort. En svensk arbetsvecka är i snitt 36,8 timmar.
            Vi har tagit ut arbetstidsförkortning i form av längre semester,
            föräldraledighet osv. EU-genomsnittet ligger på 40,1 timmar.
          </note>
          <note>
            Sverige ligger näst lägst i Europa, näst efter Norge, när det
            gäller årsarbetstiden.
          </note>
          <note>
            Jag tycker också att det faktum och det argument som professor
            Lars Calmfors framför är värt att upprepa ännu en gång. Han säger
            att risken för negativa effekter på produktion och sysselsättning
            är störst i en situation som den nuvarande, där vi har en brist
            på arbetskraft. Det var statsrådet också inne på när det gällde
            de demografiska förändringarna.
          </note>
          <note>
            Nu kommer det en rapport på torsdag. Den hänvisas det till i
            svaret. Min fråga till statsrådet är: Hur bred kommer den här
            remissen att bli? Och hur avgörande för regeringen kommer remissinstansernas
            synpunkter att vara? Kommer de att vara vägledande eller är remissförfarandet
            egentligen bara en formsak?
          </note>
          <note>
            Är det så att ärendet egentligen avgörs i regeringsförhandlingarna
            med Miljöpartiet och Vänsterpartiet?
          </note>
          <note>
            Miljöpartiet har ju ställt ultimativa krav för fortsatt samarbete.
            Vore det inte bra att snabba på processen och att faktiskt låta
            remissinstanserna få fungera i detta avseende? Jag ser fram emot
            svaret på den frågan.
          </note>
          <note type="speaker">
            Anf. 7 CHRISTEL ANDERBERG (m):
          </note>
          <note>
            Fru talman! Jag vill inledningsvis säga att vi moderater till
            fullo kan instämma i den syn på arbetstidsfrågan som Maria Larsson
            har givit uttryck för, både i sin interpellation och i inlägget
            här alldeles nyss.
          </note>
          <note>
            Den breda samhällsdebatt i arbetstidsfrågan som statsrådet Sahlin
            efterlyser rasar ju redan nu för fullt.
          </note>
          <note>
            Det är en fråga som har stötts och blötts i mer än ett decennium.
            Mona Sahlin var ju själv ordförande i den arbetstidskommitté som
            1989 lade fram betänkandet
          </note>
          <note>
            Arbetstid och välfärd.
          </note>
          <note>
            Sedan har 1995 års arbetstidskommitté analyserat frågorna på
            nytt och kommit fram till att det inte fanns skäl att föreslå
            en lagstiftad arbetstidsförkortning. Dess betänkande har remissbehandlats.
          </note>
          <note>
            Sedan tillsattes den Segelströmska arbetsgruppen för att analysera
            effekterna av olika arbetstidsförkortningar, precis samma uppdrag
            som Arbetstidskommittén redan hade haft. Därför ser inte vi detta
            som en utredning i egentlig bemärkelse utan snarare som en eftergift
            åt samarbetspartierna Vänsterpartiet och
          </note>
          <note>
            Miljöpartiet för vilka ju en arbetstidsförkortning är en hjärtefråga.
          </note>
          <note>
            Vi ser detta också som ett sätt att så länge som möjligt sopa
            en het politisk fråga under mattan. Men på torsdag är det ju färdigsopat.
            Nu måste socialdemokraterna snart bekänna färg.
          </note>
          <note>
            Mona Sahlins arbetstidsutredning sade att det inte inom överskådlig
            tid finns utrymme för en allmän arbetstidsförkortning. Jag har
            erfarit att statsrådet alltjämt hyser den uppfattningen. Men gå
            då ut och säg det.
          </note>
          <note>
            Vi moderater efterlyser mer politiskt ledarskap från regeringen
            i denna fråga. Det är fullständigt livsfarligt att lämna fältet
            helt fritt för Gudrun Schyman att åka land och rike runt och sprida
            sitt synnerligen förenklade budskap helt oemotsagd, nämligen att
            människor ska kunna få sin arbetstid förkortad utan att det ska
            kosta dem någonting.
          </note>
          <note>
            Vi moderater och kristdemokraterna försöker så gott vi kan att
            anlägga moteld mot Gudrun Schyman, men vi kan inte själva kompensera
            den nästan totala tystnaden från regeringens sida. Risken är ju
            att fru
          </note>
          <note>
            Schyman väcker orealistiska förhoppningar hos många människor,
            att de ska kunna jobba 25 % mindre men ändå få samma lön. Dessutom
            väcks också en mycket betydande oro hos många företagare för en
            explosion av arbetskraftskostnaderna som kommer att slå ut dem
            i den internationella konkurrensen. De är också rädda för att
            de ska drabbas av ännu större problem än de redan har i dag att
            hitta de kvalificerade medarbetare som de behöver. Och det finns
            tecken som tyder på att den pågående utflyttningen av företag
            från Sverige skyndas på just på grund av osäkerhet om vad som
            kommer att gälla på arbetstidsområdet. Det finns också en risk
            för att den önskvärda expansionen av företag i Sverige eller nyetableringen
            av företag går om intet så länge det råder så stor osäkerhet i
            arbetstidsfrågan som är så viktig. Medan gräset gror dör kon.
            Därför är det angeläget att regeringen snarast börjar bekänna
            färg.
          </note>
          <note type="speaker">
            Anf. 8 HENRIK WESTMAN (m):
          </note>
          <note>
            Fru talman! Man kan ju av svaret som statsrådet
          </note>
          <note>
            Sahlin har gett konstatera att hon egentligen inte har svarat
            på frågan utan att hon har hänvisat till en utredning och kommande
            remissbehandling och att vi ska ha debatt först senare. Men samtidigt
            kan man av svaret läsa ut att Mona Sahlin delar Maria Larssons
            uppfattning om beskrivningen av den svenska arbetsmarknaden. Och
            även jag delar Maria Larssons uppfattning. Där är vi alltså överens
            över partigränserna.
          </note>
          <note>
            Både Mona Sahlin och Maria Larsson tar upp att olika människor
            har olika önskemål om hur man ska förlägga arbetstiden och hur
            lång den ska vara. Och
          </note>
          <note>
            Mona Sahlin har inte heller sagt att en arbetstidsförkortning
            inte ökar kostnaderna för arbetskraften och påverkar produktiviteten.
            Och det kanske är klokt att hon inte har gjort det. Om man läser
            de olika yttranden som den här arbetsgruppen har fått in och om
            man var med på den genomgång som ägde rum här i riksdagen för
            några veckor sedan fick man nämligen klart för sig att en direkt
            lagstiftad minskning av arbetstiden har väldigt många negativa
            konsekvenser och ganska få positiva. Det var ju nästan ingen som
            tyckte att detta var bra.
          </note>
          <note>
            Mona Sahlin hänvisar till en kommande givande debatt när arbetsgruppen
            har lagt fram sin rapport, och vi får väl återkomma då. Men det
            finns en sak som jag ändå tycker vore intressant att få höra statsrådets
            inställning till, och det är om hon i likhet med de flesta som
            uttalar sig tycker att detta är en fråga som man bör avtala om
            mellan parterna. Jag ställer frågan om avtal eller inte på grund
            av att regeringens handlande under de senaste månaderna har varit
            ganska så motsägelsefullt. Jag tänker då på lönebildningspropositionen,
            där det föreslogs en ny rikslikarmyndighet för lönestatistik trots
            att statsrådet nog väl känner till att det finns en väl fungerande
            och avtalad metod för att ta reda på dessa saker. I fråga om detta
            dög det tydligen inte med detta avtal utan att man måste lägga
            en grundläggande lagstiftning i botten också. Jag tänker också
            på de senaste veckornas diskussion om lagstiftning och blockad
            av enmansföretagare. I fråga om detta ville regeringen inte ta
            bort lagstiftningen med hänvisning till att LO:s förslag var att
            man kunde avtala om det i stället. Man borde alltså behålla lagstiftningen
            i fråga om detta.
          </note>
          <note>
            Om man tittar på dessa två saker är det klart att man kan se
            ett visst mönster även i detta handlande -
          </note>
          <note>
            en tvingande lag i botten och sedan hänvisning till att det går
            att sluta avtal. Är detta morgondagens modell?
          </note>
          <note>
            Jag konstaterar att om man ska ha lagstiftning, då påverkar man
            balansen mellan parterna på arbetsmarknaden, och man går in och
            kanske detaljreglerar sådant som man inte behöver göra. Jag har
            stor förståelse för att man behöver ha en grundläggande lagstiftning
            av arbetarskyddsskäl, men i övrigt borde man väl ändå kunna avtala
            om hur man så att säga ska ta ut eventuella produktivitetsökningar.
          </note>
          <note>
            Jag kan hänvisa till en mängd diskussioner som har varit. Jag
            har tidigare erfarenhet från Kommunförbundets förhandlingsdelegation
            som ändå avtalar för 800 000 arbetstagare här i landet. Vi var
            där fullständigt överens om att det är okej att man minskar arbetstiden
            men att man i så fall måste kombinera det med hur minskningen
            ska tas ut, och det behöver man avtala om. Man måste också övergå
            från vanliga avtal till att klara ut timlön och årsarbetstid.
            Men, som sagt var, detta borde parterna själva bäst kunna klara
            av.
          </note>
          <note type="speaker">
            Anf. 9 Statsrådet MONA SAHLIN (s):
          </note>
          <note>
            Fru talman! Låt mig börja med att allmänt säga att arbetstidsdebatten
            berör så väldigt många olika frågor samtidigt och att alla dessa
            olika frågor egentligen har sin plats och sin lösning men ofta
            buntas ihop i en allmän frågeställning som handlar om arbetstiden.
          </note>
          <note>
            Jag vill inledningsvis säga att som nation så arbetar Sverige
            för lite. Vi har stora grupper människor som helt står utanför
            arbetsmarknaden. Det är ett stort problem och en viktig del i
            lösningen av problemet med den arbetskraftsbrist som vi kan se
            framför oss.
          </note>
          <note>
            Så samtidigt som vi som nation arbetar för lite är det också
            så att många människor upplever att de som individer jobbar väldigt
            mycket.
          </note>
          <note>
            Det är ett sätt att beskriva de många bottnar som finns i arbetstidsdebatten
            där vi har dels de frågeställningar som interpellanten och övriga
            frågeställare i dag har fört upp, dels diskussioner om stress,
            lågt barnafödande, maktlöshet, deltidsarbetslöshet och invandrarnas
            utanförskap. Allt detta går det självfallet inte att lösa med
            arbetstidsregleringar i den ena eller den andra formen men det
            säger någonting viktigt om hur människor i vårt samhälle i dag
            mår.
          </note>
          <note>
            De frågeställningar som vi nu står inför är ganska många. För
            det första: Kan arbetstiden förkortas? Det kostar ju alltid. Någon
            måste alltid betala en arbetstidsförkortning. För det andra: Kan
            arbetstiden förkortas? Hur och av vem i så fall? För det tredje:
            Hur ska vi dessutom ha inflytande över arbetstiden?
          </note>
          <note>
            Jag vill ansluta mig framför allt till det synsätt som jag tycker
            att Maria Larsson ger uttryck för, nämligen att arbetstiden och
            möjligheterna att arbeta, förstås, är väldigt olika under olika
            livscykler: Vi har inga barn. Vi har små barn. Barnen växer upp.
            Självfallet borde det vara enklare att låta livet präglas av de
            här cyklerna och arbetstiden därefter i stället för att tränga
            in livet i hur arbetstiderna ser ut. Den grundinställningen har
            också jag, och den har jag alltid haft.
          </note>
          <note>
            Sedan har vi frågan: Ska man då aldrig ha lagstiftning? Ja, det
            är en annan diskussion. Det beror ju på vad vi menar med lagstiftning.
            Jag tror att vi behöver se över lagstiftningen när det gäller
            t.ex. förläggningen av arbetstiden och hur individernas inflytande
            över sina egna arbetstider ser ut - det är också lagstiftning.
          </note>
          <note>
            Jag vill understryka vad Maria Larsson frågade efter. Remissomgången
            är alltså viktig. Jag vill förstås att den ska vara bred och att
            den ska ha betydelse. Det tycker jag är en annan ingång än vad
            både
          </note>
          <note>
            Christel Anderberg och Henrik Westman hade som snarare sade:
            Bestäm nu, sätt ned foten och bekänn färg! Jag lutar mig hellre
            på det synsätt som Maria
          </note>
          <note>
            Larsson gav uttryck för, alltså en bred remissomgång och en ordentlig
            debatt för att se i vilken mån vi ska luta oss på lagstiftning
            och på parterna. Dessutom gäller det inte bara längden på arbetstiden
            utan också förläggningen av arbetstiden och möjligheterna att
            i större utsträckning påverka.
          </note>
          <note>
            Min grundinställning är dock, som jag i många sammanhang gett
            uttryck för, inte minst i debatten om Medlingsinstitutet: Avtal
            är alltid bättre än lagstiftning. Däremot måste vi alltid lägga
            till, precis som Henrik Westman själv gjorde, att ibland finns
            det, och måste det finnas, undantag från detta som handlar t.ex.
            om skyddsregler eller om olika gruppers individuella behov. Men
            de lösningarna ligger inte bara i hur arbetstidslagstiftningen
            ser ut, utan det gäller också många andra olika områden inom politiken.
          </note>
          <note>
            Med dessa utgångspunkter vill jag ändå understryka att jag tror
            på debatten och att debatten är viktig. Jag hoppas att den blir
            bred och kan leda fram till att vi får en samlad syn på vad en
            arbetstidsförkortning kostar, vem som ska ta den kostnaden och
            vem som ska ha inflytande över den. I grunden handlar det nämligen,
            tror jag, om att individerna har rätt att ha större möjligheter
            att påverka också den här delen av sina liv.
          </note>
          <note type="speaker">
            Anf. 10 MARIA LARSSON (kd):
          </note>
          <note>
            Fru talman! Med tanke på att väldigt många har uttryckt betänkligheter
            mot just en generell arbetstidsförkortning tror jag att det är
            viktigt att ha en bred remissomgång, så att de här synpunkterna
            också får föras fram i ett offentligt sammanhang och läggas samman
            i en hög för att sedan värderas. Det var min utgångspunkt när
            jag ställde frågan. Att kunna beakta de här svaren är ju också
            en styrka när man väljer väg mellan avtal och lagstiftning.
          </note>
          <note>
            De tre största fackförbunden inom LO - Kommunal, Metall och SIF
            - har redan klargjort att kortare arbetstid blir ett huvudkrav
            för dem i nästa stora avtalsrörelse, år 2001. De höjer också ett
            varningens finger gentemot regeringen, Miljöpartiet och Vänsterpartiet
            när det gäller att lägga sig i avtalsförhandlingarna och gå in
            med lagstiftning.
          </note>
          <note>
            Även inför en remissomgång kan vi vara ganska trygga och även
            säkra på hur en del remissutlåtanden kommer att låta. Många fackförbund
            har redan varit ute och tagit ställning. Därför tycker jag att
            det är bra att man sammanväger allt det här.
          </note>
          <note>
            Jag är tämligen övertygad om att många negativa och kritiska
            synpunkter kommer att höjas och att man i stället ropar att det
            gäller att försöka lösa det här med utgångspunkt i människan ute
            på verkstadsgolvet eller byggnadssnickaren - han som kan bedöma
            det här utifrån sin livssituation, alltså om han vill lyfta löneutrymmet
            som kortare arbetstid eller som högre lön. Vi vet att väldigt
            många har svårt att trots att de har heltidslön klara sin familj
            och sin familjs försörjning på den. Då måste man kunna få ha det
            valet kvar.
          </note>
          <note>
            Kommunals avtalssekreterare Jan Sjölin säger:
          </note>
          <note>
            Lagstiftar politikerna tar de ifrån oss möjligheten att välja
            mellan högre löner och kortare arbetstid.
          </note>
          <note>
            Avtal är bättre än lagstiftning, säger Mona Sahlin.
          </note>
          <note>
            Jag tar det som ett halvt löfte och tror att det utifrån remissvaren
            klart kommer att indikera att så tycker flertalet.
          </note>
          <note>
            Arbetsgivarverket - företrädare för 277 statliga myndigheter
            med en kvarts miljon anställda - har också varit ute i debatten.
            Verkets chef Birgitta Isakson Pérez säger: Om en lagstiftning
            genomförs kommer det antingen att leda till kraftiga nedskärningar
            eller till lönesänkningar till de statsanställda.
          </note>
          <note>
            Det skulle drabba verksamheter som polis, utbildning och rättsväsende
            - områden som vi alla som politiker säger oss värna om och vilja
            föra mer resurser till - och det kommer att få stora konsekvenser
            om man tillgriper lagstiftning.
          </note>
          <note>
            Jag tycker att man kan peka på att det ena efter det andra av
            förespråkarnas argument har fallit. De har skalats av allteftersom
            rapporterna haglat in under våren. Konjunkturinstitutets rapport,
            Arbetslivsinstitutets rapport, Långtidsutredningens rapport och
            aktuell forskning har kommit på bordet.
          </note>
          <note>
            Jag skulle vilja gå vidare med remissförfarandet och ställa några
            frågor till i anslutning till det: Hur ser tidsplaneringen ut?
            Kan vi utesluta att frågan kring en arbetstidsförkortning över
            huvud taget inte kommer att aktualiseras i samband med vårpropositionen,
            för då kan väl inte remissomgången ha avslutats? Jag förutsätter
            att frågan hålls utanför regeringsförhandlingarna med stödpartierna
            inför vårpropositionen.
          </note>
          <note>
            Men jag är, med rätta, misstänksam eftersom jag ser att regeringssamarbetet
            då och då kräver sitt offer.
          </note>
          <note type="speaker">
            Anf. 11 CHRISTEL ANDERBERG (m):
          </note>
          <note>
            Fru talman! Jag håller med statsrådet Sahlin om att Sverige som
            nation arbetar för lite. Jag håller också med om att det samtidigt
            finns väldigt många individer i vårt land som arbetar alldeles
            för mycket och att detta med olika typer av stressrelaterade sjukdomar
            blir ett allt större problem. Men problemen med småbarnsföräldrar
            som får jobba för mycket är inte något som man löser med en generell
            lagstiftning.
          </note>
          <note>
            Forskningen visar ganska entydigt att det utifrån aspekten att
            människor ska må bra är bättre med en individanpassad arbetstidsförläggning
            än med en generell arbetstidsförkortning.
          </note>
          <note>
            Jag var tidigare inne på detta med den breda debatten och hävdar
            alltjämt att det är viktigt att statsrådet Sahlin, som närmast
            ansvarar för de här frågorna, aktivt tar del i den debatten. Vänsterpartiet
            och Miljöpartiet är, som det nu är, ute och sprider sina mycket
            förenklade budskap om att man ska kunna korta arbetstiden utan
            att det kostar någonting.
          </note>
          <note>
            Det kommer naturligtvis att framkalla en stor besvikelse hos
            många om man inte redan nu får klart för sig att problemkomplexen
            inte är fullt så enkla. Som
          </note>
          <note>
            Maria Larsson nyss sade finns det inte någon fri lunch.
          </note>
          <note>
            I alla andra sammanhang brukar vi som ett av
          </note>
          <note>
            Sveriges största problem på arbetsmarknaden peka på att det finns
            så många som är ofrivilligt arbetslösa.
          </note>
          <note>
            Deras problem är att de inte kan försörja sig på en deltidslön.
            Om man nu överväger att göra hela svenska folket deltidsarbetslöst
            tycker jag att regeringen har en moralisk skyldighet att redan
            nu försöka bidra till att klara ut begreppen så att människor
            lättare kan ta ställning till den här frågan.
          </note>
          <note type="speaker">
            Anf. 12 Statsrådet MONA SAHLIN (s):
          </note>
          <note>
            Fru talman! Låt mig inledningsvis säga att den debatt som vi
            nu har är ett bra exempel på den debatt som jag hoppas kommer
            att prägla hela våren, inte bara i de grupper och organisationer
            som brukar diskutera arbetstidsfrågan utan kanske ännu bredare.
            En sådan här debatt, tycker jag, ökar den samlade insikten om
            arbetstidens både spännvidd och betydelse för så många delar av
            svårt samhälle. Visst tänker jag ta mycket aktiv del i den debatten.
          </note>
          <note>
            Jag tycker också att det är värt att notera att under alla år
            vi har diskuterat eventuella arbetstidsförkortningar, alla gånger
            vi har utrett detta har samtidigt den reala arbetstiden i Sverige
            sjunkit därför att människor har gjort de välfärdsvalen sedan
            100 år tillbaka. Men det är alltid, som många har påpekat, ett
            val mellan en löneförhöjning, en annan form av välfärdsreform
            och att korta sin arbetstid.
          </note>
          <note>
            Jag vill också betona att det intressanta är att föra in diskussionen
            om stressen och om de stressrelaterade sjukdomarna i detta. Det
            är ingen tvekan om att många av dem som får de här problemen i
            dag jobbar alldeles för mycket, både tungt och under en lång tid.
          </note>
          <note>
            Det är också så att påfallande många av dem som har stressrelaterade
            sjukdomar jobbar sex timmar men har jobb som är lågt betalt och
            ger litet inflytande. Stress är alltså så mycket mer än hur många
            timmar om dagen eller per år som vi arbetar. Därför tror jag att
            ju mer debatten har breddas, desto mer tjänar hela kunskapsnivån
            om arbetstidsfrågan på det.
          </note>
          <note>
            Jag vill svara Maria Larsson, som jag tycker har en helt rätt
            ingång i diskussionen, att remissomgången kommer att vara den
            traditionella, tre månader.
          </note>
          <note>
            Sedan kan inte jag svara på vad olika partier kommer att föra
            fram i olika förhandlingar inför budgetar.
          </note>
          <note>
            Men den här gruppens arbete ska remissbehandlas under tre månader,
            fram till början av sommaren.
          </note>
          <note type="speaker">
            Anf. 13 MARIA LARSSON (kd):
          </note>
          <note>
            Fru talman! Det sista var ett bra klargörande, som jag tycker
            faktiskt också omöjliggör att man förhandlar om frågan innan remissomgången
            är klar. Jag tar det som intäkt för att man låter den frågan ligga
            still när det gäller att hantera vårpropositionens förslag. Det
            vore att föregå någonting som har en demokratisk process och ordning
            och som man definitivt inte från politiskt håll ska störa i det
            läget.
          </note>
          <note>
            Det är intressant med arbetstidsfrågan. Den är precis så stor
            och vittomfattande som statsrådet beskriver den. Men den har också
            ändrat inriktning under tiden. Argumenten från förespråkarna har
            ändrat inriktning. Från att ha varit en plädering för minskad
            arbetslöshet har den nu gått via ökad jämställdhet till att vara
            en fråga om en välfärdsreform där mycket fokuseras kring hälsofrågorna.
            Det här har varit naturligt allteftersom det har kommit forskning
            och rapporter som överbevisat att det kanske inte alls är så som
            man hade tänkt sig att det skulle bli. Också när det gäller hälsofrågorna
            belade Arbetslivsinstitutet med sin rapport att det inte finns
            någon forskning som entydigt kan peka på att kortare arbetstid
            också genererar en bättre hälsa och minskade utgifter i välfärdssystemen.
          </note>
          <note>
            Vi har ett annat problem att hantera, och det är att vi har hamnat
            nedåt i OECD-ligan. Gapet har vuxit de
          </note>
          <note>
            30 senaste åren sedan vi började låna pengar i början av 70-talet.
            Birgitta Swedenborg har bedömt att svenskarna förlorat en femtedel
            av sina realinkomster jämfört med om Sverige hade utvecklats i
            samma takt som andra OECD-länder. Att i det läget börja diskutera
            en generell arbetstidsförkortning är naturligtvis ganska orimligt.
            Birgitta Swedenborg menar att det behövs en årlig tillväxt på
            1 % mer än i andra länder under en 20-årsperiod för att vi ska
            ta igen det som vi har tappat. Där har vi möjligheten att få människor
            att klara sig på sin lön så att de själva kan välja en förkortad
            arbetstid därför att löneutrymmet medger det.
          </note>
          <note>
            Det valet finns inte i dag.
          </note>
          <note>
            Min förhoppning är att statsrådet fortsatt ska ha tilltro till
            parterna på arbetsmarknaden, att de kan hitta de flexibla lösningarna
            som gagnar den enskilda människans val.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1999/2000:246 om situationen för flyktingar
            från Irak
          </note>
          <note>
            Anf. 14 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Margareta Viklund har frågat mig vilka åtgärder som
            planeras för att göra speciella undantag från regeln om första
            asylland och vilka åtgärder jag avser att vidta för att den s.k.
            Dublinkonventionen ska prövas av Förenta nationerna, FN.
          </note>
          <note>
            Enligt Margareta Viklund är vissa särskilt utsatta grupper, speciellt
            statsanställda assyrier, som flyr från
          </note>
          <note>
            Irak eftersökta över hela världen och riskerar att avrättas på
            plats eller kidnappas för att föras tillbaka till
          </note>
          <note>
            Irak. I frågan framförs att detta enligt uppgift har hänt i Tyskland
            vid flera tillfällen och att det uppges att det inte går att där
            garantera deras säkerhet.
          </note>
          <note>
            Det finns anledning att här erinra om innehållet i ett antal
            svar till riksdagen om Dublinkonventionen som har lämnats på frågorna
            1997/98:763, 853 och
          </note>
          <note>
            999 samt 1999/2000:391. I dessa har anförts bl.a.
          </note>
          <note>
            följande. Dublinkonventionen innebär inte någon förpliktelse
            att sända en asylsökande till en stat som enligt konventionen
            ska pröva en ansökan. Enligt konventionen gäller undantag från
            principen om vilket land som ska pröva en ansökan bl.a. om sökanden
            har en familjemedlem som har erkänd flyktingstatus enligt Genèvekonventionen
            i en annan medlemsstat och vistas där. En grundläggande förutsättning
            från svensk sida för samarbetet enligt konventionen är, och måste
            vara, att de stater som är parter till konventionen är demokratiska
            rättsstater som respekterar de mänskliga rättigheterna, inklusive
            rätten till asyl som den anges i 1951 års konvention angående
            flyktingars rättsliga ställning, dvs. i Genèvekonventionen.
          </note>
          <note>
            I Dublinkonventionen finns bestämmelser dels om att en medlemsstat
            ensidigt kan bestämma att en ansökan ska prövas även om en annan
            medlemsstat formellt är ansvarig, dels om att två medlemsstater
            kan komma överens om vilken av dem som ska ta emot en sökande.
            Dessa bestämmelser används i Sverige, och inom
          </note>
          <note>
            EU, i just situationer där humanitära skäl föreligger. I
          </note>
          <note>
            Sverige har Invandrarverket och Utlänningsnämnden, vilka är självständiga
            myndigheter, använt sig av dessa bestämmelser. En asylsökande
            eller flykting som befinner sig i t.ex. Tyskland har rätt till
            det landets skydd mot t.ex. att bli bortförd, precis som den som
            befinner sig i Sverige har rätt till motsvarande skydd här.
          </note>
          <note>
            Dublinkonventionen kommer att ersättas av ett gemenskapsinstrument
            i enlighet med Amsterdamfördraget. I samband därmed kommer medlemsstaterna
            att föra nya förhandlingar om innehållet i konventionen. När detta
            kommer att ske och vad som kan bli resultatet av dessa förhandlingar
            är i dag svårt att säga någonting om.
          </note>
          <note>
            Svaret på Margareta Viklunds första fråga är att det från svensk
            sida inte är aktuellt att inför omförhandlingar av innehållet
            i Dublinkonventionen föreslå ändringar eller undantag från det
            huvudsakliga innehållet i konventionen. Samtidigt måste sägas
            att den som är asylsökande eller flykting i Tyskland förutsätts
            få skydd av staten där.
          </note>
          <note>
            Då det gäller Margareta Viklunds andra fråga vill jag säga följande.
          </note>
          <note>
            FN som organisation kan inte pröva Dublinkonventionen. Ett enskilt
            ärende avgjort enligt Dublinkonventionen kan dock, inte specifikt
            i sin egenskap av Dublinkonventionsärende utan som ett enskilt
            ärende, bli föremål för prövning i de FN-organ som har enskild
            prövorätt. Dessa FN-organ är Kommittén mot tortyr och Kommittén
            för mänskliga rättigheter.
          </note>
          <note>
            Ett enskilt ärende kan också på samma sätt komma att prövas av
            Europadomstolen enligt Europakonventionen om skydd för de mänskliga
            rättigheterna och de grundläggande friheterna.
          </note>
          <note type="speaker">
            Anf. 15 MARGARETA VIKLUND (kd):
          </note>
          <note>
            Fru talman! Jag ber att få tacka för svaret, som ju var en relativt
            utförlig beskrivning av Dublinkonventionens innehåll. Men det
            sades inte så mycket om det som interpellationen faktiskt handlade
            om, nämligen assyriernas situation och framför allt situationen
            för dem som varit statstjänstemän hos Saddam Hussein och av honom
            utsetts till syndabockar för Gulfkriget.
          </note>
          <note>
            Det gäller ungefär 150 personer som i dag egentligen inte har
            någon fristad på denna jord men som genom sina stora familjer
            ändå är ganska skyddade i vårt land. Flera av dessa 150 söker
            asyl här just nu.
          </note>
          <note>
            Statsrådet Klingvall säger i sitt svar bl.a. att det inte är
            aktuellt att från svensk sida föreslå ändringar i eller undantag
            från det huvudsakliga innehållet i
          </note>
          <note>
            Dublinkonventionen. "Samtidigt måste sägas att den som är asylsökande
            eller flykting i Tyskland förutsätts få skydd av staten där",
            säger statsrådet. Men vad vet man om det egentligen?
          </note>
          <note>
            En intressant statistik i det sammanhanget kan kanske vara att
            Sverige under 1988 enligt U.S. Committee for Refugees överförde
            1 488 asylsökande till andra Dublinkonventionsländer. Av dessa
            överfördes en klar majoritet på 1 321 personer till just Tyskland.
          </note>
          <note>
            Jag skulle vilja veta vad som har hänt med dessa personer efter
            avvisningen till Tyskland? Hur följs dessa människor upp? Vem
            vet vart de tar vägen? Vet man det? Frånhänder sig Sverige hela
            sitt ansvar för dessa människor som ändå har sökt asyl i vårt
            land.
          </note>
          <note>
            Fru talman! Statsrådet har själv påvisat att varje enskilt medlemsland
            eller det land som biträtt Dublinkonventionen äger rätt att oavsett
            de generella reglerna om första asylland pröva ett ärende utifrån
            de humanitära principerna. Det är en markering av att också Sverige
            har den rätten. Men hur mycket utnyttjas den?
          </note>
          <note>
            I praktiken visar det sig att de handläggande myndigheterna inte
            tar några som helst hänsyn till den humanitära delen utan man
            går bara på formalia med hänvisning till enskilda paragrafer i
            lagtexterna. Det måste väl vara det ansvariga statsrådets uppgift
            eller skyldighet att i humanitetens namn ingripa. Den ytterst
            ansvarige måste väl ändå vara statsrådet eller ministern för det
            område som han eller hon har blivit tilldelad att ansvara för?
          </note>
          <note>
            Statsrådet säger: "En asylsökande eller flykting som befinner
            sig i t.ex. Tyskland har rätt till det landets skydd mot t.ex.
            att bli bortförd, precis som den som befinner sig i Sverige har
            rätt till motsvarande skydd här."
          </note>
          <note>
            Men då det landet säger att man omöjligt kan förse personen eller
            gruppen i fråga garanterat skydd, då borde det med mitt sätt att
            se vara statsrådets skyldighet att begära in alla handlingar och
            göra en särskild bedömning. Statsrådet måste ändå ha en skyldighet
            att iaktta att myndigheten under ministerns fögderi hanterar sakfrågorna
            korrekt. Det är ett ansvar som inte går att komma undan. Som jag
            ser det handlar det inte om ministerstyre, utan det handlar om
            ansvar.
          </note>
          <note>
            Jag kan exemplifiera vad jag har sagt här, men vi brukar inte
            tala om enskilda fall här i riksdagen.
          </note>
          <note>
            Fru talman! Eftersom Dublinöverenskommelsen är hårt kritiserad
            borde det ligga i den svenska regeringens intresse att medverka
            till att Förenta nationerna, FN, ur ett humanitärt och medmänskligt
            intresse prövar Dublinkonventionen utifrån internationell lagstiftning.
            Vissa av FN:s organ är faktiskt redan i dag tveksamma till om
            konventionen verkligen är befogad utifrån just den internationella
            lagstiftningen.
          </note>
          <note>
            Jag anser att också den svenska regeringen ska arbeta för att
            speciella undantag från regeln första asylland görs när det gäller
            personer som flyr för sina liv på grund av etnisk förföljelse
            kombinerad med förföljelse på grund av att de innehaft sådana
            positioner att de av diktatoriska härskare kan utses till syndabockar
            för förseelser som de inte har begått.
          </note>
          <note>
            Anf. 16 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Tyskland har ratificerat såväl Genèvekonventionen
            som Dublinkonventionen, och Dublinkonventionen bygger på Genèvekonventionen.
          </note>
          <note>
            Tyskland är en rättsstat. Har man behov av skydd där kan vi inte
            förutsätta någonting annat än att man får skydd i Tyskland.
          </note>
          <note>
            När det gäller möjligheterna att pröva en asylansökan i Sverige
            trots att ett annat land är första asylland omnämnde jag dem i
            mitt skriftliga interpellationssvar. Men jag kan för tydlighets
            skull ta fram den korrekta texten i konventionens artikel 9. Där
            står det att varje medlemsstat kan, fast den inte är ansvarig
            enligt kriterier som anges i denna konvention, av humanitära skäl
            grundade särskilt på familje- eller kulturskäl pröva en asylansökan
            på begäran av en annan medlemsstat under förutsättning att den
            asylsökande så önskar.
          </note>
          <note>
            Detta är en tydlig skrivning om möjligheten att ta över en asylansökan.
            Men jag har inga siffror - som
          </note>
          <note>
            Margareta Viklund kräver mig på - på hur ofta detta förekommer,
            men det är inte så sällan som det går till på det här sättet.
          </note>
          <note>
            Sedan hade Margareta Viklund synpunkter på att jag skulle kunna
            begära in enskilda ärenden. Den möjligheten finns inte. Vad som
            däremot är möjligt att göra är att om man får en uppgift om att
            någonting har hänt en person som har skickats tillbaka till sitt
            hemland eller till ett så att säga land innan hemlandet, då kan
            man på olika sätt undersöka ett sådant fall.
          </note>
          <note>
            Men att man rutinmässigt skulle inhämta uppgifter i enskilda
            ärenden är ingen möjlig åtgärd.
          </note>
          <note type="speaker">
            Anf. 17 MARGARETA VIKLUND (kd):
          </note>
          <note>
            Fru talman! Tyskland bedöms som ett asylland likvärdigt med Sverige,
            om jag uppfattade statsrådet rätt. Men det är det som kan ifrågasättas
            med Dublinkonventionen, att den likställer länderna. Men varje
            land har ju sina regler och gör sina bedömningar när de olika
            asylfallen behandlas. Sverige gör sina bedömningar, Tyskland gör
            sina bedömningar och alla de andra länderna gör sina bedömningar.
            Detta är det skeva i det här sammanhanget, som jag ser det.
          </note>
          <note>
            Jag förstår att bestämmelserna kan vara sådana att man inte kan
            begära in något ärende, men när något har hänt kan man få reda
            på det i efterhand. Jag vet inte om det låter bra eller dåligt,
            men det finns i alla fall en möjlighet. Då skulle jag vilja veta:
            På vilket sätt får man den informationen? Vem i så fall anmäler
            detta? Hur får man reda på det senare när man inte kunde få reda
            på det tidigare ifall man skulle vilja ha in ett ärende i förväg,
            innan något fel har begåtts?
          </note>
          <note>
            Statsrådet säger ju själv att det går att göra överenskommelser
            mellan konventionsländerna om hur man ska kunna agera i olika
            enskilda fall och beträffande olika grupper. Det skulle vara intressant
            att få reda på lite grann hur dessa överenskommelser fungerar,
            t.ex. när det gäller Tyskland.
          </note>
          <note>
            I sitt svar hänvisar statsrådet till att Dublinkonventionen någon
            gång i framtiden ska ersättas av ett gemenskapsinstrument i enlighet
            med Amsterdamfördraget. Vad det dokumentet kommer att innehålla
            vet vi inte, och vi vet inte heller när det kommer att gälla.
            Men vi vet ändå att i dag drabbas väldigt många människor av Dublinkonventionens
            negativa konsekvenser.
          </note>
          <note>
            Dublinkonventionen har kritiserats av många internationella organ
            - t.ex. av UNHCR, ECRE, European Council on Refugees and Exiles,
            och andra flyktingorgan - för att den riskerar att inte leva upp
            till internationella åtaganden på området. Den är utsatt för hård
            kritik.
          </note>
          <note>
            Dublinkonventionen finns och den har sina regler.
          </note>
          <note>
            Men humanism, mänskliga rättigheter och individuellt hänsynstagande
            måste också kunna överbrygga de reglerna.
          </note>
          <note>
            Fru talman! Jag vet att det är ett svårt och känsligt ämne som
            jag lyfter fram här i dag. Jag vet också att det har blivit allt
            svårare att komma in i vårt land om man är flykting, även om man
            har ett dödshot hängande över sig.
          </note>
          <note>
            Det som förvånar är Dublinöverenskommelsens brist på humanism
            och medmänsklighet. Det finns inte en enda människas liv som är
            lik en annans. Och eftersom människorna, assyrierna, flyr över
            gränserna länderna emellan för att söka en fristad där det eventuellt
            kan finnas någon i Mellanöstern är detta inte förvånande, utan
            det handlar faktiskt om överlevnad.
          </note>
          <note>
            Anf. 18 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Det är viktigt att inse att Dublinkonventionen är
            en relativt ny konvention. Men det är viktigt att betona att den
            helt och hållet bygger på
          </note>
          <note>
            Genèvekonventionen som samtliga medlemsstater i
          </note>
          <note>
            EU har ratificerat. När det gäller Dublinkonventionen görs det
            nu en utvärdering för att man sedan ska kunna arbeta vidare med
            Dublinkonventionens framtida skepnad.
          </note>
          <note>
            Vi driver på från svensk sida för att få en positiv tillämpning
            av Dublinkonventionen. Huvudsyftet med den är att den ska reglera
            vilket land som ska pröva en asylansökan. Den är också avsedd
            att förhindra att en asylsökande skickas från land till land.
          </note>
          <note>
            Jag tycker att det finns starka skäl att som regel tilllämpa
            de regler som staterna har kommit överens om och som ligger till
            grund för Dublinkonventionen, som i sin tur bygger på Genèvekonventionen.
          </note>
          <note>
            Vi måste naturligtvis också inse att alla medlemsstater inte
            gör exakt samma bedömningar. Det är hela tiden fråga om enskilda
            människor, om individer och om individuella prövningar. Men det
            som är viktigt i vårt framtida EU-samarbete, och där vi från svensk
            sida driver på, är en harmonisering av flyktingpolitiken på en
            hög nivå. Det är vad vi arbetade för nu senast i Tammerfors, och
            det är vad vi kommer att fortsätta att arbeta för t.ex. under
            vårt ordförandeskap.
          </note>
          <note>
            Jag vill bara korrigera Margareta Viklund på en punkt. Undantag
            från konventionen gäller, som jag sade, enskilda fall - inte hela
            grupper.
          </note>
          <note>
            Sedan ställdes det en fråga om att kunna följa upp och undersöka
            om människor ändå har drabbats av förföljelse. Det är sådant som
            kan komma till svenska myndigheters kännedom på olika sätt. Det
            är deras ansvar att i så fall följa upp en misstanke om att någonting
            har hänt.
          </note>
          <note type="speaker">
            Anf. 19 MARGARETA VIKLUND (kd):
          </note>
          <note>
            Fru talman! Statsrådet sade att det kunde komma till myndighetens
            eller statsrådets kännedom att det hade hänt någonting med någon
            person som man hade skickat vidare. Jag ställde en fråga inledningsvis
            om huruvida man visste vad som hade hänt med alla de personer
            som man hade avvisat till Tyskland - ca
          </note>
          <note>
            1 300 personer. Man vet inte vad som har hänt dem.
          </note>
          <note>
            Det skulle vara intressant att veta vad som verkligen har hänt
            dem efter det att de har lämnat vårt land.
          </note>
          <note>
            Finns det någon uppföljning på det?
          </note>
          <note>
            Det är någonting som förvånar mig ganska mycket i den diskussion
            som förs i olika sammanhang om olika grupper som söker asyl i
            vårt land och som är förföljda och utsatta på olika sätt. Det
            är att folkgruppen de assyriska kristna helt verkar ha fallit
            bort. Den finns inte med när man talar om flyktingar i olika sammanhang
            eller i olika konventioner, osv. Att människorna har det svårt
            i diktaturens Irak med
          </note>
          <note>
            Saddam Hussein som enväldig härskare är ingen hemlighet. Att
            han på alla sätt sätter skräck i människor och inte skyr några
            medel för att driva sin vilja igenom och bl.a. framkalla syndabockar
            för sina egna misslyckanden är inte heller obekant. Att de kristna
            assyrierna i den muslimska världen skulle ligga dåligt till i
            Husseins letande efter syndabockar förvånar inte heller.
          </note>
          <note>
            Sverige, som kallas för världens mest demokratiska land och världens
            mest jämställda land, borde också kunna göra något åt assyriernas
            utsatta situation i många av världens länder - i detta fall de
            assyriska f.d. statstjänstemän som har blivit Saddam Husseins
            syndabockar. Det tycker jag är oerhört angeläget. Det är verkligen
            en insats som vi skulle kunna satsa på här i Sverige.
          </note>
          <note>
            Anf. 20 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Helt kort vill jag säga att jag inte har någon annan
            uppfattning än Margareta Viklund när det gäller förhållandena
            i Irak. På grund av att förhållandena är som de är där skickar
            varken Tyskland eller Sverige tillbaks några människor till Irak.
          </note>
          <note>
            Sedan kan vi inte förutsätta någonting annat än att
          </note>
          <note>
            Tyskland är ett säkert land. Tyskland har skrivit på
          </note>
          <note>
            Genèvekonventionen. Tyskland är med i EU och därmed också med
            på Dublinkonventionen.
          </note>
          <note>
            Om det är så att Margareta Viklund har något exempel eller kan
            ta upp något speciellt fall föreslår jag att hon vänder sig till
            Invandrarverket, som har alla möjligheter och alla kanaler för
            att följa upp ett sådant ärende.
          </note>
          <note>
            Men vi kan från svensk sida inte förutsätta någonting annat än
            att Tyskland är ett säkert land.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1999/2000:272 om hanteringen av asylärenden
          </note>
          <note>
            Anf. 21 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Johan Pehrson har frågat vilka åtgärder regeringen
            är beredd att vidta för att klara ut den rådande situationen vid
            Statens invandrarverk i syfte att kunna garantera att kraven på
            snabbhet och kvalitet och därmed rättssäkerhet i beslutsfattandet
            upprätthålls.
          </note>
          <note>
            Johan Pehrson har tidigare frågat mig vilka åtgärder regeringen
            avser att vidta för att minska det stora antalet s.k. öppna ärenden
            hos Invandrarverket. Jag hänvisar nu som då till budgetpropositionen
            för år
          </note>
          <note>
            2000, enligt vilken Invandrarverket fått ett utökat förvaltningsanslag
            år 2000, jämfört med den grundram som riksdagen tidigare beslutat
            om, för att möjliggöra en ökning av sin beslutskapacitet i asylärenden.
          </note>
          <note>
            Frågan om hur tilldelade resurser ska fördelas inom myndigheten
            är något som Invandrarverkets ledning självständigt ansvarar för.
            Som Johan
          </note>
          <note>
            Pehrson nämner har också Invandrarverkets ledning vidtagit åtgärder
            för att få till stånd en bättre fördelning mellan regionerna av
            myndighetens resurser så att hårt belastade regioner, exempelvis
            Stockholm, blir kompenserade. Jag har vidare erfarit att Johan
          </note>
          <note>
            Pehrson fått ett utförligt svar av Invandrarverkets generaldirektör
            om hur fördelningen av resurser inom myndigheten fallit ut.
          </note>
          <note>
            Angående problemet med de långa handläggningstiderna av medborgarskapsärenden
            kan jag säga att detta tidigare har uppmärksammats av regeringen.
          </note>
          <note>
            För att komma till rätta med problemet fick Invandrarverket förra
            året ett tillfälligt resurstillskott på 4,1
          </note>
          <note>
            miljoner kronor och i år ett motsvarande på 12,5
          </note>
          <note>
            miljoner kronor.
          </note>
          <note>
            Handläggningstider och resurstilldelning är frågor som regeringen
            löpande tar upp i dialogen med myndigheterna. De problem som Johan
            Pehrson pekar på avseende Invandrarverket är kända för mig, och
            regeringen fäster stor vikt vid kraven på snabbhet och kvalitet
            i beslutsfattandet av asylärenden. Med hänsyn till vikten av korta
            handläggningstider kommer regeringen att noga följa utvecklingen
            inom området vad gäller handläggningstider och utgifter.
          </note>
          <note type="speaker">
            Anf. 22 JOHAN PEHRSON (fp):
          </note>
          <note>
            Fru talman! Jag vill tacka statsrådet Klingvall för svaret. Vi
            är nog ganska överens om de mål som vi har gemensamt för hur denna
            prövning ska fungera, men vi är uppenbarligen ganska oense om
            vilken verklighetsbild som vi har i dag.
          </note>
          <note>
            I dag råder det på grund av olika omständigheter lågkonjunktur
            på Invandrarverket. Det är inte så särskilt många människor som
            söker sig till vårt land av flera skäl. Trots det är balansen
            i dag väldigt omfattande på Invandrarverket. Detta är för det
            första omänskligt, men för det andra också dyrt.
          </note>
          <note>
            Vi får ofta rapporter från människor inom sjukvården som slår
            larm om hur människor blir självmordsbenägna och deprimerade på
            grund av de långa handläggningstiderna. Detta beror inte bara
            på bristande resurser och på att handläggningen inte riktigt funkar
            på Invandrarverket, utan det beror också på att människor söker
            flera gånger om, vilket jag är medveten om.
          </note>
          <note>
            Flera har fäst sin uppmärksamhet på de långa handläggningstiderna
            och bristerna på Invandrarverket. Nyligen kom en rapport från
            Invest in Sweden
          </note>
          <note>
            Agency, där man rapporterade att svenska företag är väldigt kritiska
            till hur det fungerar på Invandrarverket medan de hyllar tullen
            och kommunerna för bra service, osv. Men på Invandrarverket funkar
            det väldigt dåligt.
          </note>
          <note>
            Vi vet också att personalen på Invandrarverket lider. Statstjänstemännen
            publicerade nyligen en rapport och en undersökning där det framkom
            att Invandrarverket i många delar ligger i topp när det gäller
            personalens känsla av att inte göra ett riktigt bra jobb när det
            gäller myndighetsutövningen.
          </note>
          <note>
            Man har allmänt deklarerat att man ska skjuta till pengar för
            att öka rättssäkerheten i vårt land - då syftar man kanske framför
            allt på domstolar, poliser och åklagarväsendet, osv. Jag undrar
            om man i dessa anslagstider kan tänka sig att ge denna del av
            rättsväsendet, som det ändå handlar om - det är faktiskt en ganska
            tuff myndighetsutövning - ytterligare resurser.
          </note>
          <note>
            Jag undrar också om ministern har några förslag när det gäller
            vad vi ska göra åt den föråldrade anslagsstruktur som ligger bakom
            en del av problemen, vilket också Invandrarverkets generaldirektör
            själv har påpekat vid flera tillfällen.
          </note>
          <note>
            Avslutningsvis skulle jag vilja säga att det besked jag har fått
            från Invandrarverkets generaldirektör är att jag som riksdagsledamot
            ska ordna fram fler resurser. Jag har också svarat henne att jag
            tyvärr inte själv kan besluta om det - inte än, i alla fall.
          </note>
          <note type="speaker">
            Anf. 23 GUSTAF VON ESSEN (m):
          </note>
          <note>
            Fru talman! Jag vill också ta upp detta med långa handläggningstider
            men ur en annan aspekt. Det är nämligen långa handläggningstider
            om man ser till helheten. Det handlar inte bara om Invandrarverket.
          </note>
          <note>
            Om man överklagar från Invandrarverket till Utlänningsnämnden
            blir det också handläggningstider på
          </note>
          <note>
            Utlänningsnämnden. Om man lägger ihop all tid finner man att
            det i många fall är upp till två, tre år.
          </note>
          <note>
            Det är inte ovanligt ens i dessa tider.
          </note>
          <note>
            Det här är ytterst allvarligt. Vi har ju suttit i olika utredningar
            under årens lopp, och vi har alltid sagt, senast i NIPU-utredningen,
            att ju mer man satsar i början vid gränsen desto större humanitära
            och ekonomiska effekter blir det. Om man kan göra ett gott jobb
            tidigt och lägga den stora tyngden där kommer det att bli en mer
            rättssäker process och också en snabbare process. Det kommer då
            att vara utomordentligt bra med tanke på det humanitära.
          </note>
          <note>
            De medel som Johan Pehrson nämnde är ju låsta i kamerala budgetsystem.
            Om man skulle kunna använda och disponera medlen lite friare,
            ta från ett anslag och lägga mera till anslaget för asylinsatser,
            skulle det naturligtvis vara lönsamt för Invandrarverket kameralt.
            Men det skulle också vara lönsamt för de enskilda asylsökande
            och för samhällsekonomin, om man vill lägga till den aspekten.
            Det är alltså väldigt viktigt att man försöker hitta metoder för
            att omdisponera resurser på det sättet. Det har också
          </note>
          <note>
            Invandrarverket och dess styrelse skrivit till regeringen om.
          </note>
          <note>
            Vi moderater menar ju att staten inte ska vara så våldsamt stor,
            men där den behövs och där den ska fungera ska den vara av hög
            kvalitet. Myndighetsutövning måste vara av hög kvalitet. Det är
            lite förskräckande att en del visumärenden tar lång tid. Det kan
            gälla företag som vill ha affärsbesök, föräldrar som vill ha besök
            från någon släkting till jul men får tillstånd någon gång i februari
            osv. Det gäller att man har en myndighetsutövning av högsta möjliga
            kvalitet.
          </note>
          <note>
            Om statsrådet åtminstone kunde säga i dag att Invandrarverket
            kommer att få de pengar som man har begärt i år och inte något
            nedskuret anslag i vårpropositionen är det ett bra steg framåt,
            även om det inte är tillräckligt. I slutändan är det ändå Johan
            Pehrson och alla vi andra här i riksdagen som har att besluta
            om anslagen. Det gäller att vi inte skjuter för mycket på pianisten
            utan att vi också riktar strålkastarljuset mot oss själva ibland.
          </note>
          <note>
            Anf. 24 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Låt mig börja med det perspektiv som handlar om målen
            för verksamheten. Jag förstod att
          </note>
          <note>
            Johan Pehrson och jag är rätt överens om dem.
          </note>
          <note>
            Man kan se till genomsnittstiderna. 1999 klarade vi de tolv månaderna
            i mottagningssystemet, sånär som på två månader. Snittiden var
            alltså 14 månader.
          </note>
          <note>
            Målet för Invandrarverkets handläggning är sex månader; om jag
            minns rätt låg det på sju och en halv månad 1999. Medborgarskapsärendena
            tog också ungefär en månad för lång tid. Det var alltså sju månader
            i stället för sex 1999. Det är ett perspektiv på det här. När
            det gäller årets anslag - de resurser som man har att röra sig
            med i år - har jag erfarit att man enligt Invandrarverkets egen
            uppskattning ska kunna klara snittiden på sex månader.
          </note>
          <note>
            Men jag tror ändå inte att det är riktigt det här som
          </note>
          <note>
            Johan Pehrson är ute efter i sin interpellation. Det handlar
            nog mer om det som också Gustaf von Essen tog upp, nämligen de
            ärenden som tar längre tid och som kanske ligger i systemet under
            en mycket lång tid. Det är självklart någonting som jag också
            är mycket bekymrad över, eftersom det handlar om rättssäkerhet
            och om människors livssituation när de får vänta länge på besked.
            Därför är det viktigt för mig, när vi är mitt uppe i arbetet med
            vårbudgeten, att diskutera situationen för Invandrarverket och
            Utlänningsnämnden, som myndigheter.
          </note>
          <note>
            Gustaf von Essen hade mer konkreta synpunkter när det gäller
            detta med att göra saker vid gränsen.
          </note>
          <note>
            Jag vill ändå peka på de avtal som vi bl.a. har med
          </note>
          <note>
            Danmark och Tyskland. Enligt vad jag har förstått har de slagit
            väldigt väl ut när det gäller att snabbt kunna hantera inkommande
            ärenden.
          </note>
          <note type="speaker">
            Anf. 25 JOHAN PEHRSON (fp):
          </note>
          <note>
            Fru talman! Jag hoppas verkligen att statsrådet tar en viktig
            och bred diskussion om det här med sina kolleger i regeringen
            i den process som ni nu är inne i. I morgon i kammaren ska vi
            diskutera frågan om anknytningsinvandring. Vad jag har förstått
            av den propositionen och det som vi har läst oss till kommer det
            att innefatta ganska mycket mer arbete på Invandrarverket. Man
            ska bl.a. utreda om det finns skenförhållanden. Det är väldigt
            viktigt att det inte leder till att genomsnittstiderna ökar ytterligare.
          </note>
          <note>
            När det gäller genomsnittstiderna ska man komma ihåg att man
            när det gäller både medborgarskapsärenden och asylärendena kan
            räkna bort de relativt enkla ärendena. Då får man fram en ganska
            lång tid för de genomsnittskomplicerade. Framför allt när det
            gäller medborgarskapsärenden går det att räkna bort en del.
          </note>
          <note>
            Jag kommer med spänning att följa de kommande veckornas process
            och ser fram emot den 13 april.
          </note>
          <note type="speaker">
            Anf. 26 GUSTAF VON ESSEN (m):
          </note>
          <note>
            Fru talman! Vi har inga olika åsikter om vare sig mål eller inriktning.
            Det handlar mer om att försöka organisera verksamheten, så att
            den uppfyller de här målen. Till det krävs det pengar, resurser,
            rakt upp och ned. Det är det tråkiga och också det svåra. Och
            det kommer att behövas mera, eftersom, som Johan
          </note>
          <note>
            Pehrson sade, seriositetsbedömningarna ska bli lite noggrannare
            i fortsättningen.
          </note>
          <note>
            I Schengenperspektivet kan vi inte ha kvar de här gränskontrollerna
            längre, vilket innebär att den uppläggning som man har haft i
            Helsingborg och Malmö faller. Några ytterligare lagstiftningar
            som rör inre utredningskontroll har man ju inte vågat avisera
            i
          </note>
          <note>
            Schengenpropositionen. Jag förutser därmed att det kommer att
            bli mer asylinvandring, eller vad man ska kalla det, som vi har
            svårt att riktigt kontrollera. Därvidlag kommer den antagligen
            att öka.
          </note>
          <note>
            Hur det än är så förekommer det ju ändå - om vi ska vara riktigt
            ärliga - en typ av asylshopping. Man åker runt och försöker satsa
            på det land som har det bästa mottagningsförhållandet. Det är
            ett faktum. Jag tycker inte att vi ska hyckla om det i riksdagen
            heller.
          </note>
          <note>
            Nu öppnar sig gränserna när vi blir operativa medlemmar i Schengen.
            Därmed kommer vi att utsättas för ett ökat tryck. Det är min uppfattning
            och min bedömning. Det ska bli intressant att se hur vi möter
            detta. Jag antar att statsrådet Klingvall har anledning att återkomma
            i frågan om ökade resurser till Invandrarverket i ett senare skede.
          </note>
          <note>
            Anf. 27 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Jag tror att vi rätt så lätt kan analysera vad som
            behövs för att vi ska nå dessa mål. Jag kan se att det handlar
            om resurser - Invandrarverket har också fått extraanslag i år
            som innebär ytterligare handläggare för att man helt enkelt ska
            kunna hantera ärendena. Sedan behövs det förstås, som jag uppfattar
            det, en ständigt pågående metodutveckling. Det handlar om hur
            man arbetar konkret men också om ett utvecklat datorstöd. I det
            avseendet tror jag inte att vi har sett slutet än. Jag tror att
            det finns ytterligare saker att göra. Man är också mitt uppe i
            en utveckling av sitt datorstöd.
          </note>
          <note>
            Men, som jag sade tidigare, vi följer naturligtvis den här frågan
            noggrant. På fredag vet jag att vi kommer att ha en resultatdialog
            med Invandrarverket när det gäller att summera 1999. Vi kommer
            naturligtvis också att tala om vad som kommer att hända på kort
            och lång sikt och om vilka bedömningar vi kan göra. Det handlar
            exempelvis om det som bl.a.
          </note>
          <note>
            Gustaf von Essen tog upp om vad Schengen kommer att betyda när
            det gäller ett ökat antal asylsökande.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1999/2000:223 om vårdutbildningen
          </note>
          <note>
            Anf. 28 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Helena Bargholtz har frågat mig vilka insatser jag
            är beredd att göra för att tillförsäkra alla ungdomar som genomgår
            en högskoleutbildning att deras utbildning är fullt högskolemässig.
          </note>
          <note>
            Bakgrunden till frågan är den utvärdering som genomförts av Högskoleverket
            och det beslut som verket har fattat att vissa högskolor fr.o.m.
            den 1 juli
          </note>
          <note>
            2000 inte längre ska få utfärda vissa yrkesexamina.
          </note>
          <note>
            Helena Bargholtz tar upp en mycket viktig fråga i sin interpellation.
            Självklart måste studenterna veta att den utbildning de väljer
            och som de är beredda att satsa tid och pengar på är en bra utbildning,
            oavsett vilken högskola de väljer. Det är också därför som regeringen
            nyligen har presenterat en proposition om studentinflytande och
            kvalitetsutveckling i högskolan.
          </note>
          <note>
            I denna proposition har regeringen betonat vikten av att kvaliteten
            i den svenska högskoleutbildningen förstärks, och regeringen har
            också gett förslag till hur det nuvarande systemet för kvalitetssäkring
            ska utvecklas.
          </note>
          <note>
            Det är angeläget att förtroendet för utbildningen inom högskolan
            upprätthålls. Därför föreslås i propositionen en tydligare koppling
            mellan kvalitetsgranskning av ämnen och program och rätten att
            utfärda examina. Studenterna måste kunna vara säkra på att de
            utbildningar som den svenska högskolan erbjuder har en hög kvalitet
            och står sig väl i internationell konkurrens.
          </note>
          <note>
            Högskoleverkets arbete med uppföljning och utvärdering är ett
            viktigt inslag för att stärka kvaliteten.
          </note>
          <note>
            Därför kommer Högskoleverket att få i uppdrag att fr.o.m. 2001
            återkommande genomföra ämnes- och programutvärderingar av samtliga
            högskolans utbildningar för yrkesexamen och generella examina.
            Dessa utvärderingar ska vara periodiskt återkommande vart sjätte
            år. Vidare ska verket regelbundet redovisa rapporter över genomförda
            utvärderingar.
          </note>
          <note>
            I propositionen framhålls att Högskoleverket också har i uppdrag
            att finna lämpliga former för att föra ut information om kvalitetsbedömningarna
            till blivande studenter.
          </note>
          <note>
            Om Högskoleverket vid sina utvärderingar finner att en utbildning
            uppvisar bristfällig kvalitet kan högskolan riskera att förlora
            tillståndet att utfärda examen i sådana utbildningar. I propositionen
            har regeringen aviserat att den avser att återkomma till riksdagen
            med ett tydliggörande av hur omprövningar av examensrätt kan ske.
          </note>
          <note>
            Det är dock i första hand den enskilda högskolan som själv ansvarar
            för att kvaliteten i den egna verksamheten upprätthålls och utvecklas.
            Detta ska ske genom att högskolorna fastställer kvalitetssäkringsprogram.
            Det är också nödvändigt att studenterna ges möjlighet att medverka
            i arbetet med att förstärka kvaliteten och ha ett inflytande i
            hur arbetet bedrivs.
          </note>
          <note>
            Därför innehåller propositionen också förslag som ska garantera
            att studenterna aktivt kan delta i kvalitetsarbetet.
          </note>
          <note>
            Inom Regeringskansliet bereder en arbetsgrupp ett lagförslag
            som behandlar villkoren för såväl beviljande som indragningar
            av examensrätter. Det är enligt min mening nödvändigt av rättssäkerhetsskäl
            att förutsättningarna förtydligas så att studenternas ställning
            stärks i en situation när det finns brister i kvaliteten inom
            en viss utbildning. En utgångspunkt i detta arbete är att högskolorna
            måste få en chans att under en rimlig tid åtgärda de brister som
            framkommit vid en utvärdering. Så har det också varit i den praxis
            som Högskoleverket etablerat. Det är först när man kan konstatera
            att de påtalade bristerna inte åtgärdats som en examensrätt kan
            dras in, och detta som en sista åtgärd. Hur lång tid en högskola
            ska få på sig att åtgärda dessa brister måste bedömas från fall
            till fall och bero på vilken typ av brist det gäller.
          </note>
          <note>
            Arbetsgruppens förslag kommer inom kort att skickas ut på remiss.
            Jag räknar med att redan i höst kunna återkomma till riksdagen
            med förslag i dessa frågor.
          </note>
          <note>
            Helena Bargholtz inleder sin interpellation med att påstå att
            vårdutbildningarnas högskolemässighet har ifrågasatts ända sedan
            de kom in i högskolan
          </note>
          <note>
            1977. Jag vill gärna kommentera även detta.
          </note>
          <note>
            1977 års högskolereform innebar en mycket stor förändring för
            det svenska högskolebegreppet. Flera yrkesutbildningar som tidigare
            inte tillhört högskolan fördes då in i ett nytt samlat begrepp,
            som blev högskoleutbildning. Det omfattade inte bara vårdutbildningarna
            utan även lärarutbildningar, sociala utbildning, sjöfartsutbildningar
            och många fler.
          </note>
          <note>
            Det var emellertid först 1982 som de nya reglerna kom att omfatta
            även vårdutbildningarna med kommunalt huvudmannaskap. Ett av syftena
            med reformen var att få en närmare anknytning till forskning.
          </note>
          <note>
            Begreppet forskningsanknytning innebar bl.a. att studenterna
            hade en möjlighet att gå vidare till forskarutbildning, även om
            en viss komplettering kunde vara nödvändig. Detta hade inte varit
            möjligt tidigare.
          </note>
          <note>
            En annan viktig aspekt av forskningsanknytningen var att det
            blev möjligt att forska inom nya områden med anknytning till vårdyrket.
          </note>
          <note>
            Tack vare högskolereformen gavs också förutsättningar för forskning
            inom de nya områden som dessa vårdyrkens verksamhet representerar.
            De första åren efter reformen påbörjade flera personer med medellång
            vårdutbildning en forskarutbildning. Men det är först under 1990-talet
            som ökningen har fått ett starkt genomslag. Enligt Kommittén om
            hälso- och sjukvårdens finansiering och organisation, HSU 2000,
            fanns det 168 disputerade lärare med vårdhögskoleutbildning år
            1998. Det är naturligt att det tar en viss tid att få i gång forskning
            och forskarutbildning inom nya områden. Men enligt HSU 2000 fanns
            det 1998
          </note>
          <note>
            närmare 700 doktorander inom medicinsk och samhällsvetenskaplig
            fakultet med medellång vårdutbildning som grund, en oerhört hög
            siffra för ett nytt forskningsområde.
          </note>
          <note>
            Högskoleverket gjorde redan 1995/96 en första utvärdering av
            vårdutbildningarna. Denna resulterade i att nära 40 % av utbildningarna
            inte ansågs uppnå högskolemässighet. Vid den uppföljning som nu
            har gjorts visar det sig att det stora flertalet har gjort stora
            förbättringar. Jag tror inte att den snabba kvalitetshöjning som
            har skett av vårdutbildningarna i Sverige har sin motsvarighet
            i något annat land. I de flesta länder i Europa är de flesta av
            dessa vårdutbildningar inte ens på högskolenivå utan bedrivs på
            lägre nivåer.
          </note>
          <note>
            Det innebär att studenterna där inte har tillträde till forskarutbildning
            över huvud taget.
          </note>
          <note type="speaker">
            Anf. 29 HELENA BARGHOLTZ (fp):
          </note>
          <note>
            Fru talman! Jag får tacka utbildningsministern för ett mycket
            utförligt svar på min interpellation om vårdutbildningarnas bristande
            högskolemässighet. Jag har förstått att statsrådet ser mycket
            allvarligt på den här frågan, och det är bra. Detta är nämligen
            väldigt allvarligt för alla de hundratals ungdomar som genomgår
            de här utbildningarna i tron att de ska få en ordentlig examen
            som leder till jobb. Det har man ju all rätt att vänta sig av
            en statlig högskoleutbildning.
          </note>
          <note>
            Ungdomarna investerar också mycket tid och pengar i de här utbildningarna.
            Därför blir besvikelsen mycket stor hos ungdomarna, och naturligtvis
            också hos deras föräldrar, när det visar sig att de genomgår en
            undermålig utbildning. Det är att lura dem.
          </note>
          <note>
            Det finns, precis som utbildningsministern framhåller i sitt
            svar, ett stort behov av ytterligare satsningar för att säkra
            och höja kvaliteten i högskoleutbildningen. Det gäller också forskningen.
            Som student ska man aldrig behöva mötas av beskedet att en examensrätt
            dras in. Därför måste det här kvalitetsarbetet göras så att alla
            studenter kan lita på utbildningssystemet. Studenterna måste veta
            att det håller hög kvalitet och står sig i internationell konkurrens.
          </note>
          <note>
            Utvärdering och kvalitetsbevakning måste prioriteras och utföras
            utan politiska hänsynstaganden.
          </note>
          <note>
            Utbildningsministern framhåller Högskoleverkets ansvar för att
            granska och bedöma kvaliteten vid universitet och högskolor. Vi
            i Folkpartiet är övertygade om att den bästa utvärderingen görs
            av oberoende ackrediterare som inte har ett ansvar för utbildningen.
            Därför vill vi att det inrättas ett särskilt ackrediteringsinstitut
            som är fristående från Högskoleverket. Syftet med detta institut
            är att regelbundet utvärdera kvaliteten på undervisningen vid
            svenska högskolor och universitet. Resultaten av dessa utvärderingar
            ska vara offentliga. På så sätt får studenter, forskare och lärare
            en uppfattning om vilken kvalitet deras utbildningar och institutioner
            håller i en nationell jämförelse.
          </note>
          <note>
            Fru talman! Det finns ytterligare en poäng med att kvalitetsutvärderingen
            sker utanför Högskoleverkets ram. Statliga myndigheter har ju
            inte rätt att kritisera regeringen. Eftersom kvaliteten är ett
            resultat av den förda regeringspolitiken kan det uppstå situationer
            där det är politiken som bör kritiseras, inte de som utför de
            politiska besluten.
          </note>
          <note type="speaker">
            Anf. 30 ULF NILSSON (fp):
          </note>
          <note>
            Fru talman! Högskoleutbildningarnas kvalitet är en mycket väsentlig
            fråga. Jag uppskattar att Högskoleverket tar kvalitetsutvärdering
            på allvar och att utbildningar med låg kvalitet därför faktiskt
            mister sin examensrätt. Som ministern sade i sitt svar finns det
            också i regeringens proposition om kvalitetsutveckling förslag
            till en tydligare koppling mellan kvalitetsgranskning och rätten
            att utfärda examina.
          </note>
          <note>
            Det är bra om regeringen menar att Högskoleverket ska ha en självständig
            ställning, men på sikt behövs det dock ett helt fristående kvalitetsinstitut
            i någon form. Det är viktigt att kvalitetsgranskning kan utföras
            av en institution som inte står under politisk styrning. Politisk
            styrning innebär alltid en risk för att granskningen inte tar
            upp frågor som på något sätt kan tolkas som knutna till politiska
            värderingar.
          </note>
          <note>
            Men det finns en annan viktig fråga i sammanhanget. Det är vad
            som händer med de studenter som har satsat på de här utbildningarna
            i tron att de var högskolemässiga. Jag har ställt en fråga om
            detta till utbildningsministern på riksdagens frågestund, men
            jag skulle gärna se ett något utförligare svar än det fanns möjlighet
            till då.
          </note>
          <note>
            Det är en hel del studenter som för dyra studiemedel har genomgått
            de här utbildningarna. Vilka möjligheter får de att göra om utbildningen
            om de nu vill ha rätt högskolenivå på sin utbildning? Hur kommer
            arbetsgivarna att se på en examen som är avlagd bara några månader
            innan examensrätten dras in? Vilka möjligheter har de här studenterna
            att senare gå vidare med forskning och högre studier? Vilket ansvar
            ska de enskilda högskolorna ta för att studenterna inte ska drabbas?
          </note>
          <note>
            Den andra gruppen studenter som drabbas är de som inte ens hunnit
            bli färdiga. Vilket ansvar tar högskolan för att de får avlägga
            examina på andra högskolor? Vilket ansvar tar högskolorna för
            att de utan kostnader får repetera utbildningar som inte har hållit
            en god kvalitet?
          </note>
          <note>
            Jag vore tacksam, fru talman, om utbildningsministern hann med
            att säga något om vad som planeras för att hjälpa de studenter
            som drabbas av att statliga utbildningar inte hållit vad de lovat.
          </note>
          <note>
            Anf. 31 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det gläder mig verkligen att Helena
          </note>
          <note>
            Bargholtz och Ulf Nilsson är engagerade i kvalitetsfrågorna i
            högskolan. Det är en fråga som denna regering kommer att driva
            mycket offensivt under den här mandatperioden.
          </note>
          <note>
            Riksdagen har framför sig att fatta beslut om en proposition
            som regeringen lade fram strax före jul och som handlar om studentinflytande
            och kvalitetsutveckling i högskolan. I och med att vi sjösätter
            det system som vi där beskriver får Högskoleverket som oberoende
            myndighet ansvar för med jämna mellanrum återkommande kvalitetsutvärderingar
            av alla ämnen och alla program. Naturligtvis ska de gängse metoderna
            för kvalitetsutvärdering användas i förhållande till de mål som
            är uppsatta, i förhållande till högskolelagens villkor för högskoleutbildning,
            i förhållande till högskoleförordningarnas skrivningar om kvalitet
            i högskoleutbildning, dvs. vetenskaplighet, kritiskt tänkande,
            anknytning till forskningen och många fler kriterier.
          </note>
          <note>
            Det är utgångspunkten för ett empirical reviewsystem, där Högskoleverket
            har ansvaret. Vi kommer i och med detta system att ha, vågar jag
            säga, ett av
          </note>
          <note>
            Europas allra mest genomgripande kvalitetsutvärderingssystem
            när det gäller högre utbildning. Kopplat till att Högskoleverket
            också har muskler och beslutskraft att agera om inte kvaliteten
            förbättras när man påtalar brister gör det oss också ganska unika
            i ett europeiskt sammanhang.
          </note>
          <note>
            Upptäcker man brister påtalar man detta och sätter upp en tidsperiod
            som högskolan har på sig att rätta till dessa brister. Om de då
            inte är iordningställda har
          </note>
          <note>
            Högskoleverket ytterst möjlighet att dra in examensrätten. Med
            det systemet får vi i Sverige absolut ett av
          </note>
          <note>
            Europas mest ambitiösa kvalitetssäkringsprogram när det gäller
            högskolan.
          </note>
          <note>
            Det tror jag är väldigt viktigt, i alla fall för en regering
            som lägger mycket stor vikt vid högre utbildning. Det är ett sätt
            att öppna möjligheter, inte minst för unga människor, till ett
            gott liv, men också för att modernisera Sverige.
          </note>
          <note>
            Högskoleverket agerar naturligtvis oberoende när det gäller den
            typen av granskning. Det som har föranlett interpellationen visar
            med all önskvärd tydlighet just att Högskoleverket har oberoendet,
            kraften och förmågan att fatta egna beslut. Att inrätta ett fristående
            institut utöver detta finner jag inte anledning för regeringen
            att göra. Däremot finns det naturligtvis en rad aktörer, alltifrån
            tidskrifter till privata institut, som på olika sätt kommer att
            göra kvalitetsutvärderingar. Men det är klart att staten har anledning
            att se till att ha ett högskoleverk som verkligen kan genomföra
            kvalitetsutvärderingar i grunden.
          </note>
          <note>
            En fråga som både Helena Bargholtz och Ulf
          </note>
          <note>
            Nilsson tar upp, som jag också tycker är mycket viktig, är studenternas
            rättssäkerhet i de fall man har startat en utbildning och den
            får den här typen av kritik. I värsta fall kan det dessutom innebära
            att examensrätten dras in.
          </note>
          <note>
            I Högskoleverkets beslut för dessa vårdutbildningar och omsorgsutbildningar
            är man mycket tydlig. Högskolan ansvarar för att studenterna kan
            fullfölja sin utbildning. Jag har också inhämtat att var och en
            av högskolorna som nu har förlorat sin examensrätt arbetar mycket
            hårt med att sluta avtal med högskolor eller universitet som har
            fullgod kvalitet i sin utbildning, vilket innebär att man får
            tillgång till den lärarkraft som finns där, den organisation som
            finns där.
          </note>
          <note>
            Alla dessa högskolor arbetar också med inriktningen att man ska
            få fullfölja sin utbildning på plats.
          </note>
          <note>
            Det är klart att många studenter har svårt att flytta till en
            annan ort. Man kan ha familjeförhållanden eller andra förhållanden
            som gör att det är svårt. Det är en viktig roll som högskolan
            har.
          </note>
          <note>
            Det finns skäl att ytterligare se över förordningarna och regelverket
            när det gäller att stärka studenternas rättssäkerhet. Det var
            också det vi aviserade i propositionen. Vi återkommer ganska snart
            med en promemoria, som ska gå ut på remiss, om att ytterligare
            stärka studenternas rättssäkerhet.
          </note>
          <note type="speaker">
            Anf. 32 HELENA BARGHOLTZ (fp):
          </note>
          <note>
            Fru talman! Självklart är jag mycket engagerad i frågan om vårdutbildningar,
            dels därför att vi från
          </note>
          <note>
            Folkpartiets sida sätter utbildningsfrågorna mycket högt, dels
            för att vårdutbildning är den typ av utbildning som lockar de
            allra flesta kvinnorna. Tyvärr, kanske man ska säga, därför att
            vi gärna vill ha in fler män i vårdutbildningen. Men nu är det
            så här och därför måste de kvinnor som skaffar sig en vårdutbildning
            också kunna lita på att det är en bra utbildning de får. De lägger
            som sagt ned mycket tid och inte minst pengar på detta.
          </note>
          <note>
            När omvårdnadsforskningen, som utbildningsministern tog upp i
            sitt förra inlägg, inrättades 1977 var det många som ifrågasatte
            om det var lämpligt att t.ex. sjuksköterskor skulle kunna doktorera.
            Det kommer jag mycket väl ihåg. De hade ju inte gått den hierarkiska
            vägen.
          </note>
          <note>
            Jag tycker att det är utmärkt att de får göra det.
          </note>
          <note>
            Det har visat sig att omvårdnadsforskningen har varit mycket
            framgångsrik. Men det har också varit ett sätt att få in fler
            kvinnor inom forskningen. Därför är det också väldigt viktigt
            att kvaliteten på forskningen inte försämras. Då får hela omvårdnadsforskningen
            en sämre status i förhållande till annan forskning.
          </note>
          <note>
            Min fråga till utbildningsministern, som jag hoppas att ministern
            kan svara på, har sin grund i att jag blir orolig när jag läser
            sådana här artiklar. Frågan är baserad på en artikel om att vårdutbildningarna
            inte håller måttet: Finns det andra utbildningar som är i samma
            riskzon, som inte heller håller måttet? Gör
          </note>
          <note>
            Högskoleverket någon utvärdering av andra typer av utbildningar,
            och är man beredd att dra in examensrätten för andra universitet?
          </note>
          <note>
            Det är väl bra att man ska kunna få komplettera en utbildning
            som inte är fullständig på grund av att examensrätten inte finns
            kvar längre. Men även om man får göra det på samma ort som man
            bor kostar det pengar. Hur ska man finansiera det? Har man rätt
            till ytterligare studiemedel för detta? Jag vill gärna höra ministerns
            kommentar till det.
          </note>
          <note type="speaker">
            Anf. 33 ULF NILSSON (fp):
          </note>
          <note>
            Fru talman! Jag tackar för informationen om att
          </note>
          <note>
            Högskoleverket tydligen har ställt krav på högskolorna. Men jag
            efterlyser fortfarande mer konkret vad kraven på att studenterna
            ska hållas skadeslösa innebär.
          </note>
          <note>
            Anser utbildningsministern att de studenter som redan har fått
            sin examen, en examen som visar sig inte vara kvalitetsmässigt
            okej, eftersom examensrätten dras in, utan extra kostnad ska få
            komplettera eller läsa om delar av kursen på annan högskola eller
            på samma? Ska de som inte har fått examen utan att behöva låna
            pengar få utsträcka sina studier en eller flera terminer eller
            vad som nu krävs?
          </note>
          <note>
            Det är de konkreta beskeden som studenterna vill ha.
          </note>
          <note>
            Principen när det gäller ett statligt universitet eller en statlig
            högskola borde enligt min mening vara att studenten ska ha rätt
            att reklamera en utbildning som inte har hållit vad som lovats.
            Man kan t.ex. begära att studielånen ska skrivas av med det antal
            terminer som man måste läsa extra för att komma upp i en utbildning
            på rätt nivå. Det är det jag frågar. Stöder utbildningsministern
            den typen av ordentliga krav på att hålla studenterna skadeslösa?
          </note>
          <note>
            Anf. 34 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Helena Bargholtz tar upp utvecklingen av vårdutbildningarna.
            Vi ser en fin utveckling av vårdutbildningarna, som gör att de
            står sig väldigt väl i internationell konkurrens. Detta gäller
            inte minst när vi nu har tagit ytterligare ett steg. Det är inte
            bara fråga om att de under en längre tid har varit högskoleutbildningar
            med de forskningsmöjligheter som finns och den förstärkning som
            sker i form av lärarkrafter med forskningsbakgrund, men också
            att var och en av de landstingskommunala högskolorna har integrerats
            in i det statliga högskoleväsendet. Regeringens ambition, enligt
            Vårdkommissionens rapport förra året, är att på sikt förändra
            huvudmannaskapet, dvs. göra dem till statliga utbildningar. Detta
            gör att de har kommit in i den statliga högskolan. I de fall det
            finns en medicinsk fakultet har de kommit med där.
          </note>
          <note>
            De har berikat den medicinska fakulteten med sina traditioner
            och sin forskningsinriktning, och de får tillgång till den kunskap
            och tradition som finns inom den medicinska fakulteten. Vi har
            en utveckling på vårdområdet i våra vårdutbildningar som i grunden
            är mycket positiv.
          </note>
          <note>
            Vi har höga ambitioner med våra vårdutbildningar, som skiljer
            sig från många andra länder som inte alls vill ha dem på en högskolemässig
            nivå. Det vill vi. Då måste utbildningarna utvärderas för att
            se till att de når målen.
          </note>
          <note>
            Bargholtz frågar om fler utbildningar kommer att utvärderas.
            Ja, alla utbildningar. Det kommer att bli en stark drivkraft för
            kvalitetsarbetet på våra högskolor. Vetskapen om att alla utbildningar
            regelmässigt kommer att utvärderas, kommer att offentligen bli
            diskuterade av den granskningsgrupp som tittar på utbildningarna
            som kommer att ge rekommendationer till förändringar, gör naturligtvis
            att en stor aktivitet för att förbättra sätts i gång. Det blir
            en angelägenhet för hela högskolan. Högskolestyrelserna måste
            naturligtvis behandla frågan om hur man skapar en strategi för
            att återställa kvaliteten i utbildningen.
          </note>
          <note>
            Jag hoppas att varken Bargholtz eller Nilsson antyder att det
            vore bättre att inte ta reda på hur det ligger till. Vi skaffar
            oss nu Europas absolut mest ambitiösa kvalitetsutvärderingssystem.
            Det kommer att innebära att vi får en mycket bra utveckling när
            det gäller att stärka utbildningarna, stärka vetenskapligheten,
            stärka måluppfyllelsen, dvs. målen i högskolelagen, högskoleförordningarna
            och det man lovar till studenterna. Detta ska vara kopplat till
            en konkret och tydlig information till studenterna.
          </note>
          <note>
            Högskoleutbildningen har expanderat kraftigt. Det finns i dag
            konkurrens mellan högskolor. Studenterna har rätt att få veta
            hur högskolorna och deras utbildningar har klarat sig i kvalitetsutvärderingarna.
            Högskoleverket har i uppdrag att sammanställa och tydligt visa
            för studenterna hur det står till med kvaliteten.
          </note>
          <note>
            Den vanliga invändningen är att det är så svårt att utvärdera.
            Det är inget tillräckligt skäl att avstå från att ha genomgripande
            och återkommande kvalitetsutvärderingar av våra högskoleutbildningar.
            Det är studentens rätt, och det är skattebetalarens rätt med tanke
            på de stora resurser som behövs.
          </note>
          <note>
            I dag är det inte reglerat vad som ska hända när
          </note>
          <note>
            Högskoleverket använder sin rätt att dra in en examensrätt. Det
            är otillfredsställande. Därför har vi aviserat i propositionen
            att regeringen återkommer med närmare reglering av hur detta ska
            gå till med tydlig inriktning på studentens rättssäkerhet. Det
            arbetet pågår, och jag återkommer till riksdagen med det.
          </note>
          <note>
            När det gäller de konkreta fallen har var och en av högskolorna
            ansvaret att se till att studenterna kan fullfölja sin utbildning.
            Enligt den information jag har inhämtat har det varit långt gångna
            diskussioner med universitet och högskolor som har klarat kvalitetskraven
            så att studenterna har kunnat fullfölja sin utbildning med en
            god kvalitet i innehållet.
          </note>
          <note type="speaker">
            Anf. 35 HELENA BARGHOLTZ (fp):
          </note>
          <note>
            Fru talman! Självklart är det viktigt att ha ordentliga kvalitetsbedömningar
            av universiteten och högskolorna. Alla studenter som söker sig
            till olika utbildningsanstalter ska veta vad det är för kvalitet
            där.
          </note>
          <note>
            Om man vill ha en viss utbildning ska man kanske söka ett universitet
            eller en högskola framför någon annan.
          </note>
          <note>
            Kanske har vi för många högskoleutbildningar spridda över landet
            som gör att det kan vara svårt att upprätthålla kvaliteten. Den
            frågan har diskuterats ibland. Jag vet att de regionala högskolorna
            betyder mycket för många, inte minst för att man kan bo kvar på
            sin hemort. Men kanske resurserna tunnas ut på det sättet.
          </note>
          <note>
            Jag tyckte ändå inte att jag fick svar på den fråga som oroar
            både Ulf Nilsson och mig, nämligen vad som händer med de studenter
            som har lockats, eller lurats, till en högskola som sedan får
            indragen examensrätt. Dessa studenter måste sedan skaffa sig en
            kompletterande utbildning. De blir då tvungna att låna pengar
            eller ta studiemedel. Hur kan man hjälpa dem inom ramen för rättssäkerheten
            som utbildningsministern utlovar?
          </note>
          <note>
            Anf. 36 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det är väldigt tråkigt om Helena
          </note>
          <note>
            Bargholtz är beredd att återgå till den folkpartistiska linje
            som har gällt under 90-talet, nämligen att högskoleutbildning
            bara ska bedrivas på våra traditionella universitetsorter. Jag
            tror att det är djupt olyckligt för kvaliteten i utbildningen.
            Det minskar konkurrensen, det minskar utbudet, och det minskar
            möjligheterna för studenterna att välja. Det minskar möjligheterna
            att locka nya grupper till högskolan. Det är viktigt att vi har
            starka högskolor i varje region och län i Sverige. Det är ett
            sätt att modernisera Sverige.
          </note>
          <note>
            Det är inte så att resurserna tunnas ut. Alla högskolor har samma
            resurser - universitet likväl som högskola - per student för motsvarande
            utbildningar.
          </note>
          <note>
            De tunnas inte ut. När vi nu bygger ut enligt ett utbyggnadsprogram
            för de kommande åren, är det nya resurser som tillkommer för varje
            plats. Det är resurser som vi tar fram genom hårt budgetarbete
            eftersom vi prioriterar högre utbildning. Det innebär att mer
            resurser går till svensk högskola under de kommande åren. Det
            är en satsning som görs trots att vi behåller en avgiftsfri högskoleutbildning,
            vilket ett land som
          </note>
          <note>
            Storbritannien inte har sett sig kunna göra med de expansionsbehov
            som finns där. Högskolan är högt prioriterad.
          </note>
          <note>
            Vi ser på Högskoleverkets bedömningar att det inte alls är självklart
            att de traditionella gamla universiteten kommer lindrigt undan
            i kvalitetsutvärderingarna. Tittar man på de utvärderingar som
            har gjorts av
          </note>
          <note>
            Högskoleverket blir man motbevisad på den punkten.
          </note>
          <note>
            Flera av de tunga universiteten har fått skarp kritik när det
            gäller vårdutbildningarna. Det handlar om att driva på en kvalitetsutveckling.
            Det behöver göras på de gamla universiteten likväl som på de nya
            högskolorna.
          </note>
          <note>
            Om studenterna får ett besked om att den utbildning de går på
            inte håller tillräckligt hög kvalitet är det tydligt från regeringens
            sida - och vi kommer att förtydliga detta ytterligare i en promemoria
            vi arbetar med - att det är högskolans ansvar att ta kontakt med
            och sluta avtal med universitet eller högskola som har tillräckligt
            hög kvalitet i utbildningen, för att se till att studenterna kan
            fullfölja utbildningen och få en examen som är gångbar på arbetsmarknaden.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1999/2000:251 om tandhygienistprogrammet
          </note>
          <note>
            Anf. 37 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Ulla-Britt Hagström har frågat mig vilka åtgärder
            jag avser vidta för att stärka kompetensen för tandhygienistyrket
            och hur jag avser att stimulera forskning och utveckling inom
            kompetensområdet.
          </note>
          <note>
            När det gäller tandhygienistutbildningen svarade jag så sent
            som den 9 februari i år på en fråga av
          </note>
          <note>
            Britt-Marie Danestig om förlängning av utbildningen.
          </note>
          <note>
            I detta svar nämnde jag att regeringen har fått en rapport från
            Socialstyrelsen om framtida kompetensfördelning och utbildningskapacitet
            för olika yrkeskategorier inom tandvården. Denna rapport bereds
            just nu inom Regeringskansliet. Som ett resultat av denna beredning
            kan det bli möjligt att ge Högskoleverket ett uppdrag som kan
            omfatta en översyn av såväl utbildningens innehåll som längd.
            Om en förlängning av utbildningen till tandhygienist anses nödvändig,
            kommer regeringen att efterfråga vilka konsekvenser detta kan
            få för tandhygienistutbildningens dimensionering.
          </note>
          <note>
            När det gäller forskning och utveckling inom området måste beaktas
            att den odontologiska forskningen i Sverige är mycket långt framme.
            Detta har också kommit fram i den utvärdering av odontologisk
            forskning som en internationell expertgrupp genomfört på uppdrag
            av Medicinska forskningsrådet. Den odontologiska forskningen omfattar
            även det område som tandhygienisterna arbetar inom.
          </note>
          <note>
            Genom att tandhygienistutbildningen numera hör hemma i högskolan
            finns också möjligheter för tandhygienisterna att gå vidare till
            forskarutbildning, dock efter vissa kompletteringar. Tyvärr är
            det inte många tandhygienister som hittills har tagit denna chans,
            trots att Sverige har och har haft en stark forskningsprofil inom
            det förebyggande tandvårdsområdet.
          </note>
          <note type="speaker">
            Anf. 38 ULLA-BRITT HAGSTRÖM (kd):
          </note>
          <note>
            Fru talman! Jag vill tacka utbildningsminister
          </note>
          <note>
            Thomas Östros för svaret. Det finns drygt 2 600
          </note>
          <note>
            medlemmar i Sveriges Tandhygienistförening. Efter vad jag har
            förstått är ungefär 60 % av kåren offentliganställda. Det är under
            200 av dem som är egna företagare. Utbildningen är på 80 poäng,
            men i t.ex.
          </note>
          <note>
            Göteborg ges 120 poäng. Förutom grundläggande behörighet krävs
            särskild behörighet i matematik, samhällskunskap och naturkunskap
            eller fysik, kemi och biologi.
          </note>
          <note>
            Lagen om rätt till uppsökande verksamhet för äldre och funktionshindrade
            ställer allt större krav på tandhygienister med god kompetens.
            Tandhygienisterna har fler uppgifter i kraft av sin legitimation.
            De kan undersöka och fastställa karies, undersöka tandlossning,
            lägga bedövning, lägga fyllning, ta röntgenbilder och skriva ut
            recept.
          </note>
          <note>
            Fru talman! Tandhygienisterna har en viktig uppgift i att ge
            en förebyggande munhälsovård och förhindra sjukdomar. En treårig
            utbildning behövs för att få god kompetens och dessutom för att
            ge möjlighet till forskning. Regeringen måste ta ställning till
            tandhygienistutbildningens längd. Det handlar om att kunna utveckla
            och fördjupa de kunskaper som behövs för en god kvalitet.
          </note>
          <note>
            Tandhygienisterna spänner över ett brett verksamhetsfält. Det
            gäller såväl barn- och ungdomstandvård som vuxentandvård. Den
            uppsökande vården bland äldre och funktionshindrade har ju blivit
            inte minst viktig i dag. Tandhygienisterna har en viktig roll
            i folkhälsoarbetet riktat till skola, arbetsplatser, pensionärsgrupper
            och mödra- och barnavårdscentraler. En treårig utbildning är också
            viktig för att kunna säkra rekryteringen till yrket.
          </note>
          <note>
            Jag blev lite förvånad över svaret från ministern den 9 februari.
            Ministern sade då bara att regeringen i propositionen Reformerat
            tandvårdsstöd inte tog ställning till tandhygienistutbildningens
            längd. Regeringen avvaktade också Socialstyrelsens projekt om
            en översyn av framtida kompetensfördelning mellan olika yrkeskategorier
            i tandvården. Det projektet avslutades nu i december 1999. Därför
            tycker jag kanske att statsrådet borde ha kunnat utvecklat svaret
            något mer nu när vi är i mitten av mars.
          </note>
          <note>
            Fru talman! Ministern påtalar att tandhygienisterna inte i någon
            större utsträckning gått vidare till forskarutbildning. Ministern
            visar detta som något anmärkningsvärt eftersom Sverige har en
            stark forskningsprofil på det förebyggande tandvårdsområdet.
          </note>
          <note>
            Jag tycker inte att det är särskilt förvånande eftersom den korta
            grundutbildningen gör att kompletteringar måste ske. Det är därför
            som tandhygienisterna själva vill ha en treårig utbildning för
            att underlätta rekryteringen och forskningen.
          </note>
          <note>
            Jag vill fråga ministern om tanken verkligen är ett nollsummespel.
            Mellan raderna i svaret kan jag läsa att om tandhygienistutbildningen
            blir treårig kommer antalet platser att minska. Är det regeringens
            mening?
          </note>
          <note>
            Anf. 39 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det är ingen tvekan om att tandhygienisterna är en
            mycket viktig yrkesgrupp som spelar en mycket viktig roll inom
            tandvården.
          </note>
          <note>
            Ulla-Britt Hagström vet likaväl som jag att det finns önskemål
            om förlängningar av en rad utbildningar. Man kan nästan formulera
            det så att ingen yrkesgrupp som har en yrkesexamen skulle vilja
            avstå från en förlängning. Det handlar både om innehållet i utbildning
            och om utbildningens status. Det innebär att vi från regeringens
            synvinkel måste värdera önskemål om förlängningar på ett sådant
            sätt som Ulla-
          </note>
          <note>
            Britt Hagström antyder. Det finns alltid resursbegränsningar,
            annars vore den frågan naturligtvis löst för länge sedan och för
            alla utbildningar som vill bli längre.
          </note>
          <note>
            Den här utvärderingen måste göras i förhållande till hur det
            ser ut i yrkeslivet och behovet av utökad utbildning. Den måste
            också göras i förhållande till arbetsgivarens eget ansvar att
            vidareutveckla sin personal och beställa uppdragsutbildning i
            de fall man behöver. Det förekommer också att arbetsgivare gör
            detta. De bygger på utbildningen i ett senare skede med hjälp
            av uppdragsutbildning. Det är också ett sätt för arbetsgivaren
            att visa att man värderar en förlängning av utbildningen och att
            det är behövligt med tanke på den situation som finns på arbetsplatsen
            och de kompetenskrav som finns.
          </note>
          <note>
            Vi är beredda att titta över detta. Det gör vi i Regeringskansliet.
            Däremot är jag inte beredd att rakt av säga att vi ska förlänga
            den här utbildningen. Jag har också en rad andra krav på förlängningar
            av utbildningar. Då blir det syvende och sist också en diskussion
            om resurser.
          </note>
          <note>
            Detta är en mycket viktig yrkesgrupp. Det är angeläget att den
            fortsätter att utvecklas. Det är viktigt att också arbetsgivaren
            tar ansvar för personalens fort- och vidareutbildning.
          </note>
          <note type="speaker">
            Anf. 40 ULLA-BRITT HAGSTRÖM (kd):
          </note>
          <note>
            Fru talman! Jag tackar för den vidare diskussionen. Jag vill
            bara säga till utbildningsminister Thomas Östros att tandhygienistutbildningen
            i dag är den enda vårdhögskoleutbildningen med enbart 80 poäng.
          </note>
          <note>
            Om vi tittar internationellt kan vi se att Holland och
          </note>
          <note>
            Schweiz har treåriga utbildningar. I Danmark är den två och ett
            halvt år, men ambitionen är att den ska bli treårig. Utvecklingen
            går åt det hållet. Om Sverige ska kunna vara med i t.ex. studentutbyte
            är tre år en viktig bas.
          </note>
          <note>
            Både det preventiva och det terapeutiska arbetet kan värdesäkras
            bättre med en högre grundutbildning.
          </note>
          <note>
            Tandhygienisten har hand om så många grupper och behöver både
            bredd och djup i sin utbildning. Det måste också vara positivt
            för de lärosäten som bedriver utbildningen, inte minst med tanke
            på examinationsrätten. På Unckels tid diskuterades en längre utbildning.
            Man sade minst 80 poäng. Men 1996 blev det på något sätt fastlagt
            till 80 poäng.
          </note>
          <note>
            Fru talman! Den framtida utvecklingen kräver fortsatt professionalisering
            och akademisering av det här yrket. Medan tandläkarutbildningen
            fokuserar på tekniska och medicinska frågor, fokuserar tandhygienistutbildningen
            på folkhälsofrågor. Ministern har också berört att tandhygienisterna
            önskar ett karaktärsområde i utbildningen. Man önskar utvecklingsvägar
            och karriärmöjligheter.
          </note>
          <note>
            När man för debatten om tandhygienister och deras behörighet
            finns det olika tolkningar. Jag har försökt titta i högskoleförordningen
            och i Socialstyrelsens föreskrifter. Det är faktiskt olika tolkningar
            beroende på vilken föreskrift man läser. Tandhygienister behöver
            fördjupad kunskap i t.ex. allmänmedicin.
          </note>
          <note>
            En orsak till att jag har väckt den här interpellationen är det
            nya i det uppsökande arbetet hos äldre och funktionshindrade samt
            hos medicinskt belastade som ökar trycket på tandhygienister.
            Jag har sett en siffra att det kan handla om 500 000 människor
            som kommer att få det bättre. Det är därför jag menar att en förlängning
            av utbildningen inte kan bekostas med att det blir färre utbildningsplatser.
          </note>
          <note>
            Den här gruppen tar också hand om 10 % av skolbarnen. Det gäller
            de barn som specifikt riskerar en ohälsosam tandutveckling. Det
            är ju också besparande både för barnen och för samhället.
          </note>
          <note>
            Jag vet att detta är under beredning, men min fråga till utbildningsministern
            blir: När kan vi förvänta oss besked om utbildningen vad gäller
            längden, innehållet och karaktärsämne?
          </note>
          <note>
            Anf. 41 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det kan jag inte svara på i dag.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 1999/2000:270 om högskoleutbildningen
          </note>
          <note>
            Anf. 42 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Ulla-Britt Hagström har frågat mig dels vilka åtgärder
            jag avser vidta för att stimulera högskolestudier för gymnasieelever
            från de yrkesförberedande programmen, dels på vilket sätt jag
            avser stimulera utvecklingen av antagningsprov och andra alternativa
            urvalsinstrument.
          </note>
          <note>
            Till att börja med vill jag säga att Ulla-Britt
          </note>
          <note>
            Hagström tar upp viktiga frågor om högskoleutbildning och rekrytering
            till högskolan på ett initierat sätt.
          </note>
          <note>
            Det är riktigt att åtgärder behöver vidtas för att stimulera
            högskolestudier för gymnasieelever från de yrkesförberedande programmen.
          </note>
          <note>
            Merparten av de särskilda behörigheter, standardbehörigheter,
            som nu gäller uppnås på de natur- och samhällsvetenskapliga programmen.
            Jag är medveten om att detta kan vara till nackdel för studerande
            på yrkesförberedande program. Detta är en fråga som behöver uppmärksammas
            i fortsättningen. Elever på program med yrkesämnen kan dock inom
            ramen för sitt individuella val läsa en eller flera kurser som
            ingår i en standardbehörighet. Det finns alltså möjlighet för
            dessa elever att, förutom den grundläggande behörigheten, uppnå
            delar av de särskilda behörigheterna. Dessa möjligheter kommer
            att öka för de elever som börjar gymnasieskolan fr.o.m. hösten
            2000. På flera program med yrkesämnen kommer då behörighetsgivande
            kurser, som t.ex. engelska B och matematik B, att finnas bland
            de valbara kurserna i programmet. Många elever väljer av olika
            skäl att i stället läsa ytterligare kurser i yrkesämnen. Det förekommer
            också, tyvärr, att skolan har svårt att erbjuda dessa elever behörighetsgivande
            kurser.
          </note>
          <note>
            En annan åtgärd är den s.k. basårsutbildningen, som får omfatta
            högst ett år och syftar till att ge studerande kunskaper motsvarande
            de särskilda förkunskapskrav som är uppställda för en viss grundläggande
            högskoleutbildning. Utbildningen ger framför allt särskild behörighet
            till ingenjörs- och civilingenjörsutbildningar samt lärarutbildningar
            med naturvetenskaplig inriktning och andra naturvetenskapliga
            utbildningar. Utbildningen, som anordnas vid universitet och högskolor
            i stor skala men också i komvux, har även ett rekryteringsfrämjande
            syfte. Dessutom finns en ambition att öka andelen kvinnor inom
            matematisk-naturvetenskaplig och teknisk utbildning.
          </note>
          <note>
            De som blir antagna till en basårsutbildning i högskolan får
            i regel en platsgaranti på efterföljande högskoleutbildning. Basårsutbildningen
            fungerar bra enligt min mening, och den kommer sannolikt att utvecklas
            vidare.
          </note>
          <note>
            Högskolan håller på att byggas ut kraftigt. Under perioden 1997-2002
            tillförs 89 000 platser. Ett syfte bland flera är att bredda rekryteringen
            och att få in fler elever från program med yrkesämnen. Högskoleverkets
            uppföljning av kvalitetsarbetet vid lärosätena har visat att en
            mängd åtgärder sätts in för att öka den sociala och etniska mångfalden
            och bredda rekryteringen. En viktig åtgärd går ut på att påverka
            attityder till högskoleutbildning. Många högskolor bedriver därför
            ett omfattande informationsarbete som riktar sig såväl till barn
            i grundskolan som ungdomar i gymnasieskolan, föräldrar, rektorer
            och lärare. För att bredda rekryteringen förläggs vidare en del
            högskoleutbildningar till andra orter än högskoleorten, det anordnas
            särskilda introduktionskurser och studievanekurser för sådana
            som kommer från studieovana miljöer etc. och det satsas på fristående
            kurser och kurser på kvällstid. Det finns också exempel på att
            högskolan samarbetar med gymnasieskolan, arbetsförmedlingen, folkhögskolan,
            kommunal vuxenutbildning, invandrarorganisationer och fackklubbar
            för att få uppslag och stimulera till utbildning inom naturvetenskap
            och teknik.
          </note>
          <note>
            Den kvalificerade eftergymnasiala yrkesutbildningen, KY, har
            visat sig ha en bredare rekryteringsbas än den traditionella högskoleutbildningen.
            En betydligt större andel av eleverna har de yrkesförberedande
            gymnasieutbildningarna i botten, 35 % mot
          </note>
          <note>
            19 % för högskolan. KY är ett bra alternativ inom eftergymnasial
            utbildning och kvaliteten är god. 70 %
          </note>
          <note>
            får jobb efter utbildningen, 10 % fortsätter med andra studier,
            i regel högskolestudier.
          </note>
          <note>
            Om drygt två månader räknar jag med att få ytterligare uppslag
            till åtgärder som ökar mångfalden i högskolan, breddar rekryteringen
            och motverkar den sociala snedrekryteringen. Mångfaldsutredningen,
            som rektorn vid Lunds universitet svarar för, ska lämna förslag
            för att öka mångfalden med avseende på social och etnisk bakgrund
            bland studenter och lärare samt föreslå åtgärder som stöder nya
            grupper av studerande. Vidare pågår ett arbete i Utbildningsdepartementet
            med syfte att öka direktövergången från gymnasieskolan till högskolan,
            öka rekryteringsunderlaget till vissa högskoleutbildningar som
            är särskilt efterfrågade på arbetsmarknaden samt minska den sociala,
            etniska, könsbetingade och regionala snedrekryteringen.
          </note>
          <note>
            Det jag nu har sagt visar att betydande åtgärder redan har vidtagits
            i syfte att bredda rekryteringen till högre utbildning, vilket
            är av betydelse för studerande på de yrkesförberedande programmen.
            Jag anser dock att dessa frågor måste uppmärksammas noga och jag
            anser att det är en stor utmaning att finna ytterligare vägar
            som leder utvecklingen åt rätt håll.
          </note>
          <note>
            Ulla-Britt Hagström undrar i sin andra fråga på vilket sätt jag
            avser att stimulera utvecklingen av antagningsprov och andra alternativa
            urvalsinstrument. Högskoleverket, som beslutar om tillstånd för
            högskolorna att använda särskilda prov, bedriver ett kontinuerligt
            utvecklingsarbete. I höstas anordnade verket en konferens för
            att sprida erfarenheter. Dessa kommer att publiceras i en rapport
            inom kort. Högskoleverket kommer också att göra mera systematiska
            utvärderingar under året, bl.a. för att utröna om dessa urvalsmetoder
            har någon positiv effekt på den sociala snedrekryteringen.
          </note>
          <note>
            Jag avser att föreslå regeringen att förelägga riksdagen en proposition
            om rekrytering till högskolan sent under hösten i år. Jag räknar
            med att den bl.a.
          </note>
          <note>
            kommer att beröra frågor av det slag som Ulla-Britt
          </note>
          <note>
            Hagström har tagit upp.
          </note>
          <note type="speaker">
            Anf. 43 ULLA-BRITT HAGSTRÖM (kd):
          </note>
          <note>
            Fru talman! Jag vill börja med att tacka för ett seriöst svar
            på min interpellation om övergången från gymnasieskola till högskola.
            Jag vill också tacka för det vänliga tillmälet om att interpellationen
            är skriven på ett initierat sätt. Jag ska nog tillskriva Lillemor
          </note>
          <note>
            Kim den äran, eftersom jag ventilerat många tankar sedan jag
            lyssnat på hennes disputation med avhandlingen Val och urval till
            högre utbildning - En studie baserad på erfarenheterna av 1977
            års tillträdesreform. Jag tycker kanske att Thomas Östros skulle
            använda henne ännu mer som rådgivare.
          </note>
          <note>
            Det är ett problem, tycker jag, att två decimaler ska vara det
            avgörande för om en student kommer in på önskat program på högskolan
            eller ej. Jag har hört att någon har sagt att om tre decimaler
            hade räknats hade den andra av de båda det gällde fått platsen.
            Det är orimligt i en skola där betygen är kvalitativa och strävar
            mot mål att vi ska ha det på det sättet.
          </note>
          <note>
            Jag tycker att gymnasistens förstaval också ska finnas med som
            en faktor i underlaget vid antagning till högskolan. Vi måste
            få bort sifferexercisen inför ansökan, där två decimaler kan avgöra.
            Det är orimligt. När det har gått så långt att en sökande som
            valt en utbildning i fjärde hand med en hundradels övervikt kan
            gå förbi ett förstahandsval måste antagningssystemet ändras. Vi
            måste ju ändå ta till vara den vilja gymnasisten och studenten
            har. Till gymnasieskolan är det i princip förstahandsvalet som
            ska gälla. Men till högskolan gäller över huvud taget inte det
            egna intresset av förstahandsvalet. Det värderas inte.
          </note>
          <note>
            Det är positivt att utbildningsminister Thomas
          </note>
          <note>
            Östros i höst lämnar en proposition om förändrade antagningsregler
            till högskolan. Men det är lite synd att ministern är så lågmäld
            om innehållet. Det behöver föras en bred diskussion. Vi måste
            samverka från flera håll för att inte fastna i decimaltänkande.
          </note>
          <note>
            Fru talman! Rekryteringen till högskolan måste bli mycket bättre
            från de yrkesförberedande programmen. Det är också tragiskt att
            andelen 20-åringar med grundläggande behörighet minskat. T.ex.
            minskade andelen mellan 1997 och 1998 från 69 % till
          </note>
          <note>
            62 %. Det är viktigt att gymnasieskolan verkligen erbjuder behörighetsgivande
            kurser. Men den frågan får jag ta med skolministern.
          </note>
          <note>
            Det är märkligt att det fortfarande är så tydligt att ungdomar
            från studieovana miljöer väljer att avstå från högskolestudier.
            Arbetslivserfarenhet borde väga tyngre än i dag. Det är också
            märkligt att komvux har ett tryck från avslutande behörighetsgivande
            gymnasiestudier. Det har visat sig vara en mycket märkbar effekt
            av det nuvarande antagningssystemet att en stor andel studenter
            läser upp sina gymnasiebetyg för att komma in på attraktiva utbildningar.
            Det är inte fel i sig, men det blir kostsamt. Detta har ersatt
            70- och
          </note>
          <note>
            80-talens arbetslivserfarenhet. Det blir jättedyrt för samhället
            och det blir också en omväg för den enskilda personen.
          </note>
          <note>
            Jag vill därför fråga utbildningsminister Thomas
          </note>
          <note>
            Östros vilka diskussioner som förs. Propositionen om gymnasieexamen
            skulle ha kommit för ett tag sedan, och då måste det finnas, förstår
            jag, ett samspel med den proposition om rekrytering till högskolan
            som kommer i höst. Annars borde väl den propositionen ha kommit?
          </note>
          <note>
            Anf. 44 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Låt mig börja med det sista. Det är riktigt att det
            finns ett samspel mellan skolministerns proposition om gymnasieexamen
            och det övriga arbetet med rekryteringsfrågor till högskolan.
            Det är anledningen till att vi vill samordna det arbetet.
          </note>
          <note>
            Jag uppskattar verkligen Ulla-Britt Hagströms engagemang för
            att locka nya grupper till högskolan.
          </note>
          <note>
            Jag tror att vi kan göra en del väsentliga insatser framöver.
            Grunden för att komma in i högskolan, att använda betyget eller
            högskoleprovet, tycker jag är bra. Det är ett bra system som har
            en stark trovärdighet bland studenter och presumtiva studenter.
            Det måste finnas, även om betygen i sig aldrig blir ett exakt
            instrument, ett trovärdigt sätt att anstränga sig i gymnasieskolan,
            få goda betyg och därmed ha en större chans att komma in på högskolan.
            Det menar jag måste vara grunden.
          </note>
          <note>
            Högskoleprovet öppnar ju för att andra erfarenheter faktiskt
            kan få komma till sin rätt, och det har ju också blivit väldigt
            populärt att använda högskoleprovet för att på så sätt meritera
            sig till högskolestudier.
          </note>
          <note>
            Vi har också på gång stora insatser som jag tror kommer att kunna
            locka nya grupper till högskolan.
          </note>
          <note>
            Kunskapslyftet är en sådan väldigt stor gymnasiereform, som har
            inneburit att hundratusentals människor har fått möjlighet att
            skaffa sig behörighet till högre studier. Att dessa först tar
            steget att över huvud taget tänka sig att plugga och sedan efter
            något år i
          </note>
          <note>
            Kunskapslyftet också börjar fundera på att gå vidare till högre
            utbildning tror jag under de kommande åren kommer att visa sig
            vara mycket positivt för hela samhället.
          </note>
          <note>
            Också KY-utbildningarna är ett bra exempel på att vi med nya
            insatser kan visa att människor faktiskt är väldigt intresserade
            av att vidareutbilda sig, om de bara finner vägar in i utbildningssamhället.
            KY har verkligen lockat nya grupper. Statistiken är mycket tydlig.
            Vi brukar inte minst ofta resonera om hur vi ska få pojkar från
            arbetarhemmen att tänka sig att gå vidare efter gymnasiet. De
            får inte bli förlorare när kunskapssamhället ökar i omfattning.
            Då har KY-
          </note>
          <note>
            utbildningarna, som ofta är kopplade till högskolorna och även
            till arbetsmarknaden och näringslivet, visat sig vara en väldigt
            intressant metod. Vi får nog framöver väldigt noga följa hur vi
            ska utveckla också KY-
          </note>
          <note>
            utbildningarna.
          </note>
          <note>
            Ulla-Britt Hagström tar upp något som också jag tycker är väldigt
            olyckligt. Det har bildats en tradition att unga människor som
            har väldigt goda förutsättningar att klara sina gymnasiestudier
            väljer att konkurrenskomplettera sin utbildning i komvux direkt
            efter avslutad gymnasieutbildning. Det är ingen bra väg. Unga
            människor ser hur systemet fungerar och inser ganska snart var
            svagheterna finns, och det här är en svaghet. Vi måste naturligtvis
            fundera över hur vi ska hantera den. Vuxenutbildning är inte i
            första hand till för de ungdomar som redan i ungdomsåren klarar
            sin gymnasieutbildning med goda betyg utan för helt andra grupper.
          </note>
          <note type="speaker">
            Anf. 45 ULLA-BRITT HAGSTRÖM (kd):
          </note>
          <note>
            Fru talman! Det sista, att många efter gymnasieskolan direkt
            går in i Kunskapslyftet, är inte något särskilt gott betyg för
            en gymnasieskola. En gymnasieskola måste direkt kunna leda vidare
            för dem som har den ambitionen. Kristdemokraternas förhoppning
            är att vi får en gymnasieexamen för varje program.
          </note>
          <note>
            Det måste kännas bra att ha ett mål avklarat. Med tanke på att
            så få från yrkesförberedande program fortsätter till högskola
            måste det också kännas bra för dessa elever att ha en gymnasieexamen.
          </note>
          <note>
            Det är mycket viktigt att det sker en utveckling av antagningssystemet.
            Min kollega Yvonne Andersson har vid flera tillfällen påtalat
            det ologiska i att räkna om kvalitativa betyg till ett kvantitativt
            siffersystem och sedan använda ett medelvärde av detta för antagning.
            Jag ska inte vidare beröra detta. Det kommer hon själv att göra
            senare.
          </note>
          <note>
            Enligt Lillemor Kims avhandling är det också så att förändringar
            i antagningssystemet påverkar individernas utbildningsval och
            sökbeteende. De anpassar sig också gradvis till systemet. Detta
            kan vara olyckligt. Det måste för regeringen vara lika viktigt
            att antagningssystemet är väl avvägt i förhållande till högskolestudiernas
            mål som att kvantitativt öka antalet högskoleplatser. Annars följer
            ju inte kvaliteten med.
          </note>
          <note>
            Det måste också vara så att gymnasisterna i rådande system inte
            utnyttjar hela sin kompetens om de vill spetsa inom särskilda
            områden. De vet att de måste plugga över hela bredden för att
            få ett tillräckligt högt medelvärde. De tappar alltså lite av
            en möjlighet i förhållande till om de hade kunnat satsa mera specifikt
            på en ämnesgrupp redan under gymnasietiden.
          </note>
          <note>
            Jag är glad att utbildningsministern trycker på att man inom
            de yrkesförberedande programmen måste ställa upp med behörighetsgivande
            kurser. Likaväl som jag anser att man inte ska tvinga på varenda
            20-
          </note>
          <note>
            åring en högskolebehörighet anser jag det vara att det finns
            möjligheter till en sådan. Alla motiverade gymnasieelever ska
            vara berättigade till en gymnasieexamen, men jag tycker att det
            också skulle kunna gälla vid 25 års ålder. Detta har jag också
            sagt i andra sammanhang. Jag menar att vara berättigad till något
            inte är samma sak som att vara påtvingad något. Det ska finnas
            möjligheter att ta till vara inom alla gymnasieprogram.
          </note>
          <note>
            Basårsutbildningen är en bra möjlighet för många, och jag tycker
            att det är en positiv strävan att få kvinnor att söka till tekniska
            utbildningar. Jag är lite stolt över att andelen kvinnor i tekniska
            utbildningar är stor vid högskolan i min hemstad Skövde. Det är
            ett bevis för att en medveten strävan på sikt kan lyckas.
          </note>
          <note>
            Utbildningsministern lyfter också fram den kvalificerade yrkesutbildningen.
            Den är ett bra alternativ till eftergymnasial utbildning, men
            jag skulle önska att vi fick en yrkeshögskola parallellt med högskolan.
          </note>
          <note>
            Jag tycker t.ex. att vi lite mera skulle studera de lösningar
            som man har i Finland och de satsningar som man där gör.
          </note>
          <note>
            Jag skulle också vilja passa på att fråga utbildningsministern
            om inte gymnasistens eller studentens egen vilja skulle kunna
            värderas mera. I princip ska elevens förstahandsval gälla till
            gymnasieskolan. Det är vi överens om, även om det kanske inte
            får gå så långt att alla blir frisörer. Men varför ska inte förstahandsvalet
            till högskolan kunna uppvärderas med en enda liten promille?
          </note>
          <note>
            Anf. 46 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Vi ser över antagningsreglerna, men jag är inte beredd
            att spontant säga att just denna idé ska fullföljas i det arbetet.
            Det finns många locktoner från högskolans sida som jag vill varna
            Ulla-Britt
          </note>
          <note>
            Hagström för att lyssna på alltför mycket. Jag är inte säker
            på att det gäller för författaren till den avhandling som Ulla-Britt
            Hagström har citerat, men det finns många som egentligen är ute
            efter insatser som går tvärtemot våra ambitioner.
          </note>
          <note>
            Det kan gälla att höja kraven för antagning till högskolan, att
            se till att den allmänna behörigheten dramatiskt skärps, att införa
            särskilda behörigheter som gör att stora grupper inte har en chans
            att komma in och att helst ha möjlighet att själv få avgöra detta
            på den lokala högskolan. Vi vet av erfarenheterna från 1991-1997
            vad detta innebär.
          </note>
          <note>
            En del av våra gamla universitet skaffar sig egna sätt att premiera
            för att få förmånen att ta emot just de grupper som de är intresserade
            av. En sådan utveckling vill jag icke ha. Det är ofta ett starkt
            intresse från högskolan själv att sortera ut dem som man ibland
            tycker att det krävs för stora insatser att anordna en bra utbildning
            för.
          </note>
          <note>
            Det är viktigt att behålla den tradition som vi har i
          </note>
          <note>
            Sverige av en öppen högskola, som kan ta emot så många som möjligt.
            Det är naturligtvis också upp till var och en av studenterna att
            klara sin utbildning, men man ska inte spärra ut dem genom att
            sätta upp alldeles för höga trösklar innan de ens har kommit in.
          </note>
          <note>
            Kunskapslyftet är inte framför allt ett sätt för unga människor
            att komplettera sina gymnasiebetyg. Jag hoppas att inte heller
            Ulla-Britt Hagström tror det.
          </note>
          <note>
            Det handlar framför allt väldigt mycket om kvinnor som har varit
            ute i arbetslivet kanske under ett stort antal år och med perioder
            av arbetslöshet och som nu har fått chansen att få en grundläggande
            gymnasieutbildning. De har fått kompetensen men också självförtroendet
            att klara sig på en ny arbetsmarknad.
          </note>
          <note>
            Detta är en oerhört viktig reform. Kristdemokraterna kan inte
            sägas ha varit någon tillskyndare av den men har kanske ändå efterhand
            accepterat den som ett viktigt inslag i vårt utbildningssystem.
          </note>
          <note>
            Jag har ingenting emot att titta vidare på möjligheterna till
            alternativa antagningsformer. I dag finns möjlighet att ansöka
            hos Högskoleverket om intagningsprov, intervjuer m.m. som hjälp
            vid sållningen av de studenter som söker. Det viktiga är att det
            måste finnas en grundläggande rättssäkerhet för studenter och
            elever i Sverige som gör att det finns en rimlig chans att planera
            för sin egen utbildningsframtid. Jag syftar inte på det system
            som vi hade 1991-
          </note>
          <note>
            1997. Det innebar kaos och en stor rättsosäkerhet för väldigt
            många unga människor. Det blev tack och lov stopp för det mot
            slutet av 90-talet.
          </note>
          <note type="speaker">
            Anf. 47 ULLA-BRITT HAGSTRÖM (kd):
          </note>
          <note>
            Fru talman! Om kristdemokraterna finge råda skulle det bli kvalitet.
            Vi skulle ta till vara allas möjligheter och låta alla platsa,
            växa och känna harmoni.
          </note>
          <note>
            Vi skulle inte tvinga den som absolut inte är motiverad eller
            som för tillfället inte kan att börja studera.
          </note>
          <note>
            Också en sådan person skulle få en möjlighet att på ett individuellt
            och bra sätt ta sig till högskolan.
          </note>
          <note>
            Jag kan inte tänka mig att Thomas Östros har funnit att det bara
            är spetskompetensen som jag är ute efter i min interpellation.
            Huvuddelen av min interpellation var inriktad på de yrkesförberedande
            programmen. Jag går emot den decimalantagning som gör det så svårt
            och stressigt för många.
          </note>
          <note>
            Man borde kunna få ta till vara sin läggning och kompetens på
            ett annat sätt. Det innebär givetvis också att vissa som skulle
            kunna bli experter inom vissa områden och bli väldigt professionella
            och starka skulle komma fram på ett bättre sätt och inte bli stoppade.
            Det innebär inte att någon högskola eller något universitet skulle
            utestänga alla grupper. Vi ska ta till vara kompetensen och låta
            varje gymnasist och student växa. Det har vi i hela samhället
            nytta av.
          </note>
          <note>
            Ytterst får vi tillbaka den kompetens vi ger våra ungdomar.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 1999/2000:277 om tillsynen av äldreboende
          </note>
          <note>
            Anf. 48 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Cristina Husmark Pehrsson har frågat statsrådet Lars-Erik
            Lövdén om han avser att lägga fram förslag om andra och bättre
            lösningar vad gäller tillsynen över kommunernas äldreomsorg. Interpellationen
            har överlämnats till mig.
          </note>
          <note>
            Hösten 1997 tillkallade regeringen en särskild utredare med uppgift
            att göra en översyn av vissa frågor rörande socialtjänstlagen
            och socialtjänstens uppgifter. I utredningens uppdrag ingick enligt
            direktiven bl.a. att lämna förslag till hur tillsynen över socialtjänsten
            kan förbättras och effektiviseras. I uppdraget ingick även att
            analysera förutsättningarna för en bättre samordning av tillsynen
            över socialtjänsten samt hälso- och sjukvården. Utredningen lämnade
            sitt slutbetänkande i augusti 1999, vilket har remissbehandlats
            och som för närvarande bereds inom Regeringskansliet.
          </note>
          <note>
            För att ytterligare förstärka och intensifiera tillsynen över
            vården av äldre och funktionshindrade aviserade regeringen i propositionen
            Nationell handlingsplan för äldrepolitiken (prop. 1997/98:113)
            att
          </note>
          <note>
            Socialstyrelsen och länsstyrelserna skulle tillföras 20
          </note>
          <note>
            miljoner årligen under perioden 1999-2001.
          </note>
          <note>
            Efter förslag i budgetpropositionerna år 1999 och
          </note>
          <note>
            2000 har riksdagen beslutat att Socialstyrelsen tillförs ca 6
            miljoner årligen och landets länsstyrelser ca 14
          </note>
          <note>
            miljoner tillsammans.
          </note>
          <note>
            Enligt regeringens regleringsbrev till länsstyrelserna för åren
            1999 och 2000 ska länsstyrelserna i sina årsrapporter redovisa
            hur ovan nämnda medel har använts. Redovisningen ska även omfatta
            de erfarenheter och den kunskap som vunnits i tillsynsarbetet
            och en bedömning av effekterna av tillsynen.
          </note>
          <note>
            Vidare har regeringen givit Socialstyrelsen och länsstyrelserna
            i uppdrag att vidareutveckla samarbetet bl.a. när det gäller tillsynen
            av kommunernas äldre- och handikappomsorg.
          </note>
          <note>
            Mot denna bakgrund anser jag att regeringen tydligt markerat
            att tillsyn av vården av äldre och funktionshindrade är en prioriterad
            fråga för bl.a. länsstyrelserna, vilket under perioden 1999-2001
            understryks av uppdrag i regeringens regleringsbrev och det för
            ändamålet avsedda anslaget.
          </note>
          <note>
            Anf. 49 CRISTINA HUSMARK
          </note>
          <note type="speaker">
            PEHRSSON (m):
          </note>
          <note>
            Fru talman! Tack så mycket för svaret, socialministern. Också
            jag tycker att tillsynen av äldreomsorgen är en prioriterad fråga.
            Det är därför som jag ställer interpellationen.
          </note>
          <note>
            Jag såg i ett pressmeddelande från Länsstyrelsen i
          </note>
          <note>
            Östergötland den 31 januari i år något som gjorde mig förskrämd.
            Jag ska citera från pressmeddelandet.
          </note>
          <note>
            Där står: "Om vi ska kunna spela den centrala roll vi vill i
            länet måste vi prioritera också bland våra obligatoriska arbetsuppgifter,
            menar landshövding Björn
          </note>
          <note>
            Eriksson. Egentligen är detta en fråga för våra uppdragsgivare
            att bestämma våra 'måsteuppgifter', men resursläget gör att vi
            själva tvingas ransonera i kravlistan. Det är i botten statsrättsligt
            tveksamt." Det är anledningen till min interpellation.
          </note>
          <note>
            Länsstyrelsen har tillsyn över kommunens äldreomsorg enligt socialtjänstlagen.
            Målet med tillsynen är att utveckla äldreomsorgen i enlighet med
            de mål som finns. Länsstyrelsen ska också påtala när lagar och
            andra föreskrifter inte följs. Länsstyrelsen ska inspektera och
            inhämta upplysningar och handlingar från såväl den offentliga
            som den privata verksamheten för vård, omsorg och boende. Detta
            innebär att länsstyrelsen tolkar dels regelverket, dels regeringens
            och riksdagens fastställda mål vad gäller den lokala äldreomsorgen.
          </note>
          <note>
            Vad jag blir lite besviken över är att socialministern i sitt
            svar inte med ett ord nämner det faktum att en myndighet, och
            i detta fall en länsstyrelse, medvetet väljer bort en uppgift
            som man enligt lagen är tvingad att göra, nämligen översyn av
            äldreomsorgen.
          </note>
          <note>
            Finner inte socialministern detta handlande av en länsstyrelse
            mycket anmärkningsvärt och högst horribelt?
          </note>
          <note>
            På en förfrågan till riksdagens utredningstjänst om hur många
            tillsynsärenden som har utförts just på
          </note>
          <note>
            Länsstyrelsen i Östergötland får jag detta något osannolika svar
            den 21 februari: "I dagsläget saknas statistik" - jag vill påminna
            om att detta var den
          </note>
          <note>
            21 februari i år - "över antalet tillsynsärenden år
          </note>
          <note>
            1999. Däremot inkom ett 60-tal anmälningar och ca
          </note>
          <note>
            3 000 klagomål angående missförhållanden i äldreomsorgen." Sedan
            har vi en länsstyrelse som väljer bort att utföra sin skyldighet
            i form av tillsyn av äldreboende, och socialministern säger ingenting
            om detta i sitt svar.
          </note>
          <note>
            Det behövs inte någon utredare eller utredning, socialministern,
            för att kunna erkänna ett så fatalt misstag som har begåtts. Kan
            socialministern garantera att Länsstyrelsen i Östergötland är
            den enda länsstyrelse i landet som inte klarar av sitt åtagande,
            nämligen tillsyn av äldreomsorgen?
          </note>
          <note>
            Anf. 50 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag tycker att jag i mitt svar var alldeles tydlig.
            Länsstyrelsen har till uppgift att svara för tillsynen. Jag noterade
            också i interpellationen att
          </note>
          <note>
            Cristina Husmark Pehrsson hänvisar till ett pressmeddelande.
            Jag blev också mycket överraskad av det uttalandet.
          </note>
          <note>
            Landshövdingen hävdar att det finns en obalans mellan resurser
            och arbetsuppgifter inom hans länsstyrelse. Det må vara att han
            upplever det på det sättet. Men en eventuell obalans kan inte
            lösas genom att en enskild länsstyrelse väljer bort obligatoriska
            arbetsuppgifter. Han har inte den rätten.
          </note>
          <note>
            Regeringen kommer noga att följa hur tillsynen av kommunernas
            äldre- och handikappomsorg utvecklas och effekterna av denna.
            Vi gör det genom att följa länsstyrelsernas årsrapporter. Jag
            kan inte ge någon garanti för att alla länsstyrelser har absolut
            högsta kvalitet. Men det är första gången jag ser att någon landshövding
            säger att man tänker välja bort en obligatorisk arbetsuppgift
            därför att man inte kan hitta utrymme för det.
          </note>
          <note>
            Som jag tidigare påpekat har regeringen sett till att resurserna
            har ökat och att länsstyrelserna har fått ökade anslag. Jag vill
            än en gång påpeka att det inte är möjligt för en länsstyrelse
            att göra ett sådant val.
          </note>
          <note>
            Vi kommer noggrant att följa hur tillsynen kommer att ske.
          </note>
          <note>
            Anf. 51 CRISTINA HUSMARK
          </note>
          <note type="speaker">
            PEHRSSON (m):
          </note>
          <note>
            Fru talman! Jag återkommer till pressmeddelandet, som också socialministern
            nämnde, som kom den
          </note>
          <note>
            31 januari. Där beskriver man också situationen för personalen
            som pressad. En av orsakerna skulle bl.a.
          </note>
          <note>
            vara att under perioden 1996-1998 fick länsstyrelsen kraftiga
            neddragningar och besparingar. Det ledde till uppsägningar från
            myndigheten.
          </note>
          <note>
            Ser vi på budgeten för Länsstyrelsen i Östergötland sänkte regeringen
            kraftigt anslagen 1997-1998, medan anslagen nu, precis som socialministern
            säger, har ökat ganska betydligt för 1999, 2000 och framåt.
          </note>
          <note>
            Därför finner jag det ännu mer anmärkningsvärt när man samtidigt
            hos länsstyrelsen uppger att man tidigare kunde genomföra tio
            stora tillsynsärenden per år och kommun mot dagens fyra, trots
            att man har fått mer pengar. Det handlar kanske inte bara om det.
          </note>
          <note>
            Utan att i detalj gå in på problematiken i ett speciellt län
            kan jag bara efter socialministerns inlägg konstatera att jag
            fortfarande är mycket oroad vad gäller tillsynen av äldreomsorgen,
            äldres rätt till inflytande, personalens arbetssituation och anhörigas
            situation.
          </note>
          <note>
            Med detta som bakgrund tycker jag, Lars
          </note>
          <note>
            Engqvist, att tillsynen inte ska ligga på länsstyrelsen.
          </note>
          <note>
            Det visar med all önskvärd tydlighet exemplet i Östergötland.
            Såvitt jag förstår kan socialministern heller inte garantera att
            tillsynsuppgiften sköts som den ska på andra länsstyrelseenheter
            utan att han mer med förhoppning utgår från det.
          </note>
          <note>
            Skolan har en klart definierad tillsynsfunktion och en kvalitet
            utifrån läroplan och kursplaner.
          </note>
          <note>
            I Skolverket finns en myndighet, och där finns sammanställningar
            som går att jämföra med, inte bara över tid utan också mellan
            myndigheter och instanser.
          </note>
          <note>
            Det tycker jag att vården också är berättigad till.
          </note>
          <note>
            Vad är det för vits, socialministern, med att splittra upp tillsynsmyndigheten
            på flera och mindre enheter som alla ska sitta och uppfinna hjulet?
            Det går så lätt ut över de äldre. Jag har också i andra sammanhang
            flera gånger givit socialministern exempel på hur många som kommer
            i kläm mellan systemen när det finns många olika myndigheter och
            övermän.
          </note>
          <note>
            Kan socialministern tänka sig att samla äldreomsorgens tillsynsenhet
            under en hatt för att samordna och maximera insatserna och för
            att kunna göra en trovärdig tillsyn av äldreomsorgen?
          </note>
          <note>
            Anf. 52 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag har i själva verket gett de besked som jag tycker
            är nödvändiga att ge. Jag anser inte att det finns skäl att ändra
            länsstyrelsernas uppdrag i det här fallet. Det finns heller ingen
            grund för att misstänka att länsstyrelserna inte klarar den tillsynsuppgift
            de har. Vi får regelbundna rapporter, och vi gör besök på länsstyrelserna.
          </note>
          <note>
            Jag fick en fråga om att försöka garantera. Det är väldigt svårt
            att i en talarstol garantera någonting, men vår erfarenhet är
            att tillsynen fungerar, och att den fungerar mycket bra.
          </note>
          <note>
            Det som överraskar var just landshövdingens uttalande om att
            man tänkte välja bort en obligatorisk arbetsuppgift. Den möjligheten
            har han inte. Länsstyrelsen i Östergötland har likaväl som andra
            länsstyrelser fått ökade anslag för att klara sina uppgifter.
            Vi kommer att följa hur tillsynen fungerar genom att noggrant
            läsa rapporterna som kommer från länsstyrelsen.
          </note>
          <note>
            Anf. 53 CRISTINA HUSMARK
          </note>
          <note type="speaker">
            PEHRSSON (m):
          </note>
          <note>
            Fru talman! Jag kan avsluta diskussionen med att lyfta fram länsstyrelsens
            verksamhetsplan för 2000.
          </note>
          <note>
            Man har gjort en jämförelse med vad man hade satt upp som sådant
            som skulle hända 1999 och vad som inte blev av. Jag läser under
            rubriken "Planerade, ej genomförda insatser". Det handlar om anmälan
            om övergrepp inom äldre- och handikappomsorgen. Detta hade man
            alltså planerat men ej genomfört. Det tycker jag helt klart visar
            att tillsynsansvaret måste ligga på en egen myndighet som kan
            ägna all tid och kraft åt sin uppgift att kontrollera, att rapportera
            och att kunna garantera.
          </note>
          <note>
            På äldreomsorgens område finns ett behov av en förstärkt tillsyn
            - det tror jag att vi alla är medvetna om. Denna nya myndighet
            ska enligt min mening också godkänna och kreditera all vård och
            omsorg utifrån kvalitetskriterier. Den uppgift som i dag faller
            på kommunen att övervaka sin egen verksamhet såväl som de privata
            entreprenörernas fungerar inte - det har vi nog fått bevis för.
          </note>
          <note>
            Jag tycker att Lars Engqvist ska ta denna signal om Länsstyrelsen
            i Östergötland på stort allvar. Det gäller inte bara Länsstyrelsen
            i Östergötland och landshövdingens agerande, utan han bör också
            titta på hur vi på allra bästa sätt ska kunna garantera att tillsynen
            av äldreomsorgen fungerar. Allt kvalitetsarbete ska i och med
            det ligga på en myndighet. Skolan har
          </note>
          <note>
            Skolverket. Låt vården få ett medicinskt kvalitetsinstitut, socialministern!
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.33 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            12 § Svar på interpellation 1999/2000:211 om åtgärder för att
            locka företag och arbetskraft till
          </note>
          <note>
            Sverige
          </note>
          <note>
            Anf. 54 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Per Westerberg har frågat mig vilka åtgärder jag
            är beredd att vidta för att i Sverige skapa ett klimat som, i
            stället för att skrämma bort, lockar hit företag och arbetskraft.
          </note>
          <note>
            Bakgrunden till frågan är bl.a. att ett antal av Sveriges stora
            företag valt att förlägga delar av sin verksamhet utomlands.
          </note>
          <note>
            Sveriges välstånd bygger på ett omfattande internationellt utbyte,
            stort tekniskt kunnande och framgångsrika exportföretag. De ledande
            svenska industriföretagen har länge haft hela världen som sin
            marknad. Det är naturligt att exportföretagen förlägger en stor
            del av sin verksamhet till andra länder. Att finnas på eller nära
            marknaden ger viktiga konkurrensfördelar. För ett land som Sverige
            är globaliseringen en möjlighet - inte ett hot.
          </note>
          <note>
            De utflyttningar av huvudkontor som skett är inte ett isolerat
            svenskt fenomen utan märks i flertalet andra länder. Forskningsrapporter
            visar även att geografiska skäl såsom närhet till kunder, leverantörer
            och konkurrenter är de främsta skälen till de utflyttningar som
            skett. Vidare har även huvudkontorets roll minskat i betydelse,
            vilket bl.a. innebär att huvudkontorets lokalisering inte har
            en avgörande effekt på var produktion och forskning förläggs.
          </note>
          <note>
            Samtidigt som Westerberg argumenterar för att företagen flyr
            Sverige ökar inflödet av utländska IT-
          </note>
          <note>
            bolag i landet. Bara förra året investerade drygt ett trettiotal
            utländska IT-bolag i Sverige. Flera av dessa tillhör de globala
            aktörerna inom IT, Internet och telekom. Sverige har definitivt
            blivit en magnet för den nya ekonomins företag.
          </note>
          <note>
            Dessutom visar statistik att Sverige är ett mycket attraktivt
            land att investera i. Enligt preliminära uppgifter från FN var
            Sverige år 1999 t.o.m. den näst största mottagaren av direktinvesteringar
            i världen.
          </note>
          <note>
            Ska man tala om företagsflykt så är det i alla fall inte flykt
            från Sverige, utan möjligen till Sverige.
          </note>
          <note>
            Den nuvarande utvecklingen med fler och fler företag som har
            intresse av och vill etablera sig i Sverige är också ett resultat
            av regeringens långsiktiga ekonomiska arbete för att få balans
            i statsfinanserna och ekonomisk tillväxt.
          </note>
          <note>
            I ett alltmer internationaliserat näringsliv är det naturligtvis
            viktigt att Sverige har ett gott affärsklimat. Den utveckling
            som vi i dag bara har sett början på med en spirande entreprenörsanda
            och en kraftigt expanderande riskkapitalmarknad lovar gott inför
            framtiden.
          </note>
          <note>
            Den svenska arbetskraften har en internationellt sett mycket
            god kompetensnivå. Dessutom genomför nu regeringen en omfattande
            satsning för att ytterligare stärka den högre utbildningen. Sammanlagt
            har
          </note>
          <note>
            89 000 nya högskoleplatser inrättats inom loppet av några få
            år. En stor del av denna ökning sker inom naturvetenskap och teknik.
            Till detta kommer även satsningar på en IT-infrastruktur att ytterligare
            befästa
          </note>
          <note>
            Sveriges position som en IT-nation i världsklass.
          </note>
          <note type="speaker">
            Anf. 55 PER WESTERBERG (m):
          </note>
          <note>
            Herr talman! Först ber jag att få tacka näringsministern för
            det svar han har lämnat på mina frågor i interpellationen. Det
            är naturligtvis riktigt som näringsministern säger att allt inte
            är nattsvart i Sverige.
          </note>
          <note>
            Det vill jag heller inte göra gällande i interpellationen. Det
            finns positiva och negativa effekter, något som väl har redovisats
            bl.a. i Näringsdepartementets egen benchmarking-studie. Det finns
            starka sidor, men det finns också sidor som vi är svaga på i Sverige.
            Vi upplever att det inte finns tillräcklig aktivitet för att undanröja
            den typen av problem.
          </note>
          <note>
            Jag vill notera inför denna kammare, herr talman, att det telecom
            valley och det telekomkluster som vi har i Sverige med en mycket
            hög Internetpenetration och användning av personliga datorer -
            PC:n - och mobiltelefoner har uppstått av många olika orsaker.
          </note>
          <note>
            De vetenskapliga avhandlingar som har gjorts, bl.a.
          </note>
          <note>
            av Porter och en svensk professor vid namn Örjan
          </note>
          <note>
            Sölvell, markerar att de kanske viktigaste faktorerna för att
            uppnå detta har varit de avregleringar inte minst på telemarknaden,
            elmarknaden och transportmarknaden som näringsministerns partikamrater
            ivrigt röstade emot i början på 90-talet.
          </note>
          <note>
            Jag vill säga att dessa avregleringar, som var effektiva och
            som har lett till en del av denna utveckling, tillsammans med
            skickliga operatörer på teleområdet i Sverige är viktiga och bör
            vårdas väl. Samtidigt har vi har haft en stark och konkurrenskraftig
            industri.
          </note>
          <note>
            Jag noterar dock, herr talman, att dessa faktorer har uppträtt
            i de borgerligt styrda kommunerna och i de borgerligt styrda delarna
            av Sverige. Det finns anledning att vara orolig för den tudelning
            som vi kan se tendenser till i landet. De borgerligt styrda delarna,
            med mer högteknologi och fler kunskapsföretag, har fått en bättre
            och positivare utveckling än andra mer socialistiskt dominerade
            delar av landet.
          </note>
          <note>
            Det jag bekymrar mig om, och det jag försöker ta fram i denna
            interpellation, är att det trots allt har ganska stor betydelse
            när huvudkontor lämnar Sverige och att Sverige har varit ganska
            hårt utsatt när ett stort antal stora svenska företag har flyttat
            sina huvudkontor ur landet. Det är inte bara det att huvudkontoret
            har flyttat, utan i de flesta fall har tyngdpunkten i ägandet
            flyttats ur landet. Tidigare traditionella svenska företag har
            blivit utlandsdominerade.
          </note>
          <note>
            Detta är exempel på att det finns problem, bl.a. en mycket hård
            beskattning av riskkapitalet i Sverige, som gör att vi har ett
            utflöde av riskkapital som delvis sedan återinvesteras i Sverige
            via olika bekvämlighetshamnar. Det illustrerades i pressen så
            sent som i dag. Vi har en situation där vi har svårt att rekrytera
            utländska experter, inte minst till huvudkontor i Sverige. Vi
            har problem när det gäller kompetensuppbyggnaden i landet. Vi
            har inte heller så lätt att ta till oss ett stort antal utlandsbaserade
            personer eller personer med utländsk härkomst, som skulle kunna
            tillföra svenskt näringsliv betydande insatser.
          </note>
          <note>
            Jag vill också notera att vi har problem när det gäller infrastrukturen.
            Det gäller kanske inte framför allt tele och bredband, men vi
            har problem när det gäller kommunikationer och effektiva nav för
            flygplan och även snabbtåg.
          </note>
          <note>
            Herr talman! Jag vill ställa några frågor till näringsminister.
            Är näringsministern nöjd med det skatteklimat som gäller för svenskt
            riskkapital och med rörligheten på kapitalet, och därmed möjligheterna
            att få svenskdominerade företag? Är näringsministern nöjd med
            anpassningsförmågan när det gäller näringslivet? Är näringsministern
            nöjd när det gäller möjligheterna att få utländska experter att
            bosätta sig i Sverige med villkor som är likvärdiga med dem som
            gäller för svenskar?
          </note>
          <note>
            Anf. 56 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Får jag först börja med diskussionen om utflyttning
            av företag och huvudkontor. Av de 50
          </note>
          <note>
            börsföretag som var störst för 10 år sedan har 41
          </note>
          <note>
            stycken fortfarande sitt huvudkontor kvar i Sverige.
          </note>
          <note>
            Av de 9 som flyttade kan 7 fall härledas till fusioner med utländska
            företag. Jag tänker på Asea, Stora,
          </note>
          <note>
            Procordia, Nobel, AGA, Pharmacia och Astra. De två övriga har
            beslutat att flytta av andra skäl. Jag tänker på Ericsson och
            SLT.
          </note>
          <note>
            Jag vill också säga att drygt 30 internationella IT-
          </note>
          <note>
            företag 1999 valde att flytta delar av sin verksamhet till Sverige.
            Det faktum att företag som Microsoft,
          </note>
          <note>
            Nortel, Motorola, Sun Microsystem, Intel, Nokia och
          </note>
          <note>
            Hewlett Packard, för att nämna några, nyligen valt att förlägga
            forskning och utveckling till Sverige vittnar om den svenska kompetensens
            attraktionskraft.
          </note>
          <note>
            Sverige blir ett allt attraktivare land att investera i för utlandet.
            För år 1999 finns ett överskott på direktinvesteringar på hela
            326,7 miljarder kronor. Och vi har väsentligt större direktinvesteringar
            inkommande till Sverige än från Sverige. Det är faktiskt 25-
          </note>
          <note>
            30 år sedan vi hade det.
          </note>
          <note>
            De utländska direktinvesteringarna till Sverige uppgick förra
            året till hela 485 miljarder kronor. Enligt en preliminär uppgift
            från FN var Sverige år 1999
          </note>
          <note>
            den näst största mottagaren av direktinvesteringar i världen,
            efter USA. Sett i relation till den samlade kapitalbildningen
            hade Sverige under perioden 1995-
          </note>
          <note>
            1997 det största inflödet i världen. Denna situation lär inte
            ha förändrats för år 1998 och 1999 mot bakgrund av de utomordentligt
            stora inflöden som har ägt rum under dessa år.
          </note>
          <note>
            Om man tittar på forskning och utveckling och innovationer får
            man också konstatera att Sverige är ett av de främsta länderna.
            Förutsättningarna för forskning och utveckling och innovationer
            är goda i
          </note>
          <note>
            Sverige, vilket avspeglas i att Sverige satsar mer på forskning
            och utveckling i förhållande till bruttonationalprodukten än något
            annat land i världen. Även när det gäller effektiviteten mätt
            som patent i förhållande till forsknings- och utvecklingsinvesteringar
            är
          </note>
          <note>
            Sverige i ett internationellt perspektiv ett av de främsta länderna.
            Den övervägande delen av forsknings- och utvecklingsinvesteringar
            i Sverige sker i företagssektorn, främst i större företag.
          </note>
          <note>
            När man då får höra Per Westerbergs beskrivning är det klart
            att man undrar vilket land han beskriver.
          </note>
          <note>
            Det kan knappast vara Sverige. Det måste vara något annat land.
            Sedan är det klart att det i Sverige alltid -
          </note>
          <note>
            även när det går bra - finns sådant som kan bli bättre.
          </note>
          <note>
            Jag är självklart öppen för att föra en diskussion om det. Men
            man kan inte med ärligheten som grund stå och måla en bild av
            Sverige som ett land med ett dåligt företagsklimat eller ett land
            där man inte kan verka som företagare. Bilden är precis tvärtom.
          </note>
          <note type="speaker">
            Anf. 57 PER WESTERBERG (m):
          </note>
          <note>
            Herr talman! Om näringsministern hade lyssnat till mig i mitt
            första anförande respektive läst interpellationen noggrannare
            hade han funnit att jag markerade att det finns positiva sidor
            som är otvetydiga.
          </note>
          <note>
            Men jag är inte beredd och intresserad av att diskutera det som
            vi är ense om utan det som vi är oense om.
          </note>
          <note>
            Det finns brister. Det är när det gäller dem som jag vill ha
            aktivitet, så att de rättas till, så att Sverige blir starkare
            och mer konkurrenskraftigt. Därmed skapas fler - och fler välbetalda
            - jobb.
          </note>
          <note>
            Om man går igenom det svenska mikroekonomiska och makroekonomiska
            klimatet finner man att vi är något underrepresenterade när det
            gäller att få ut någonting av detta i BNP per svensk invånare.
            Det är alldeles uppenbart. Jag vill inte att Sverige ska bli ett
            land med lågbetalda personer eller ett land med en låg
          </note>
          <note>
            BNP per invånare.
          </note>
          <note>
            Jag markerar flytten av huvudkontor. Det är allvarligt när de
            största och mest forskningsinriktade svenska företagen flyttar
            sina huvudkontor ut ur landet. Jag säger inte att man kan hindra
            det på politisk väg men att det inger oro. Man bör försöka undanröja
            de främsta skälen till att LM Ericsson, Astra och
          </note>
          <note>
            ABB flyttar. Det handlar delvis om fusioner. Men det här är de
            kanske tre viktigaste forskningsintensiva företagen, och då bör
            man fundera över varför man inte kan få dem förlagda till Sverige.
            Finns det brister i infrastrukturen? Hur är det med Stockholm-Arlanda
            som trafiknav i Europa? Vilka åtgärder vidtar vi för att stärka
            trafiknavet i Europa när det gäller flygplatserna? Vad gör vi
            när det gäller skatterna och inte minst när det gäller rörligheten
            på riskkapital i företagen? Vi ser ju att en stor del av de investeringar
            som näringsministern berömmer sig av är investeringar som handlar
            om att utlandskapital köper upp svenska bolag. Jag måste säga
            att jag kan uppskatta att vi får ett internationaliserande av
            ägandet av företag, men jag är faktiskt inte bara hurrande när
            de flesta svenska stora företag har mycket stora utländska ägarandelar.
          </note>
          <note>
            Det tyder nämligen på att det kanske är lite väl billigt att
            köpa svenska företag.
          </note>
          <note>
            Herr talman! Jag är ute efter besked om hur näringsministern
            ser på riskkapitalbeskattningen. Jag kan förstå att det finns
            behov av en kapitalbeskattning som i andra länder, naturligtvis.
            Men det kan också finnas ett behov av en kapitalbeskattning som
            ökar möjligheten till omplaceringar och rörlighet från gamla industrigrenar
            till nya. Hur ser näringsministern på möjligheterna att få in
            mer av expertis, till de bristyrken som vi har i Sverige, från
            utlandet? Amerikaner och delvis centraleuropéer har varit väsentligt
            skickligare än vi på detta. Hur ska vi kunna få in fler högutbildade
            invandrare på den svenska arbetsmarknaden för att därmed kunna
            bidra till tillväxten? Hur ska vi kunna satsa på allt från nav,
            när det gäller flygplatser, till andra snabba kommunikationer
            för att göra Sverige till ett utomordentligt attraktivt och konkurrenskraftigt
            land? Jag tycker att det finns mer att göra. Jag tycker att näringsministern
            tittar tillbaka lite väl mycket och tycker att allt är bra. Det
            tycker inte jag. Även om vissa saker är bra finns det väsentligt
            mer vi kan göra.
          </note>
          <note>
            Anf. 58 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Låt mig få uttrycka det som att det är mycket som
            är bra, och det finns sådant som skulle kunna göras bättre. Det
            är faktiskt en annan beskrivning än att säga att någonting är
            bra, men det är mycket mer som kan göras bättre. Det kan vi ändå
            hålla med om.
          </note>
          <note>
            När det gäller frågor om experter utomlands kommer vi nu att
            lägga fram ett förslag om expertskatt. Det har alla andra länder.
            Man kan säga att det vore bättre om skatten vore lägre för alla,
            så att de som kommer från länder med en mycket lägre skatt skulle
            kunna åka hit och ha det generellt. Men i stort sett alla länder
            i Europa har faktiskt en expertskatt.
          </note>
          <note>
            Det får vi nu också i Sverige. Det finns också en stark önskan
            om det hos de stora företagen för att de ska kunna få ett internationellt
            management. Jag delar uppfattningen att den möjligheten är viktig,
            och den kommer.
          </note>
          <note>
            Jag kommer inte, som näringsminister, att ta upp en diskussion
            om kapitalbeskattning och sådant. Det ligger på finansministern,
            och det förs också en diskussion om skatterna i den parlamentariska
            grupp som diskuterar skatter. Det kan Per Westerberg mycket väl
            ta upp där.
          </note>
          <note>
            Utländska företag köper svenska företag. Men svenska företag
            köper faktiskt många utländska företag. Det är få länder som har
            haft så stora företag som har köpt så mycket företag i världen
            som Sverige har haft. Det har lite med globaliseringen och internationaliseringen
            att göra. Man kan se en oro i detta. Men när Volvo en gång i tiden
            köpte Leilands bussar gjorde man inte det för att bussarna var
            bra utan för att man låg närmare marknaden. Vi måste faktiskt
            vara öppna för och ha förståelse för att så sker. Det är något
            som vi måste bejaka om våra företag ska bli stora och kunna växa.
          </note>
          <note>
            Jag delar uppfattningen att det, när det gäller högutbildade
            invandrare, är en svart bild i Sverige. Vi har många välutbildade
            invandrare. Vi har faktiskt fler högutbildade per tusen bland
            invandrarna än bland svenskarna, och de används väldigt dåligt.
            Men jag kan glädja kammaren med att det, när det gäller förändringen
            i fråga om sysselsättningen för invandrare, är en snabbare ökning
            än för genomsnittet i dag. Det sker en kraftig förändring i dag.
            Det har självklart att göra med att arbetsmarknaden nu söker välutbildade
            människor, och man söker avsevärt fler än tidigare.
          </note>
          <note>
            Då finner man dem bland många invandrare. Det är långtifrån bra.
            Men sysselsättningen ökar kraftigare bland invandrare i dag än
            för genomsnittet.
          </note>
          <note>
            När det gäller frågan om anpassningsförmågan i
          </note>
          <note>
            Sverige kan vi bara konstatera att Sverige är det land som har
            den högsta produktiviteten i världen. Vi är främst. Det gäller
            egentlig industri. Det är inget land som har haft en förmåga att
            öka sin produktivitet som
          </note>
          <note>
            Sverige. Vi har stora industrier som har ökat sin produktivitet
            med över 100 % de senaste två, tre åren.
          </note>
          <note>
            Det tog tidigare 20-30 år. Vi kan jämföra med våra nordiska länder,
            t.ex. Norge, Danmark och Finland.
          </note>
          <note>
            Produktiviteten är avsevärt högre i Sverige. Vi kan också titta
            på de strukturella förändringarna. Jag delar uppfattningen om
            de avregleringar som har skett på tele- och elmarknaden. Vi kan
            dessutom se de strukturella förändringar som sker på arbetsmarknaden.
            De har varit till mycket stor glädje för Sverige.
          </note>
          <note>
            Sverige är ett mycket bra land. Man kan göra mer, men en sådan
            grund och sådana förutsättningar att göra landet bättre är det
            få länder som har. Vi har dessutom Europas bästa statsfinanser.
          </note>
          <note type="speaker">
            Anf. 59 PER WESTERBERG (m):
          </note>
          <note>
            Herr talman! Det sista näringsministern sade hörde jag inte.
            Jag hoppas att det var något positivt.
          </note>
          <note>
            Jag vill sedan bara markera att jag är glad att näringsministern
            medger att det finns ett antal saker som behöver göras och att
            vi åtminstone är ense om en del av det som behöver göras. Jag
            delar självfallet uppfattningen att det behöver göras någonting
            när det gäller arbetskraftsinvandring, i synnerhet i fråga om
            expertis. Detta är en av bristerna i Sverige och utan tvekan en
            av faktorerna bakom en del av huvudkontorsutflyttningen.
          </note>
          <note>
            När det gäller riskkapitalfrågorna måste jag säga att jag är
            förvånad över att näringsministern så snabbt kastade över detta
            till finansministern. Riskkapitalförsörjningen för svenskt näringsliv
            är en näringspolitisk fråga, om än inte enbart näringsministerns.
            Den är en mycket central fråga för att få en fungerande marknad.
          </note>
          <note>
            Jag noterar att vi har fått en mycket snabb uppgång av utländskt
            ägande i svenska företag. Detta behöver inte vara negativt, men
            det förutsätter i så fall att vi också får en stark svensk investering
            i utländska företag och att inte ägandet i sig ur svensk synvinkel
            urholkas.
          </note>
          <note>
            Jag noterar att jag inte får något svar när det gäller infrastrukturproblemen,
            som jag tror är en klar nackdel. Inte minst är det viktigt att
            få ett bättre nav i form av ett ännu bättre fungerande Arlanda
            för att få hit huvudkontor, forskningscentrum m.m. som genererar
            bra och välbetalda arbetstillfällen till Sverige.
          </note>
          <note>
            När det gäller invandrare och sysselsättning är det alldeles
            uppenbart att vi har en högre småföretagarfrekvens bland dessa.
            Väldigt många är högutbildade.
          </note>
          <note>
            Jag tycker att det inte minst från regeringens sida har gjorts
            för lite för att översätta deras examina, för att skapa symboler
            och för att få in dem på arbetsmarknaden - i synnerhet när det
            har funnits så stor efterfrågan på många av dessa funktioner från
            arbetsmarknaden.
          </note>
          <note>
            Anf. 60 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! När det gäller riskkapitalmarknaden kan jag bara
            konstatera att denna ökar mycket kraftigt i Sverige. Det finns
            inte brist på riskkapital i detta land. Det är bara att titta
            på börsen. Dessutom är frågan om återköp av egna aktier, något
            jag kanske glömde bort att nämna, också en stimulator i detta.
          </note>
          <note>
            Det är någonting som denna regering har infört.
          </note>
          <note>
            När det sedan gäller infrastrukturen delar jag uppfattningen
            att denna har en väldigt stor betydelse. Den har byggts ut väldigt
            mycket de senaste tio åren, men det krävs mycket mer. Det gäller
            infrastruktur från drift och underhåll till att bygga nya såväl
            järnvägar som vägar. Vi kommer också att presentera sådant som
            numera är så modernt, nämligen bredband.
          </note>
          <note>
            Sverige är ett bra land, och det går bättre för Sverige än för
            de flesta länder i världen.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 1999/2000:257 om
          </note>
          <note>
            E 4:an förbi Uppsala
          </note>
          <note>
            Anf. 61 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Harald Nordlund har frågat mig vilka funktioner
            en ny E 4 förbi Uppsala är tänkt att fylla, vilken anledningen
            är till att nya utredningar ska genomföras samt om regeringen
            har gjort någon bedömning av när byggandet av en ny E 4 förbi
            Uppsala kan påbörjas.
          </note>
          <note>
            Frågorna ställs mot bakgrund av att Näringsdepartementet den
            9 februari i år gav Vägverket i uppdrag att utreda östligare dragningar
            än de som hittills har studerats.
          </note>
          <note>
            Jag vill börja med att betona att det inte råder någon som helst
            tvekan om att E 4:ans kapacitet vid
          </note>
          <note>
            Uppsala behöver utökas.
          </note>
          <note>
            E 4:ans huvudsakliga funktion är att utgöra en förbifart för
            den långväga trafiken och därmed avlasta den nuvarande E 4-genomfarten.
            E 4:an behövs för att öka trafiksäkerheten, för att underlätta
            framkomligheten och för att förbättra miljön i Uppsala. Att en
            utbyggnad är angelägen är något som alla berörda departement är
            överens om. Det är inte heller något som vi begärt kompletterande
            utredningar om.
          </note>
          <note>
            Däremot, och då kommer jag till Harald Nordlunds andra fråga,
            begärde Näringsdepartementet i september förra året att Vägverket
            - efter samråd med
          </note>
          <note>
            Riksantikvarieämbetet, Naturvårdsverket, Länsstyrelsen i Uppsala
            län samt Uppsala och Tierps kommuner
          </note>
          <note>
            - skulle komma in med en kompletterande redovisning av alternativa
            östliga sträckningar av E 4:an.
          </note>
          <note>
            Anledningen till detta var bl.a. att den dragning förbi
          </note>
          <note>
            Uppsala som Vägverket förordat innebar påtaglig skada på områden
            av riksintresse för kulturmiljövården och stora skador på andra
            känsliga kulturmiljöer.
          </note>
          <note>
            Det underlag som Vägverket lämnat in i ärendet ansågs inte vara
            tillräckligt som grund för regeringens ställningstagande i ärendet.
            Den kompletterande utredningen redovisades vid årsskiftet. Efter
            att berörda departement under januari månad granskat det nya materialet
            fann vi att Vägverket begränsat sig till att utveckla tidigare
            studerade alternativ men inte alls tittat på helt nya östligare
            dragningar - därav vår begäran om ytterligare kompletteringar
            i detta avseende nu i februari. Enligt uppgift under hand från
          </note>
          <note>
            Vägverket avser man att leverera dessa under mars månad.
          </note>
          <note>
            Projektet ligger enligt Vägverkets nu gällande nationella väghållningsplan
            med byggstart 2002-2004.
          </note>
          <note>
            Så snart Vägverket levererat de återstående kompletteringarna
            kommer handläggningen i Regeringskansliet att fortsätta. Min ambition
            är att regeringen ska kunna fatta ett beslut i ärendet före midsommar.
          </note>
          <note type="speaker">
            Anf. 62 HARALD NORDLUND (fp):
          </note>
          <note>
            Herr talman! Näringsministerns svar på mina frågor tycker jag
            tyvärr är ett bedrövligt svar. Jag tycker att svaret är okunnigt.
            Det är felaktigt och innehåller rentav motsägelser.
          </note>
          <note>
            Min första fråga gällde vilka funktioner en ny E 4
          </note>
          <note>
            förbi Uppsala är tänkt att fylla. Tidigare utredningar -
          </note>
          <note>
            och de är många, har pågått under många år och har kostat mycket
            pengar - har inte bara utgått från att den ska utgöra en förbifart.
            Den ska avlasta innerstan, den ska klara trafikflödet från norr
            genom Gamla
          </note>
          <note>
            Uppsala, den ska skapa ökad trafiksäkerhet och den ska utgöra
            en naturlig koppling till trafik västerifrån.
          </note>
          <note>
            Jag tycker att det är bedrövligt att Näringsdepartementet inte
            har klart för sig de här förhållandena.
          </note>
          <note>
            Jag tycker också att det är bedrövligt att Näringsdepartementet
            inte har förstått att en östligare dragning än den som Vägverket
            föreslår ger ett annat vägsystem, med behov av anslutningsvägar
            in mot Uppsala och med ännu större svårigheter att klara det som
            näringsministern talar om som problem för kulturmiljön.
          </note>
          <note>
            Jag måste också säga att jag tycker att det är bedrövligt att
            Näringsdepartementet inte har förstått att ännu mer östliga dragningar
            kolliderar med både naturintressen och kulturmiljöintressen längre
            österut.
          </note>
          <note>
            Det är bedrövligt att Näringsdepartementet inte har förstått
            att nuvarande E 4 - och det här är viktigt -
          </note>
          <note>
            norrut från Uppsala faktiskt ligger på närmare avstånd till kulturminnesområdet
            i Gamla Uppsala än vad den av Vägverket, Uppsala kommun och Länsstyrelsen
            i Uppsala län föreslagna västliga dragningen beräknas göra. Nuvarande
            E 4 går alltså närmare fornminnesområdet i Gamla Uppsala än den
            föreslagna västliga dragningen går. Det är ju bedrövligt att
          </note>
          <note>
            Näringsdepartementet inte har de här förhållandena klart för
            sig.
          </note>
          <note>
            Enligt Näringsdepartementet är anledningen till att nya utredningar
            måste genomföras skada på område av riksintresse. Det här är ju
            inte sant. Det visar också att Näringsdepartementet lyssnar på
            endast ett departement. Det visar också att Näringsdepartementet
            är ointresserat av natur- och miljöfrågorna. Näringsministern
            nämnde inte dessa frågor i sitt svar.
          </note>
          <note>
            Det visar också att det för miljöfrågorna ansvariga departementet
            är på tok för passivt i den här frågan.
          </note>
          <note>
            Näringsdepartementet har lyssnat på endast ett annat departement.
          </note>
          <note>
            Näringsminister Björn Rosengren har ambitionen att regeringen
            ska kunna fatta ett beslut före midsommar. Ministern avser alltså,
            herr talman, att fatta beslut utan att genomföra en miljökonsekvensbeskrivning.
          </note>
          <note>
            Hur ska man kunna göra det? Det är ju inte möjligt. Sanningen
            är ju att det här projektet genom nya utredningar fördröjs minst
            åtta år framåt i tiden. Och näringsministern talar om ställningstagande
            under det här året.
          </note>
          <note type="speaker">
            Anf. 63 RIGMOR STENMARK (c):
          </note>
          <note>
            Herr talman! Näringsminister Björn Rosengren!
          </note>
          <note>
            Jag tycker att det är bra att vi återigen får diskutera
          </note>
          <note>
            E 4:an. Men egentligen tycker jag inte att det är särskilt bra
            att vi behöver göra det igen. Det är ganska bedrövligt.
          </note>
          <note>
            Men det mest bedrövliga i den här historien tycker jag faktiskt
            är att vi i Uppsala, som hade chansen att komma överens och kompromissa
            om vägen, inte gjorde det. Där tycker jag faktiskt att både Harald
          </note>
          <note>
            Nordlunds och mitt eget parti har ett mycket stort ansvar.
          </note>
          <note>
            Det råder total otålighet beträffande avsaknaden av beslut om
            en ny E 4-dragning förbi Uppsala. Det är en väg som berör de allra
            flesta, inte bara Uppsala läns invånare utan också rikets. Var
            och varannan dag ser man de här frågorna om man följer massmedierna
            i Uppsala och även i riket. Vart man än kommer i länet som riksdagsledamot
            får man frågorna: När kommer beslutet? Var kommer vägen att dras?
            Hur ska den finansieras?
          </note>
          <note>
            Behovet av en E 4 med motorvägsstandard genom
          </note>
          <note>
            Uppland är en absolut nödvändig investering. Den bör komma till
            stånd snarast möjligt.
          </note>
          <note>
            Den nya dragningen bör, som vi i Centerpartiet ser det, ske i
            en östlig riktning. För bygden och länet anser vi att det är den
            bästa dragningen. Här finns ett pärlband av orter med gammal industritradition
            som med en ny E 4 skulle kunna återfå attraktivitet för såväl
            boende som industrietableringar.
          </note>
          <note>
            Den här debatten visar att vi i Uppsala har skilda åsikter vad
            gäller den delen.
          </note>
          <note>
            Från regional synpunkt är en östlig dragning absolut att föredra.
            Den kan bidra till positiva kommunikationer med bruksorterna.
            Den kan samverka som transportsystem med befintlig järnväg. Dessutom,
            som man inte berör i svaret, kan den till största delen byggas
            på icke slättlandskap, på den icke odlade jorden i Uppsala som
            är oerhört viktig för vår bygd.
          </note>
          <note>
            Ytterligare en positiv effekt är den som man också har tagit
            upp i svaret. Nuvarande E 4 genom Uppsala är en stoppkloss. Man
            nästan skäms, höll jag på att säga. Det är tolv stoppljus. Man
            får stanna jämt om man ska åka till norra Sverige. Dessvärre sker
            här alltför många olyckor. Någonting måste absolut hända.
          </note>
          <note>
            Anf. 64 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Som kan avläsas av denna debatt, från interpellanten
            och övrigt härifrån kammaren, är det inte så lätt att vara näringsminister.
            Det är ganska svårt.
          </note>
          <note>
            Man kan i Uppsala inte komma överens. Det är det som har varit
            problemet. Ni har ju aldrig kommit överens om var ni ska dra vägen.
            En vill dra den östligt och en vill dra den västligt. Detta är
            ju sanningen.
          </note>
          <note>
            Jag har som näringsminister mitt ansvar i regeringen, men vi
            har också ansvar för miljön och vi har också ansvar för de kulturvärden
            som finns här. Det ska vägas samman. Det tycker jag att man ska
            respektera att en regering måste göra.
          </note>
          <note>
            När man så hårt från Harald Nordlunds sida angriper Näringsdepartementet
            och mig som minister tycker jag att man ska vara lite försiktig,
            inte minst när man bör titta på hur man har det på hemmaplan.
          </note>
          <note>
            Om jag efter detta får säga någonting om min syn på denna fråga
            vill jag först konstatera att det är väl känt att en vägs avlastande
            effekt minskar när avståndet från den väg som den är tänkt att
            avlasta ökar.
          </note>
          <note>
            Trafikfunktionsmässigt är därför det västliga alternativet att
            föredra.
          </note>
          <note>
            Jag anser också att det förslag som då och då dyker upp i debatten,
            att bygga om befintlig väg, är en dålig lösning. Dels är den tekniskt
            mycket svår och kostsam och skulle medföra stora intrång i bebyggelsen,
            dels löser den inte problem med blandningen av långväga genomfartstrafik
            och lokaltrafik, som är en orsak till det stora antalet s.k. whiplash-skador
            på sträckan genom Uppsala.
          </note>
          <note>
            Något som tonats ned, men som jag här vill lyfta fram, är dessutom
            att om man inte får till en ny sträckning av E 4:an blir trafiken
            kvar på Uppsalaåsen, med de mycket stora konsekvenser en olycka
            med farligt gods skulle få för vattenförsörjningen i
          </note>
          <note>
            Uppsalatrakten.
          </note>
          <note>
            Men som jag har sagt tidigare måste vi hitta en lösning som både
            tillgodoser transportbehoven och tar hänsyn till natur- och kulturmiljön
            och jordbruket.
          </note>
          <note>
            Det är det som är min roll. Därför tycker jag inte att
          </note>
          <note>
            Harald Nordlund kan säga att jag skulle vara okunnig eller att
            Näringsdepartementet är okunnigt. Det är faktiskt så att man på
            Vägverket inte heller är så okunnig när det gäller att veta var
            man ska bygga vägarna.
          </note>
          <note>
            Det är faktiskt rimligt när man ska genomföra ett sådant här
            projekt att man på hemmaplan försöker komma överens om var man
            ska dra vägen. Jag tror att jag med anledning av denna Uppsalaväg,
            E 4:an, har haft tio uppvaktningar. Alla letar sig åt olika håll.
          </note>
          <note>
            En ska ha östlig riktning, en ska ha västlig riktning, en slår
            vakt om kulturmiljön, en annan slår vakt om miljön och en tredje
            slår vakt om någonting annat.
          </note>
          <note>
            Vi ska, med den kunnighet vi besitter, både jag som minister
            och inom departementet, tillse att vi får ett beslut. Min ambition
            är fortfarande att det ska vara klart före midsommar.
          </note>
          <note type="speaker">
            Anf. 65 HARALD NORDLUND (fp):
          </note>
          <note>
            Herr talman! När det gäller beslutssituationen i
          </note>
          <note>
            Uppsala är sanningen den här:
          </note>
          <note>
            Under borgerlig majoritet enades de tre partierna
          </note>
          <note>
            Folkpartiet, Moderaterna och Centern om att ta ställning för
            en västlig dragning. Det är sanningen. Man hade majoritet. Det
            är det beslutet som gäller. Något senare beslut är inte fattat.
            Bakom det står länsstyrelsen, bakom det står Vägverket. Kommunen
            har sagt sitt, låt vara att det finns andra som senare har kommit
            med andra signaler.
          </note>
          <note>
            Rigmor Stenmark ger här andra signaler. Men det är ointressant.
            Det som gäller är det beslut som är fattat i Uppsala kommun, bakom
            vilket Centern,
          </note>
          <note>
            Moderaterna och Folkpartiet står.
          </note>
          <note>
            Herr talman! Jag vill fråga näringsministern hur det kan vara
            möjligt att på grundval av den pågående utredningen fatta beslut
            i frågan redan detta år när -
          </note>
          <note>
            och det har jag inhämtat från experthåll - genomförandet av MKB,
            samråd osv., vanligen tar åtminstone åtta år för den typen av
            utredningar.
          </note>
          <note>
            Vad ska man göra med trafiken i Uppsala under tiden om man ska
            vänta i åtta år? Är det inte tänkt att en ny E 4 ska förbindas
            med Uppsala? Om inte, vad ska den då tjäna till? Hur ska förbindelsen
            med Uppsala ske? Det blir inte lättare att skona kulturmiljön
            i
          </note>
          <note>
            Gamla Uppsala med förbindelsevägar än det blir med en västlig
            E 4. Dessa frågor vill jag och uppsalaborna ha svar på. Hur ska
            det vara möjligt att fatta ett beslut, och vad ska man i så fall
            göra medan man väntar?
          </note>
          <note type="speaker">
            Anf. 66 RIGMOR STENMARK (c):
          </note>
          <note>
            Herr talman! Det är helt klart att detta är en demokratifråga.
            Det handlar också om att lyssna in nya signaler. Det kan inte
            vara så att det avtal som tre kommunalråd skrev för många år sedan
            ska vara giltigt för människors framtid när människorna i bygden
            mycket klart har deklarerat att de inte vill ha den västliga dragningen.
            Man vill av olika skäl se ett nytt förslag om en östlig dragning.
            Det handlar bl.a.
          </note>
          <note>
            om vattenfrågan, från Uppsalaåsen i min gamla hemkommun Tierp
            till Örbyhus. Om det blir den västliga dragningen blir det en
            oerhört känslig fråga angående vattnet för människor i den bygden.
          </note>
          <note>
            Jag konstaterar att näringsministern har givit ett uppdrag till
            Vägverket att ta fram en ny östlig dragning och att verket inte
            riktigt har hörsammat det. Det är bra att näringsministern står
            fast vid detta.
          </note>
          <note>
            När vi i Centerpartiet fick signalerna från människorna i Uppsalabygden
            att man ville ha någonting annat utarbetade vi ett kompromissförslag.
            Det tar fram de bästa bitarna av båda dragningarna. Det är ett
            nytt förslag som inte har prövats.
          </note>
          <note>
            För ett år sedan, före sommaren 1999, fick jag på frågan till
            näringsministern om när beslutet om
          </note>
          <note>
            E 4:ans dragning kommer svaret att beslutet ska komma före sommaren.
            Jag upprepade min fråga till statsministern senare på hösten när
            sommaren var över, nämligen hur långt regeringen hade kommit.
            Då undrade statsministern lite ironiskt vilken sommar han menade.
            Aha, han sade inte vilket årtal det var.
          </note>
          <note>
            Därför undrar jag när näringsministern säger före midsommar om
            det är midsommar år 2000 som gäller.
          </note>
          <note>
            Anf. 67 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Det kanske vore bra om Rigmor
          </note>
          <note>
            Stenmark och Harald Nordlund satte sig ned och kom överens om
            var vägen ska gå. Det skulle förenkla processen för mig. Detta
            ger ändå uttryck för att det inte råder riktig sämja. Jag vet
            att man inte är riktigt överens. Sedan kan man åberopa något gammalt
            beslut eller liknande. Men i dag måste regeringen lyssna på alla
            opinioner vid ett ställningstagande till en vägsträcka, inte bara
            på dem som i formell mening har fattat något beslut och gett uttryck
            för detta utan för alla, inte minst de statliga myndigheter som
            har visat ett oerhört engagemang. Det gäller Riksantikvarieämbetet
            och Naturvårdsverket.
          </note>
          <note>
            Så snart utredningen läggs fram kommer vi att hämta in allmänhetens
            synpunkter. Det är ingenting som kommer att ta åtta år. Det kommer
            att gå fort.
          </note>
          <note>
            Jag talar om denna midsommar, år 2000. Jag hade klarat av detta
            redan sommaren 1999, om det hade visat sig att det fanns möjligheter
            att få någon form av enighet.
          </note>
          <note>
            Jag har för att detta ska gå fort och bra samlat en grupp, Näringsdepartementet,
            Kulturdepartementet och Miljödepartementet, för att försöka sy
            ihop en lösning. Vi har då funnit att det behövs kompletterande
            utredningar från Vägverket. Det är ett sätt för oss att kunna
            fatta ett bra beslut. Jag är övertygad om att vägen kommer att
            komma till stånd. Det skulle förenkla en hel del om ni som ska
            bo intill vägen var lite mer sams.
          </note>
          <note type="speaker">
            Anf. 68 HARALD NORDLUND (fp):
          </note>
          <note>
            Herr talman! Det senast fattade beslutet i Uppsala är fattat
            av kommunfullmäktige. Vid det tillfället satt både jag och Rigmor
            Stenmark i kommunfullmäktige och röstade i enighet för den västliga
            dragningen. Det är klart att det finns olika intressen. I vilken
            vägfråga finns det inte olika intressen?
          </note>
          <note>
            Jag är så angelägen att få föra en debatt i denna fråga därför
            att miljön och trafiksäkerheten kräver omedelbara åtgärder. Jag
            förordar det av Vägverket föreslagna alternativet, inte för att
            som det sägs i svaret från Näringsdepartementet det skulle skada
            kulturmiljön utan för att det tar hänsyn till kulturmiljön i Gamla
            Uppsala. Den nya västliga dragningen går längre från fornminnesområdet
            än nuvarande E 4
          </note>
          <note>
            gör. Jag förordar att man nu börjar bygga en västlig
          </note>
          <note>
            E 4 förbi Uppsala därför att den på ett helt annat sätt än östliga
            dragningar skonar värdefull natur. En östlig dragning, som nu
            bl.a. Rigmor Stenmark talar om, skulle komma att skära genom områden
            som är tänkta att ingå i Natura 2000. Hör och häpna! Det är områden
            tänkta att ingå i Natura 2000. Det är områden som självklart måste
            skonas. Naturintressena, trafiksäkerheten, miljön och hänsyn till
            fornminnesområdet i Gamla Uppsala kräver att man nu börjar bygga.
            Alla utredningar visar att den av Vägverket, länsstyrelsen och
            en majoritet i Uppsala kommun föreslagna västliga dragningen är
            överlägsen om man tar hänsyn till alla dessa saker.
          </note>
          <note>
            Anf. 69 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Vi ska nu inte prata om vad som har gjorts och vad
            som borde ha gjorts. Jag kan ta ett exempel. Riksantikvarieämbetet
            är kanske, liksom näringsministern, också okunnigt. De har gjort
            en annan bedömning. Vi för en diskussion med dem. Det är deras
            ambitioner och kunskaper som har föranlett att vi har skjutit
            en del framför oss. Jag som minister och ansvarig för vägbyggen
            måste också ta intryck av detta.
          </note>
          <note>
            Utan att säga för mycket kan jag säga att jag bedömer det som
            att vi är överens mellan Miljödepartementet, Kulturdepartementet
            och Näringsdepartementet om hur vägen ska dras. Det är därför
            jag kan säga att jag har ambitionen att fatta ett beslut före
            midsommar.
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 1999/2000:267 om arbetsgivaravgifterna
          </note>
          <note>
            Anf. 70 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Siv Holma har frågat mig vilka åtgärder regeringen
            avser att vidta för att återställa glesbygdsföretagens möjligheter
            till jämbördiga konkurrensförutsättningar med företag i tillväxtområden
            och när de kan träda i kraft.
          </note>
          <note>
            Interpellationen ställs mot bakgrund av det stopp som råder för
            stödformen nedsättning av socialavgifter sedan årsskiftet.
          </note>
          <note>
            Inledningsvis vill jag poängtera att regeringen är medveten om
            att många företag i de delar av landet där nedsatta socialavgifter
            gällt har särskilda merkostnader av olika slag och att de drabbas
            av detta stopp.
          </note>
          <note>
            Orsaken till stoppet är att nedsatta socialavgifter, liksom andra
            former av direkta företagsstöd, numera omfattas av EG:s statsstödsregler.
            EG-kommissionen har utfärdat nya riktlinjer för utformningen av
            stöd för regionala ändamål. Sverige måste liksom övriga medlemsländer
            anpassa sina stödformer till dessa fr.o.m. år 2000 för att stöd
            ska kunna ges. Fortsatta överläggningar med kommissionen kommer
            att äga rum i detta avseende.
          </note>
          <note>
            Låt mig understryka att resurserna finns kvar i statsbudgeten.
            Om det inte är möjligt att använda dem till nedsatta socialavgifter
            i den ena eller andra formen avser jag att föreslå regeringen
            att de används till andra åtgärder för att stödja näringslivets
            utveckling i dessa regioner.
          </note>
          <note>
            Låt mig också understryka att den ekonomiska tillväxten i Sverige
            för närvarande är mycket god. Det är resultatet av svenska folkets
            uppoffringar under de senaste åren samt en klok ekonomisk politik.
            Samtidigt är denna tillväxt inte jämnt fördelad över landet.
          </note>
          <note>
            Jag vill dock erinra om att kravet på tillväxt över hela landet
            innebär just ett krav på regionalt spridd tillväxt, inte ett krav
            på att alla orter i alla regioner ska växa lika mycket. Tillväxten
            kan inte ske på samma sätt i alla delar av landet, eftersom olika
            typer av produktion har olika krav och förutsättningar.
          </note>
          <note>
            Varje region måste i första hand bygga sin utveckling på sina
            förutsättningar, något som i sin tur befrämjas av en större regional
            och lokal handlingsfrihet. En balanserad utveckling är till fördel
            för hela landet.
          </note>
          <note>
            För att skapa ett rundare Sverige måste regionalpolitisk hänsyn
            tas inom alla politikområden. Särskilt viktigt är t.ex. utformningen
            av politiken inom utbildnings- och kommunikationssektorerna.
          </note>
          <note>
            Som exempel på viktiga åtgärder inom dessa på senare tid som
            har särskild betydelse för de mest utsatta områdena, vill jag
            peka på skapandet av Distansutbildningsmyndigheten och utbyggnaden
            av
          </note>
          <note>
            Pajala flygplats.
          </note>
          <note>
            Vidare är det pågående arbetet med de regionala tillväxtavtalen
            och de fortsatt stora resurser som via
          </note>
          <note>
            EG:s strukturfonder kommer dessa områden till godo, viktiga byggstenar
            för en förbättrad regional balans.
          </note>
          <note>
            När det gäller den framtida användningen av regionalpolitiska
            stöd har regeringen bl.a. tillsatt en utredning om den framtida
            regionalpolitiken. Utredningen ska bl.a. överväga den framtida
            användningen av driftstöd från effektivitets- och konkurrenssynpunkt.
            Jag följer utredningens arbete med stort intresse, och regeringen
            har för avsikt att under våren 2001
          </note>
          <note>
            presentera en regionalpolitisk proposition för riksdagen.
          </note>
          <note>
            Avslutningsvis vill jag påpeka att regeringen inom den närmaste
            tiden avser att återkomma med förslag som stärker regionalpolitiken
            och minskar de regionala obalanserna.
          </note>
          <note type="speaker">
            Anf. 71 SIV HOLMA (v):
          </note>
          <note>
            Herr talman! Jag vill börja med att tacka näringsministern för
            det svar som jag har fått på min interpellation. Jag vill också
            framföra att jag hyser förhoppningar om att vi inom ramen för
            det pågående budgetsamarbetet kan lösa en del av de problem som
            jag har tagit upp i interpellationen.
          </note>
          <note>
            Bakgrunden till interpellationen är ganska känd.
          </note>
          <note>
            Det har pågått väldigt stora diskussioner i många av de här områdena.
            I februari i år samlades ett hundratal företagare, politiker och
            fackliga företrädare i Övertorneå kring ett upprop som de kallade
            för Sista striden för företagande och välfärd. Det uppropet har
            vi norrbottniska riksdagsledamöter tagit del av. Vi i
          </note>
          <note>
            Vänsterpartiet har tagit upp frågan på det här sättet.
          </note>
          <note>
            Det finns en intressant frågeställning i detta med nedsättning
            av socialavgifter som man framför från de här områdena. I Norge,
            och även i Finland, kan man fortsätta att ha en nedsättning av
            socialavgifterna på det sätt som vi har haft i vårt land. Jag
            tycker att det skulle vara klargörande om vi fick en kommentar
            till det.
          </note>
          <note>
            Jag vill också ta upp ett svar som EG-
          </note>
          <note>
            kommissionen lämnade till Jonas Sjöstedt som är EU-
          </note>
          <note>
            parlamentariker för Vänsterpartiet. Om man läser svaret kan man
            se att kommissionen kanske lägger ett visst ansvar på Sverige
            för hur man har behandlat de här frågorna. Jag vill gärna att
            näringsministern kommenterar detta.
          </note>
          <note>
            Jag kan citerar det här svaret. Det står:
          </note>
          <note>
            "Kommissionen är medveten om att glest befolkade regioner som
            norra Sverige har särskilda problem, och den håller med om att
            företagen i dessa regioner ställs inför särskilda svårigheter
            på grund av att avstånden till marknaderna är långa."
          </note>
          <note>
            Man säger också att det finns bestämmelser som gör det möjligt
            för medlemsstaterna att om de så önskar ta med glesbefolkade regioner
            på kartorna över stödberättigade områden. Det finns möjligheter
            att ge tillstånd till högre tak för stödnivåerna i glest befolkade
            regioner. Samtidigt tar de upp att de inte är intresserade av
            en överkompensation.
          </note>
          <note>
            Den 22 oktober 1999 inkom Sverige med en plan för reducerad arbetsgivaravgift
            för norra Sverige. Nu förväntar de sig att Sverige ska återkomma
            och bevisa att reduceringen av arbetsgivaravgifterna inte överkompenserar
            för de transportmerkostnader som uppstår för berörda företag.
          </note>
          <note>
            Det är viktigt. Därför vore det intressant att få en kommentar
            till detta.
          </note>
          <note>
            Näringsministern säger att han avser att återkomma. Jag skulle
            gärna vilja få en konkretisering av det.
          </note>
          <note>
            Nu har dessa reduceringar pågått sedan den 1 januari i år. Tre
            månader har gått, och ännu har ingenting kommit trots att det
            finns medel avsatta i budgeten.
          </note>
          <note>
            Anf. 72 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Låt mig börja med att säga att stödet med en sänkning
            av de sociala avgifterna med 8 % är ett svenskt stöd. Det är budgeterat
            fram t.o.m. 2001.
          </note>
          <note>
            Jag har själv träffat kommissionären och fört diskussioner med
            honom om detta, och de statsstödsregler som EU redovisar innebär
            att man inte både kan ha transportstöd och sänkta sociala avgifter.
            Man kan bara ha ett stöd. Däremot för vi en diskussion om huruvida
            det möjligen går att införa detta för s.k.
          </note>
          <note>
            tjänsteproducerande företag eftersom de inte har transportstöd.
          </note>
          <note>
            Det Regeringskansliet möjligen skulle kunna ha synpunkter på
            är att informationen till stödmottagarna var bristfällig. En orsak
            till det är att det in i det sista fanns förhoppningar om ett
            godkännande efter de betydande inskränkningar i stödet som gjorts
            i och med budgetpropositionen och som sedan anmäldes till kommissionen.
            Vi har alltså fört den diskussionen hela tiden. Kommissionens
            invändningar gäller att man är rädd för att det överkompenseras.
          </note>
          <note>
            Norge har en förmån när det gäller arbetsgivaravgifterna, men
            de har alltså infört s.k. differentierade arbetsgivaravgifter.
            Det har vi inte i Sverige. I Sverige har vi samma arbetsgivaravgifter.
            Mig veterligen har Vänsterpartiet tidigare hävdat att vi inte
            ska ha differentierade arbetsgivaravgifter. Det är skillnaden.
          </note>
          <note>
            Vi skulle med all säkerhet få godkänt med differentierade arbetsgivaravgifter.
            Men här handlar det om ett speciellt stöd till vissa företag i
            vissa stödområden.
          </note>
          <note>
            Det är uppgifter i medierna som antyder att Finland avser att
            införa ett liknande system som Norge.
          </note>
          <note>
            Jag vill säga att så inte är fallet. Finland har precis samma
            system som vi. Man skulle heller inte få godkänt för att dra ned
            arbetsgivaravgifterna med 8 %.
          </note>
          <note>
            När det sedan gäller det skatteupprop som nu sker har det framförts
            önskemål från både enskilda företag och andra organisationer om
            en fortsatt nedsättning av sociala avgifter trots att kommissionen
            inte godkänt stödet.
          </note>
          <note>
            Utifrån detta måste jag konstatera att Riksskatteverkets bedömning
            att nu inte bevilja nedsättning är riktig. Att bevilja stöd utan
            kommissionens godkännande innebär otillåtet stöd och skulle medföra
            att återbetalningskrav ställs mot företagen, och det skulle med
            all säkerhet ställa Sverige inför en svår situation.
          </note>
          <note>
            När jag talar om att hitta andra åtgärder är det inte så enkelt.
            De flesta åtgärder som är direkt riktade till ett företag handlar
            om statsstödsreglerna. Om man ska göra någonting måste man börja
            fundera på ett generellt grepp som på något sätt kan gynna dessa
            företag. Det är det man får finna, och det får vi väl återkomma
            till i de s.k. förhandlingarna i vårpropositionen.
          </note>
          <note type="speaker">
            Anf. 73 SIV HOLMA (v):
          </note>
          <note>
            Herr talman! Jag tycker att det är viktigt att klarlägga även
            sådana uppgifter som har förekommit i massmedierna. Det är ju
            en diskussion och som norrbottning möts man av dessa frågor. Nu
            har vi fått en redogörelse för de här förhållandena.
          </note>
          <note>
            Jag var på väg att ställa en fråga om de pengar som är avsatta
            i budgeten. Jag tror att det rör sig om
          </note>
          <note>
            400 miljoner kronor. Avsikten har varit att i framtiden eventuellt
            koppla det till tjänstesektorn och att ha en reducering av arbetsgivaravgifterna.
          </note>
          <note>
            Om det skulle bli så att man skulle rikta det till tjänstesektorn
            kan det, vad jag förstår, tidigast komma att börja gälla i september
            i år, enligt de uppgifter som jag har fått. Då är det faktiskt
            nio månader under det här året som har gått, och företagarna har
            fått försämrade förutsättningar för att klara av sitt mycket viktiga
            värv att driva företag i de här områdena. Det är ju, som vi alla
            känner till, områden där det pågår en väldigt stark befolkningsminskning,
            och det viktigaste för att minska denna befolkningsminskning är
            att det finns arbetstillfällen. Och där har företagarna en nyckelroll.
          </note>
          <note>
            Näringsministern sade att Vänsterpartiet har varit motståndare
            till en nedsättning av socialavgifterna.
          </note>
          <note>
            Det har vi inte varit.
          </note>
          <note>
            Näringsministern talar om att man ska göra någon form av generella
            insatser för glesbygdsföretagen. Jag kan tänka mig att näringsministern
            avser någon form av satsningar på infrastruktur, IT, bredband,
            som har nämnts tidigare här i interpellationsdebatten.
          </note>
          <note>
            Jag skulle också vilja fråga vad näringsministern anser om t.ex.
            ett av de förslag som uppropet går ut på. Det handlar om att skapa
            riskvilligt kapital. Ett sätt som vi i Vänsterpartiet har föreslagit
            är att man ska utlokalisera AP-fondstyrelserna. Nu har man, vad
            jag förstår, så småningom lokaliserat en till Göteborg.
          </note>
          <note>
            Men det skulle finnas anledning att se över möjligheten att även
            ha en i norra Sverige.
          </note>
          <note>
            Det skulle också kunna skapa ringar på vattnet.
          </note>
          <note>
            Det har ju visat sig att när man gör sådana här saker befrämjar
            det näringslivet.
          </note>
          <note>
            Men min konkreta fråga handlar som sagt om det här med tjänstesektorn,
            om att det tidigast kan bli aktuellt i september och om vad man
            avser att göra under de nio månaderna.
          </note>
          <note>
            Anf. 74 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Om man skulle komma fram till att det skulle kunna
            gälla tjänsteföretag är det tidigaste datum i juli; troligtvis
            är det, som sägs, i september.
          </note>
          <note>
            Det tar sådan tid. Alternativet är att vi avstår helt. Vi måste
            ju försöka med det som är möjligt.
          </note>
          <note>
            När jag talar om arbetsgivaravgifter talar jag om differentierade
            arbetsgivaravgifter. Man bestämmer att landet ser ut på ett visst
            sätt och så differentierar man arbetsgivaravgifterna. I det här
            fallet handlar det om att alla har samma arbetsgivaravgifter,
            men man reducerar en viss procent för att företagen råkar ligga
            på ett visst ställe.
          </note>
          <note>
            Vi har väldigt gott om riskkapital i Sverige i dag.
          </note>
          <note>
            Men jag delar uppfattningen att det inte är samma sak i glesbygden
            eller Norrland. Tar vi Norrbotten är det oftast bara institutionellt
            riskkapital. Jag tror inte att
          </note>
          <note>
            AP-fonderna skulle hjälpa till att ge mer riskkapital.
          </note>
          <note>
            Jag tror inte att AP-fonderna skulle bli mer lokala om man flyttade
            ut dem. Det skulle inte bli lättare att låna pengar eller att
            ta risker. Jag tror inte heller att AP-
          </note>
          <note>
            fondsystemet i sig skulle förstärka riskkapitalen i
          </note>
          <note>
            Norrbotten, Västerbotten och Jämtland. Vad som krävs där är att
            de aktörer som finns i norra Sverige mer koncentrerar sig på att
            få fram prospekt, på att säga: Det här är min affärsidé, jag vill
            investera, och på att vända sig till den kapitalmarknad som finns,
            den privata kapitalmarknaden. Där tror jag att det finns en stor
            brist. Det vet jag sedan jag var landshövding, så jag tror inte
            att en utflyttning av AP-
          </note>
          <note>
            fonder skulle förstärka detta.
          </note>
          <note>
            Sedan ska jag avsluta detta inlägg med att säga att det är problem
            för många av de här företagen. Det är problem därför att många
            av de s.k. varuproducerande företagen många gånger gör produkter
            som har ett relativt lågt förädlingsvärde. Många har ett högt
            förädlingsvärde. Vi kan ta Kalix, och det finns andra ställen.
            Men många har ett relativt lågt förädlingsvärde, och det är klart
            att lönekostnaden i hela produktionen då får en väldigt stor betydelse.
          </note>
          <note>
            Därför har detta en stor betydelse. Jag har förståelse för det.
            Men vi måste också säga, vad gäller 8 %
          </note>
          <note>
            på lönekostnaden och varuproducerande företag - om vi tittar
            på det material man köper och på materialhantering och om vi summerar
            detta - att totalt handlar det för företaget om kanske 3-4 %.
            Men även detta är betydelsefullt. Jag har respekt för det.
          </note>
          <note>
            Vi får se hur vi ska lyckas med detta såväl när det gäller förhandlingar
            med kommissionen som när det gäller frågor som har att göra med
            hur man på annat sätt kan förstärka möjligheten för företagen
            i inlandet i de här stödområdena att bättre utvecklas och hävda
            sig på en tuff marknad.
          </note>
          <note type="speaker">
            Anf. 75 SIV HOLMA (v):
          </note>
          <note>
            Herr talman! När det gäller AP-fondstyrelserna kan jag väl hålla
            med om att det riskvilliga kapitalets förstärkning har begränsningar.
            Men icke förty har det visat sig att det i alla fall finns en
            del låt oss kalla det dynamiska effekter i och med att man har
            närhet till dessa institut. Det finns belägg för det. Nu har jag
            inte den undersökningen framför mig, men vad jag har förstått
            finns det belägg för att det här skapar en bättre möjlighet att
            få placeringar av medlen.
          </note>
          <note>
            De är viktiga också när man tänker på att det bästa sättet att
            få en bra avkastning är att arbetslösheten i landet i stort är
            låg. Det är ju den bästa garanten för att pengarna ska förränta
            sig.
          </note>
          <note>
            Jag vill ändå uppmana näringsministern att ha en öppen hållning
            i frågan om att även lokalisera AP-
          </note>
          <note>
            fondstyrelserna och att bidra till att få en positiv behandling
            av de här frågorna.
          </note>
          <note>
            Jag har, avslutningsvis, fått en del svar. Vi är båda medvetna
            om de problem som finns, och framtiden får väl visa vad vi gemensamt
            kan göra för att förbättra förutsättningarna, så att de blir mer
            jämbördiga.
          </note>
          <note>
            Överläggningen var härmed avslutad.
          </note>
          <note>
            15 § Svar på interpellation 1999/2000:231 om arbetsmarknaden
            och rehabilitering
          </note>
          <note>
            Anf. 76 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Ragnwi Marcelind har frågat vad jag avser att göra
            för att fler arbetshandikappade ska få möjlighet att komma ut
            på arbetsmarknaden och vad jag avser att göra för att tilldelningen
            av de arbetsmarknadspolitiska medlen mer ska präglas av de lokala
            och regionala behoven i framtiden.
          </note>
          <note>
            Ragnwi Marcelind tar som exempel situationen i
          </note>
          <note>
            Gävleborgs län. Jag utgår ifrån att Ragnwi Marcelind känner till
            att det är Arbetsmarknadsstyrelsen som fördelar anslagen till
            länsarbetsnämnderna, som i sin tur tilldelar arbetsförmedlingar
            och arbetsmarknadsinstitut deras medel. Vid fördelningen använder
            AMS
          </note>
          <note>
            en fördelningsmodell som tar hänsyn bl.a. till arbetslösheten
            i respektive län. Länsarbetsnämnden grundar också sin tilldelning
            till förmedlingar och institut på samma modell. Modellen tar alltså
            hänsyn till såväl regionala som lokala behov.
          </note>
          <note>
            Det är också Arbetsmarknadsstyrelsen som har ansvar för att de
            utgiftsramar som beslutats här i kammaren inte överskrids och
            även att de mål för verksamheten som fastslagits av regeringen
            uppnås.
          </note>
          <note>
            Av den anledningen väljer jag att inte kommentera situationen
            vid Länsarbetsnämnden i Gävleborgs län.
          </note>
          <note>
            Regeringen anser att funktionshindrade personer ska ha ett kraftfullt
            stöd för att komma ut på arbetsmarknaden. Under 1999 tillfördes
            därför anslaget
          </note>
          <note>
            Särskilda åtgärder för arbetshandikappade 90 miljoner kronor,
            och dessutom har ytterligare 30 miljoner kronor tillförts för
            år 2000.
          </note>
          <note>
            Det motsvarar sammanlagt ca 1 000 platser med lönebidrag i genomsnitt
            för ett år.
          </note>
          <note>
            Sedan till den samverkan mellan Arbetsmarknadsverket och övriga
            aktörer som Ragnwi Marcelind tar upp i interpellationen. Arbetsmarknadsstyrelsen,
          </note>
          <note>
            Riksförsäkringsverket, Socialstyrelsen och Arbetarskyddsstyrelsen
            har sedan flera år tillbaka ett gemensamt uppdrag i sina regleringsbrev
            att samverka så att tillgängliga resurser inom rehabiliteringsområdet
            används effektivt. Tillsammans ska de också genomföra utbildningsinsatser
            för de tjänstemän som arbetar längst fram i respektive verksamhet
            för att uppnå bättre resultat inom den arbetslivsinriktade rehabiliteringen.
            Till den 1 juli 2000 ska de vidare presentera en handlingsplan
            för hur samverkan ska genomföras.
          </note>
          <note>
            I det förbättrade arbetsmarknadsläge som vi ser framför oss utgår
            jag ifrån att det kommer att vara möjligt också för personer med
            funktionshinder att få anställning med mindre eller kanske t.o.m.
            helt utan statliga subventioner. Det skulle medföra en större
            rörlighet inom lönebidragssystemet och möjliggöra att fler funktionshindrade
            personer får del av sådana anställningar dels till lägre nivåer,
            dels under kortare tider.
          </note>
          <note type="speaker">
            Anf. 77 RAGNWI MARCELIND (kd):
          </note>
          <note>
            Herr talman! Tack, Björn Rosengren, för interpellationssvaret.
            Jag skulle vilja inleda med ett litet citat:
          </note>
          <note>
            "Arbetslösheten är nu den lägsta på sju år. Antalet jobb har
            under det senaste året ökat med 111 000. Vi får gå tillbaka ända
            till 1992 för att finna en månad med fler människor i arbete än
            i dag. Detta är ett uttryck för att det har vänt för Sverige.
            Besparingar och skattehöjningar ledde till ordning och reda i
            statens finanser. Tillväxten är nu en av de högsta i EU."
          </note>
          <note>
            Detta framhölls i en artikel av Björn Rosengren den 28 februari.
            Jag förstår att det är med utgångspunkt i den här uppfattningen
            som näringsministern har skrivit sitt interpellationssvar till
            mig. Men vi måste komma ihåg att även om sysselsättningen nu är
            under tillväxt är den alltjämt tio procentenheter under
          </note>
          <note>
            1990 års nivå. Totalt sett är det 400 000 färre i arbete nu.
          </note>
          <note>
            För de arbetshandikappade i mitt hemlän ser inte verkligheten
            ut som i beskrivningen i Björn Rosengrens artikel. De arbetshandikappades
            situation i
          </note>
          <note>
            Gävleborgs län vill Björn Rosengren inte ens kommentera. Hur
            kan detta vara möjligt? Beror det på att
          </note>
          <note>
            Björn Rosengren anser att Länsarbetsnämnden i
          </note>
          <note>
            Gävleborgs län inte sköter sin uppgift i fördelningen, eller
            är det AMS som inte tilldelar rätt? Vems är ansvaret? Om det inte
            ytterst är näringsministerns ansvar, vems är det då?
          </note>
          <note>
            Jag vet att Björn Rosengren har uttryckt oro för att anslagen
            förbrukats i vissa län och för att det skulle bero på dålig styrning
            i den ekonomiska planeringen.
          </note>
          <note>
            Är det detta som är Björn Rosengrens anledning till att inte
            kommentera Gävleborgs län? Är det så att medlen till Gävleborgs
            län hanteras oförsiktigt, eller varför vill näringsministern inte
            kommentera det anställningsstopp som drabbar så många människor
            i
          </note>
          <note>
            Gävleborgs län?
          </note>
          <note>
            Det är dock glädjande att höra att regeringen anser att funktionshindrade
            personer ska ha ett kraftfullt stöd för att komma ut på arbetsmarknaden.
            Jag kan lugna näringsministern med att jag mycket väl känner till
            hur hanteringen och fördelningen av de arbetsmarknadspolitiska
            medlen går till och hur det påbörjade samverkansarbetet mellan
            Arbetsmarknadsverket och övriga rehabiliteringsaktörer bedrivs.
          </note>
          <note>
            Enligt Socialstyrelsen ökar myndigheternas samverkan inom rehabiliteringsområdet.
            Under 1999
          </note>
          <note>
            rapporterades att det pågår 5 000 samverkansaktiviteter i landet.
            Samverkan är vanligast i glesbygdskommuner - jag hoppas att Björn
            Rosengren lyssnar på mig nu - och det är inte så konstigt. Jag
            hoppas att näringsministern känner till att arbetsmarknadsläget
            inte har förbättrats i glesbygdskommunerna i samma utsträckning
            som i övriga kommuner.
          </note>
          <note>
            Där finns däremot ett stort engagemang hos arbetsgivare för att
            anställa funktionshindrade och arbetshandikappade, vilket för
            många människor innebär en första möjlighet att komma in på eller
            återinträda på arbetsmarknaden. För att möjliggöra sådana anställningar
            fordras det initialt statliga subventioner, som t.ex. lönebidragsmedel.
          </note>
          <note>
            Jag blir därför bekymrad när jag läser vidare i näringsministerns
            svar. Han förutsätter där att funktionshindrade personer ska kunna
            erhålla anställningar helt utan statliga subventioner. Hur ska
            detta bli möjligt, Björn Rosengren?
          </note>
          <note>
            Till sist tycker jag också att det är något förvånansvärt att
            Rosengren uppenbarligen tycker att det är fullt tillräckligt med
            1 000 nya platser med lönebidrag i genomsnitt för ett år. I Gävleborgs
            län har vi långt över 100 färdigrehabiliterade funktionshindrade
            som omedelbart skulle kunna gå ut i arbete, om det fanns lönebidrag.
            Detta skulle i sig spara samhällsresurser och mänskligt lidande,
            eftersom nya människor skulle kunna börja rehabiliteras när de
            rehabiliterade har gått ut i arbete. Är det resursbrist, Björn
            Rosengren, eller är det verkligen Björn Rosengrens uppfattning
            att 1 000 platser är tillräckligt i den situation som glesbygden
            befinner sig i?
          </note>
          <note type="speaker">
            Anf. 78 ROSITA RUNEGRUND (kd):
          </note>
          <note>
            Herr talman! Jag fäste mig i det svar som Björn
          </note>
          <note>
            Rosengren har lämnat vid att regeringen anser att funktionshindrade
            personer ska ha kraftfullt stöd för att komma ut på arbetsmarknaden
            och att anslaget under 1999 hade tillförts 90 miljoner och för
            år 2000
          </note>
          <note>
            30 miljoner. Detta skulle motsvara 1 000 platser med lönebidrag.
          </note>
          <note>
            Resultatet av detta är enligt senaste arbetsmarknadsdata att
            antalet arbetshandikappade har ökat med nära 1 500 och att 1 000
            personer färre i dag får lönebidrag.
          </note>
          <note>
            Min fråga till näringsministern när det gäller detta är: Är näringsministern
            beredd att tillföra mera medel, så att fler arbetshandikappade
            kommer i åtnjutande av lönebidrag?
          </note>
          <note>
            Näringsministern säger också i sitt svar att det skulle kunna
            bli möjligt för fler personer att få lägre lönebidrag, dvs. att
            det blir fler anställda om man hade lägre procentuellt lönebidrag.
            Det innebär att de som är beroende av ett högre lönebidrag - jag
            undrar om näringsministern lyssnar - blir ställda utanför.
          </note>
          <note>
            Redan i dag ser man att de anställningarna får lägre bidrag för
            att fler ska komma i åtnjutande av anställning, och det gör att
            en grupp ställs utanför. Man tittar på den rimliga lönenivån när
            man i dag diskuterar lönebidrag.
          </note>
          <note>
            Jag har en fråga till näringsministern. Är näringsministern beredd
            att kanske ta en särskild kvot till de människor som behöver en
            anställning med högre procentuellt lönebidrag? Det är personer
            som är anställda av organisationer och föreningar. Oftast är det
            kvinnor. När det blivit neddragningar på lönebidrag är det oftast
            kvinnorna som har blivit drabbade. Min fråga är: Är näringsministern
            beredd att kanske göra en kvot speciellt för dem som kanske behöver
            ett högre anställningsbidrag med 80 %?
          </note>
          <note>
            Anf. 79 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Låt mig först säga att det är med glädje jag lyssnar
            på engagemanget. Det vore också trevligt om engagemanget vore
            kopplat till budgetambitionerna.
          </note>
          <note>
            Det är mig veterligt så att kristdemokraterna i budgethanteringen
            av arbetsmarknadsbudgeten, dvs.
          </note>
          <note>
            de pengar som vi behöver för arbetsmarknadspolitiska åtgärder,
            ville ha en lägre ram än vad regeringen föreslog. Om jag inte
            missminner mig låg det på ungefär 500 miljoner kronor. Å ena sidan
            har man detta engagemang - som jag delar och har förståelse för
            - och å andra sidan vill man inte tillföra lika mycket pengar
            i AMS budget. Jag ställer mig frågande till det. Det blir liksom
            som om det inte hörde ihop.
          </note>
          <note>
            Sedan går jag in på medelsfördelningen för X-län år 1999 och
            år 2000. För år 2000 har Gävleborgs län fått 329 miljoner kronor,
            vilket är nästan 8 miljoner mer i medelstilldelning jämfört med
            året 1999. Arbetsmarknadsverket fick möjlighet att utnyttja en
            anslagskredit under år 1999. I Gävleborg uppgick nyttjandegraden
            till 8 %. Maximalt i riket fick den i genomsnitt uppgå till 5
            %.
          </note>
          <note>
            För Gävleborgs del innebar detta att utfallet på anslaget för
            år 1999 blev 338 miljoner kronor i stället för 313 miljoner kronor,
            som var budgeten för år
          </note>
          <note>
            1999. Länet går alltså in med en skuld år 2000 på ca
          </note>
          <note>
            25 miljoner kronor därför att länet inte förmått att hålla tilldelade
            budgetramar.
          </note>
          <note>
            För år 2000 har länet fått 329 miljoner kronor.
          </note>
          <note>
            Men eftersom det har en skuld på 25 miljoner kronor finns endast
            304 miljoner kronor disponibla. Alla län får sig ett volymmål
            tilldelat vad gäller lönebidrag och OSA. I Gävleborg fick man
            som mål 2 677 lönebidrag i genomsnitt per månad år 1999. Utfallet
            blev
          </note>
          <note>
            2 699.
          </note>
          <note>
            Kostnaden för ett lönebidrag i länet uppgick till
          </note>
          <note>
            10 065 kr, och motsvarande för riket var 9 700 kr.
          </note>
          <note>
            Länet har en mycket stor andel anställda med lönebidrag i den
            s.k. allmännyttan, 34 %, vilket ska jämföras med rikets 24 %.
            Lönebidragsanställningar i allmännyttan är dyrare än hos övriga
            arbetsgivare, eftersom det tillåts en högre bidragsnivå än hos
            andra arbetsgivarkategorier. Detta om budgeten i Gävleborg.
          </note>
          <note>
            När det gäller frågan om lönebidrag håller jag med om att vi
            måste försöka att förstärka det. Men det finns också andra möjligheter.
            Vi har nu aktivitetsgaranti som kan användas, och det finns andra
            åtgärder som man kan använda. Det behöver inte alltid vara lönebidrag.
            Det kan också vara andra former, och det bör man pröva.
          </note>
          <note>
            Vi håller nu på att föra en diskussion och bereder budgetpropositionen.
            Jag vill ändå säga följande, utan att ge något löfte, och kanske
            inte ens beskriva en ambition. Det efterfrågas mycket lönebidrag.
            Men det är också viktigt att det används rätt, dvs. att man har
            det där det verkligen behövs och försöker hitta andra former där
            det är tveksamt om det ska vara lönebidrag.
          </note>
          <note type="speaker">
            Anf. 80 RAGNWI MARCELIND (kd):
          </note>
          <note>
            Herr talman! Tack för några uppmuntrande ord,
          </note>
          <note>
            Björn Rosengren. Jag kan garantera att mitt engagemang är lika
            starkt när det gäller budgethanteringen.
          </note>
          <note>
            Som Björn Rosengren väl känner till har vi olika politiska infallsvinklar
            när det gäller arbetsmarknadspolitiska åtgärder.
          </note>
          <note>
            Nu diskuterar vi lönebidragsfrågan. Där föreslog vi kristdemokrater
            30 miljoner utöver vad regeringen gjorde till just lönebidrag.
            Förhandlingar pågår. Min ambition är att vi ska kunna öka på anslaget
            i vårpropositionen.
          </note>
          <note>
            När det gäller ekonomin i Gävleborgs län är jag väl medveten
            om alla siffrorna. Jag har haft ett långt samtal med länsarbetsnämnden
            där i dag inför interpellationsdebatten. Problemet är att det
            är ett glesbygdsområde. Det är det län som ligger näst högst i
            arbetsmarknadspolitiska problem.
          </note>
          <note>
            Vi har ett stort antal arbetslösa människor i vårt län. Vi ligger
            på 10,9 %. Dessutom går utvecklingen väldigt långsamt mot 4-procentsmålet,
            som vi har som ambition att komma fram till. Vi har många arbetshandikappade
            som väntar på att få komma ut i arbete, och vi känner till underskotten.
          </note>
          <note>
            Vår länsarbetsnämnd har försökt på alla sätt. Vi har tittat på
            andra vägar att försöka lösa problemet med lönebidragen, exempelvis
            att försöka använda rehabiliteringsstödet till lönebidrag. Men
            det var omöjligt på grund av lagen. Hur ska vi, Björn Rosengren,
            kunna hitta andra vägar, eller en större flexibilitet mellan systemen?
          </note>
          <note>
            Jag tror att både Björn Rosengren och jag är överens om att det
            inte är de arbetshandikappade som ska drabbas av att vi har ett
            län med hög arbetslöshet, att länsarbetsnämnden eller AMS går
            med underskott och att fördelningen av statens finanser gör att
            vi måste dra in på områden. Det ska knappast vara de arbetshandikappade
            som ska drabbas. Det är en grupp som regeringen och vi allesammans
            tycker är viktig att prioritera i den här frågan.
          </note>
          <note>
            I regeringens proposition för budgetåret 1996/97
          </note>
          <note>
            angående samverkan, socialförsäkringens ersättningsnivåer och
            administration m.m. hade man en ambition för samverkan. De inblandade
            parterna skulle bidra med medel som stod i proportion till deras
            ansvar för åtgärder.
          </note>
          <note>
            Trots det utökade anslaget till särskilda åtgärder för arbetshandikappade
            är det uppenbart för alla att arbetsförmedlingarnas tillgängliga
            medel för anställningar med lönebidrag inte står i någon proportion
            till myndigheternas ansvar, enär det sedan sommaren
          </note>
          <note>
            1999 regionvis råder totalt stopp för anställningar med lönebidrag.
          </note>
          <note>
            Det innebär att det i vissa regioner finns ett stort antal personer
            som kan erhålla anställning med lönebidrag om ekonomiska medel
            finns tillgängliga. Ett flertal av dessa personer får i dag sin
            försörjning från sjukförsäkringssystemet i väntan på ekonomiska
            medel för anställning.
          </note>
          <note>
            Då kan man ställa sig nästa fråga: Vad tänker regeringen göra
            så att de i rehabiliteringen inblandade parterna bidrar med ekonomiska
            medel som står i proportion till respektive parts rehabiliteringsansvar?
          </note>
          <note>
            Regeringen säger att de funktionshindrade personerna ska ha ett
            kraftfullt stöd. Gäller det Gävleborgs län?
          </note>
          <note>
            Gäller det glesbygdsområden? Gäller det mina arbetshandikappade
            hemma i Gävleborgs län?
          </note>
          <note>
            Hur ser i så fall det kraftfulla stödet ut? Björn Rosengren är
            inte beredd att utöka tjänsterna utan tycker att 1 000 platser
            är tillräckligt, trots att vi bara i mitt hemlän har över 100
            arbetshandikappade som skulle kunna gå ut i arbete i morgon. De
            har haft kontakt med företag, de är rehabiliterade och de har
            kontaktperson på företagen. De bara längtar och väntar på att
            få gå ut i arbete.
          </note>
          <note type="speaker">
            Anf. 81 ROSITA RUNEGRUND (kd):
          </note>
          <note>
            Herr talman! Det är precis som Ragnwi Marcelind sade här tidigare
            - när det gäller budgeten och arbetsmarknaden hade vi olika inriktningar.
            Vi hade 30
          </note>
          <note>
            miljoner mer till de lönebidragsanställda.
          </note>
          <note>
            Jag fick inget riktigt svar när det gäller signalen till alla
            lönebidragsanställda inom organisationer och föreningar som i
            dag har procentuellt högt anställningsbidrag. Hur ser näringsministern
            på det? Vilka signaler vill vi ge till dem? Ska signalen vara
            att det är du med ett litet handikapp som kommer ut på arbetsmarknaden,
            men du som är i behov av ett högre procentuellt lönebidrag kan
            inte anse dig vara behövlig ute på arbetsmarknaden.
          </note>
          <note>
            Jag skulle vilja att näringsministern ger ett besked till alla
            dem som detta riktar sig till. Jag har också varit i kontakt med
            länsarbetsnämnden. Där diskuterar man detta. Man ser fram emot
            det, och man skulle vilja se att det blir någon form av en speciell
            kvot.
          </note>
          <note>
            Anf. 82 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Man kan ha olika inriktningar på arbetsmarknadspolitiken.
            De facto föreslår man några
          </note>
          <note>
            500 miljoner mindre, och det är klart att om det blir
          </note>
          <note>
            500 miljoner mindre så får man mindre pengar totalt sett. Man
            kan säga: Vi skjuter bara in oss på handikappade. Och det är väl
            vällovligt, men jag tycker inte att det är en riktigt hederlig
            beskrivning att å ena sidan vilja skära, å andra sidan säga att
            regeringen inte gör tillräckligt.
          </note>
          <note>
            När det gäller frågan om de allmännyttiga föreningarna kan jag
            förstå problemet. Men det får heller inte vara så att detta blir
            ett indirekt föreningsstöd. De här föreningarna får ju betala
            löner som är rimliga.
          </note>
          <note>
            Jag vet att många med lönebidrag som jobbar i allmännyttiga föreningar
            gör ett mycket fullvärdigt jobb. Om man räknar med att man lägger
            på sociala avgifter etc. så blir det ganska dyrt. Men föreningarna
            måste ju också betala lön för den arbetskraft som de här människorna
            erbjuder. Det får inte vara ett förtäckt föreningsstöd - det har
            aldrig varit meningen.
          </note>
          <note>
            Meningen är att det ska vara ett stöd för att de handikappade
            ska ges möjlighet att komma ut på arbetsmarknaden.
          </note>
          <note>
            Jag tror inte att det är så här i Gävleborgs län, men jag vet
            att man i andra län ibland har använt lönebidraget - och nu ska
            jag uttrycka mig diplomatiskt -
          </note>
          <note>
            inte riktigt som man borde ha använt det. Det finns andra former
            att ta till som skulle passa bättre.
          </note>
          <note>
            Med detta har jag alltså inte sagt att man skulle göra så här
            i Gävleborg - där gör man det nog på ett riktigt sätt. Jag vill
            också ge er en komplimang. Andelen arbetslösa arbetshandikappade
            av samtliga arbetslösa är färre i X-län än i riket i övrigt. Det
            ska tilläggas. Jag tror inte att det beror på att ni skulle ha
            mindre pengar än andra, utan det beror troligen på att ni hanterar
            detta riktigt.
          </note>
          <note>
            Vad gör då regeringen? I den arbetsmarknad som vi nu ser framför
            oss kommer alla krafter att behövas.
          </note>
          <note>
            Jag har tagit initiativ till en konferens med arbetsgivare för
            att få till stånd en diskussion om vilka möjligheter de ser att
            anställa personer med funktionshinder.
          </note>
          <note>
            Konferensen blir i början av april.
          </note>
          <note>
            Jag har vidare gett Institutet för arbetsmarknadspolitisk utvärdering
            i uppdrag att företa en undersökning bland arbetsgivare om deras
            erfarenheter och vilja att anställa funktionshindrade personer.
            Det viktiga är faktiskt att kunna anställa dem utan någon form
            av stöd om man åtar sig att göra andra åtgärder på arbetsplatsen.
            Detta måste vi försöka pröva.
          </note>
          <note>
            Regeringen avser dessutom att återkomma i frågor som rör arbetshandikappade
            i såväl sysselsättningspropositionen som vårpropositionen senare
            i år. Regeringen och Socialdepartementet har uppdragit åt en särskild
            utredare att se över den arbetslivsinriktade rehabiliteringen.
            Ett delbetänkande är ute på remiss för närvarande.
          </note>
          <note>
            Åtgärder vidtar vi alltså. Jag ska titta på lönebidragen. Jag
            delar synen på problemet med det här.
          </note>
          <note>
            Men jag vill också säga att med de förslag som vi lägger fram
            nu när det gäller aktivitetsgarantier och den typen av åtgärder,
            samt att få arbetsgivaren mer öppen och förstå sina anställda
            funktionshindrade tror jag nog att regeringen ska kunna hantera
            detta på ett bra sätt.
          </note>
          <note>
            Vi är generösa när det gäller arbetsmarknadspolitiska medel,
            vilket jag hoppas att fler partier här i kammaren kan vara.
          </note>
          <note type="speaker">
            Anf. 83 RAGNWI MARCELIND (kd):
          </note>
          <note>
            Herr talman! Kristdemokraterna var i alla fall generösare med
            30 miljoner när det gällde lönebidragen.
          </note>
          <note>
            När det för övrigt gäller arbetsmarknadspolitiken skulle jag
            gärna föra en lång debatt med Björn Rosengren om det paket som
            Kristdemokraterna har för att förändra arbetsmarknadssituationen
            i Sverige.
          </note>
          <note>
            Med det skulle vi genast få se att många fler människor skulle
            komma ut i arbete.
          </note>
          <note>
            Björn Rosengren säger att det finns andra former för att få ut
            de arbetshandikappade i arbete. Det var precis det som jag efterlyste
            i min fråga alldeles nyligen. Det finns nämligen en stelbenthet.
            Vi behöver en större flexibilitet för att kunna lösa detta. Vi
            kan inte samtidigt som vi lagmässigt låser in det hela säga att
            vi inte kan använda andra stöd för att få människor att rehabiliteras
            ut i arbete. Då har vi låst oss på lönebidrag, och i så fall måste
            Björn Rosengren komma med tydliga förslag.
          </note>
          <note>
            Björn Rosengren säger att regeringen ska återkomma i vårpropositionen.
            Enligt de uppgifter jag har fått kommer det inte att komma några
            nya pengar till de arbetshandikappade förrän nästa år. Det tycker
            jag i sig är tragiskt. Det finns nämligen människor i mitt län
            som har gått i ett år och väntat på att anställningsstoppet ska
            ta slut. Man säger att vi ska komma överens, men det enda sättet
            att komma överens med mig är att se till att de arbetshandikappade
            får jobb i Gävleborgs län. Jag tycker att anställningsstoppet
            är oetiskt mot bakgrund av de ambitioner vi har.
          </note>
          <note>
            Utredningen om den arbetsinriktade rehabiliteringen som har pågått
            har jag också tagit del av. Den är ännu mer oroväckande när man
            ser på hur utvecklingen kommer att bli framöver. Den passiva kontantersättningen
            för ohälsa är nu 72 miljarder, och vi vet att det bara är 13 %
            som får rehabiliteringsinsatser.
          </note>
          <note>
            Samtidigt vet vi också att det blir två till fyra gånger fler
            sjukskrivna per år som behöver rehabilitering.
          </note>
          <note>
            Det kommer alltså att behövas ännu mer resurser,
          </note>
          <note>
            Björn Rosengren. Det är bara att börja på en gång och öppna plånboken!
            Tack för mig!
          </note>
          <note>
            Anf. 84 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Jag vill återgå till detta: Man kan inte å ena sidan
            vilja skära i arbetsmarknadspolitiken, å andra sidan beklaga att
            regeringen inte är tillräckligt ambitiös.
          </note>
          <note>
            Det finns andra åtgärder, t.ex. den s.k. aktivitetsgarantin.
            Den ger möjligheter att man som heltidsanställd kan få en hel
            del åtgärder - från utbildning till arbete och mycket annat. Detta
            kan stämma överens med många funktionshandikappade. Det är en
            åtgärd som vi nu har tagit fram och som vi kommer att presentera
            som en generell åtgärd över hela Sverige. Nu finns den som pilotåtgärd
            i 44 kommuner. Jag menar att detta är en bra åtgärd, och det finns
            också andra åtgärder som man kan pröva.
          </note>
          <note>
            Vad budgetförhandlingarna slutar i, och vad kd kommer att föreslå
            när det gäller pengar till arbetsmarknadspolitiken, till de arbetslösa
            och de funktionshandikappade ska jag mycket noggrant studera.
          </note>
          <note>
            Jag hoppas få återkomma om det här i kammaren.
          </note>
          <note>
            Överläggningen var härmed avslutad.
          </note>
          <note>
            16 § Svar på interpellation 1999/2000:227 om alkolås
          </note>
          <note>
            Anf. 85 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Jan-Evert Rådhström har frågat mig om jag är beredd
            att utvidga försöken med alkolås i personbilar till att omfatta
            hela riket.
          </note>
          <note>
            Låt mig först framhålla att jag anser att försöksverksamheten
            med alkolås är utomordentligt viktig för att öka trafiknykterheten
            och därmed trafiksäkerheten.
          </note>
          <note>
            Sedan 1999 har personer folkbokförda i Stockholms, Östergötlands
            och Västerbottens län som gjort sig skyldiga till trafiknykterhetsbrott
            möjlighet att få villkorlig körkortsåterkallelse. Villkoret medger
            rätt att inom Sverige köra viss personbil som utrustats med alkolås.
            Personen ska förbinda sig att genomgå läkarundersökning m.m.
          </note>
          <note>
            Ett av syftena med försöksverksamheten är att få erfarenhet av
            alkolås i Sverige utan att behöva göra alltför stora investeringar
            som kan vara bortkastade om alkolåset inte visar sig ge önskvärt
            resultat.
          </note>
          <note>
            Innan vi kan utveckla verksamheten till att gälla i hela Sverige
            måste vi därför låta projektet löpa och utvärderas enligt ursprungliga
            intentioner. Jag är därför inte beredd att låta utvidga projektet
            innan det finns redovisade resultat av försöksverksamheten.
          </note>
          <note>
            Enligt Vägverket deltar för närvarande 86 personer i projektet,
            vilket är jämförbart med andra internationella försök. Som Jan-Evert
            Rådhström påpekat har några större problem med utrustning, handläggning
            m.m. inte förekommit. Försöksverksamheten kommer att kunna utvärderas
            på ett bra sätt, med de begränsningar den i dag har och den tillströmning
            av deltagare som nu råder.
          </note>
          <note>
            Jag vill i detta sammanhang även framhålla det frivilliga projekt
            med alkolås som har startats inom ramen för kvalitetssäkring av
            transporter. Tre företag
          </note>
          <note>
            - Dala buss, Maser frakt och Taxi Uppsala - utrustar vardera
            100 fordon med alkolås, totalt 300 stycken.
          </note>
          <note>
            Försöket kommer att pågå under två år, varefter det säkert kommer
            att kunna göras en värdefull jämförelse med de erfarenheter som
            kommer från de nationella försöken med alkolås.
          </note>
          <note type="speaker">
            Anf. 86 JAN-EVERT RÅDHSTRÖM (m):
          </note>
          <note>
            Herr talman! Jag vill börja med att tacka näringsministern för
            svaret, även om jag redan nu förstår att näringsministern tänker
            att Rådhström naturligtvis inte är nöjd. Det är mycket riktigt.
            Jag är inte nöjd -
          </note>
          <note>
            inte denna gång heller.
          </note>
          <note>
            Jag funderar i min interpellation på om detta projekt hade kunnat
            utvidgas till hela riket. Det står i svaret att vi måste få erfarenheter
            i vårt land av detta.
          </note>
          <note>
            Vi vet att det har fungerat i USA och Kanada i över tio år. Vad
            är det som skiljer de svenska förhållandena från dessa förhållanden
            och som gör att det eventuellt inte skulle fungera här? Det är
            ingen skillnad på bilarna. Det är ingen skillnad på alkoholen.
            Jag skulle vilja fråga näringsministern vad det är som är skillnaden.
            Vi måste göra något specifikt här.
          </note>
          <note>
            Det underlag som vi har räcker för en utvärdering.
          </note>
          <note>
            Det är helt uppenbart att jag och näringsministern har helt olika
            källor när vi tar oss an denna fråga. När jag talar med Vägverket
            och med Länsstyrelsen i Stockholm är de bekymrade - ytterligt
            bekymrade - över att deltagandet är för litet. Det är just därför
            jag tycker att detta borde och skulle kunna utökas till hela vårt
            land.
          </note>
          <note>
            Ska vi behöva vänta i fem år och se dödsolyckor på grund av att
            någon eventuellt får ett återfall? Det får tragiska verkningar.
            Detta är ett enkelt sätt att undvika det. Jag hör ständigt diskussionen
            om nollvisionen och om att vi ska försöka minska dödstalet på
            våra vägar. Det är mycket enkelt för näringsministern att utan
            stora kostnader se till att vi får ett minskat antal dödsolyckor.
          </note>
          <note>
            Enligt officiell statistik är 9 % av dödsolyckorna alkoholrelaterade.
            Tyvärr är väl den siffran egentligen dubbelt så hög, eftersom
            vi inte kontrollerar om det finns alkohol i kroppen med mindre
            än att vi misstänker brott.
          </note>
          <note>
            Jag skulle också vilja ge näringsministern en liten berättelse
            från verkligheten. Jag är övervakare för en person i Värmland.
            Han är dömd till behandling. Han har naturligtvis blivit av med
            körkortet. Han måste komma på återbesök. Vi är ett stort antal
            människor som hjälper honom att komma till sina återbesök. En
            gång inträffade det att han inte fick tag på någon.
          </note>
          <note>
            Ingen kunde hjälpa honom. Tyvärr tog han sin bil -
          </note>
          <note>
            nykter, naturligtvis - för att åka till ett behandlingsmöte.
            Han åkte dit för olovlig körning.
          </note>
          <note>
            Med hjärtat kan man kanske tycka en sak. Jag vet att han gjorde
            fel. Men det är synd att han inte bodde i ett annat län, där han
            kunde ha fått ett alkolås. Nu bodde han i Värmland, och då fick
            han inte den möjligheten utan gjorde sig skyldig till en lagöverträdelse.
            Detta tycker jag att vi skulle undvika.
          </note>
          <note>
            Det finns människor som vill försöka leva ett nyktert liv, men
            de förlorar mycket på grund av att de blir socialt fullständigt
            isolerade när de dessutom kämpar med en mycket svår sjukdom.
          </note>
          <note>
            Anf. 87 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Nu pågår en försöksverksamhet. Det är 86 stycken
            som deltar i denna. Man kan också räkna in dem som nu frivilligt
            deltar. Det är alltså en mängd yrkeschaufförer som deltar. Jag
            nämnde några. Det är ungefär 300.
          </note>
          <note>
            Jag anser att det nu är viktigt att få en utvärdering av detta.
            Jag har inte för avsikt att vidta några åtgärder förrän den försöksverksamheten
            är klar och vi har gjort en utvärdering. Då ska jag be att få
            återkomma om detta här i kammaren.
          </note>
          <note type="speaker">
            Anf. 88 JAN-EVERT RÅDHSTRÖM (m):
          </note>
          <note>
            Herr talman! Jag förstår att näringsministern inte vill ha någon
            större debatt om detta. Det är enkelt att säga att det är en försöksperiod.
            Men låt mig förstå varför vi ska behöva ha fem års försök när
            utrustningen har funnits ute i världen i ett tiotal år. Fem års
            försök i Sverige innebär trots allt ytterligare dödsfall.
          </note>
          <note>
            I lagtexten står det om upprepade försök även i försökslänen.
            Det är därför en del åker ur. Det kanske inte hör till dagens
            ärende, direkt, men jag skulle vilja att näringsministern tar
            detta med sig. Man åker ur projektet om det upprepade gånger visar
            sig att man har någonting i utandningsluften så att bilen inte
            startar, som det står i lagtexten. Länsstyrelsen är mycket bekymrad
            över att lagtexten är så hårt skriven.
          </note>
          <note>
            Men det innebär faktiskt, kanske lite ironiskt, att bilen inte
            startar om den som deltar i projektet och kör sin bil nykter blir
            hungrig och köper sig en korv med senap. Då får man en markering,
            och risken är att man åker ur projektet. Så är det enligt Stockholms
            länsstyrelse.
          </note>
          <note>
            Anf. 89 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Herr talman! Jag anser än en gång att projektet ska slutföras
            och att det ska bli en utvärdering. Däremot är jag öppen för att
            föra en diskussion med
          </note>
          <note>
            Vägverket om att det inte behöver hålla på i så många år. Det
            är en lång tid. Jag kan säga att jag redan har förberett en diskussion
            med dem om detta. Det hoppas jag ska vara möjligt.
          </note>
          <note>
            Det är också viktigt att vi inte nu säger att vi sätter in alkolås
            i alla bilar och att folk sedan får supa och bete sig som de vill.
            De kan inte starta bilen, men det finns ju andra bilar som inte
            är deras egna. Det ligger i detta projekt att man ska förändra
            sitt beteende. Vi kan inte bara sätta in alkolås och på så sätt
            försöka förhindra att de kör bil. Det handlar också om att de
            ska förändra sitt beteende. De kan som sagt alltid ta en annan
            bil.
          </note>
          <note>
            Det är därför man går in i detta projekt med väldigt hårda villkor.
            Här är villkoret att man är nykter och att man inte sätter sig
            i bilen när man är berusad.
          </note>
          <note>
            Sedan får man inte i gång bilen. Det är kanske tur, det.
          </note>
          <note>
            Poängen är faktiskt att de ska ändra sitt beteende.
          </note>
          <note>
            Det är det som de skriver i sitt kontrakt och som de är beredda
            att göra. Det är villkoret för att de ska få köra bil.
          </note>
          <note type="speaker">
            Anf. 90 JAN-EVERT RÅDHSTRÖM (m):
          </note>
          <note>
            Herr talman! Vi är helt överens om det sista som näringsministern
            sade, nämligen att de ska ändra sitt beteende. Men jag vill att
            näringsministern tar med sig det sista som jag sade om vad jag
            hade hört från länsstyrelsen. Inte ens näringsministern menar
            väl att vi ska behöva ta bort senapen från korven, vilket det
            här kan innebära.
          </note>
          <note>
            Jag känner en stor tacksamhet över att näringsministern från
            det att jag fick svaret nu ändrar sig och är beredd att förkorta
            projekttiden. Det kommer med all säkerhet att innebära att hela
            landet kommer att få den här möjligheten när vi har fått den här
            utvärderingen gjord. Jag är nämligen övertygad om vad resultatet
            kommer att bli. Även om jag inte når ända fram, att vi ska ha
            försöksprojektet i hela vårt land, behöver man åtminstone inte
            i stora delar av landet vänta i fem år på det här.
          </note>
          <note>
            Det kommer säkert att tas emot med stor tacksamhet från övriga
            Sverige att näringsministern nu har gjort det här ändrade ställningstagandet.
            Tack!
          </note>
          <note>
            Överläggningen var härmed avslutad.
          </note>
          <note>
            17 § Svar på interpellation 1999/2000:252 om grundskoleelevers
            arbetsmiljö
          </note>
          <note>
            Anf. 91 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Ulla-Britt Hagström har frågat vilka åtgärder jag
            avser vidta dels för att grundskoleelevernas arbetsmiljö bättre
            ska fokuseras som betydelsefull för lärandet, dels så att ohälsosamma
            lokaler uppmärksammas från ett nationellt perspektiv, dels för
            att öka skolornas intresse för ergonomin från elevernas perspektiv,
            dels så att elevskyddsombudens roll och uppgifter bättre uppmärksammas.
          </note>
          <note>
            Arbetsmiljön i skolan är ett stort och viktigt område. Den har
            betydelse för både det fysiska och psykiska välbefinnandet och
            är en viktig förutsättning för lärandet. Att ha en väl fungerande
            arbetsmiljö är ett krav som alla i skolan har rätt att ställa.
          </note>
          <note>
            Enligt den ansvarsfördelning som gäller mellan staten och kommunerna
            är det kommunerna som i egenskap av arbetsgivare och huvudman
            för skolan tillsammans med rektor ansvarar för att skolan har
            en bra arbetsmiljö. Detta innefattar lokaler, inomhusmiljö och
            utemiljö för elever och personal som dagligen vistas i skolans
            lokaler.
          </note>
          <note>
            Skolverket fick i regleringsbrev för 1998 i uppdrag att effektivisera
            sitt samarbete med Arbetarskyddsverket i frågor som gäller skolornas
            fysiska och psykosociala arbetsmiljö. I uppdraget ingick att göra
            en beskrivning av myndigheternas tillsynsverksamhet på området
            samt lämna förslag på en effektivare samordning. Skolverket och
            Arbetarskyddsverket kommer att utveckla sitt samarbete med utgångspunkt
            från de diskussioner som förts i samband med uppdraget. Viktiga
            utvecklingsområden är en genomgång av gällande lagstiftning samt
            hur elevernas möjligheter till inflytande över sin arbetsmiljö
            kan öka genom elevskyddsombuden. Skolverket kommer att redovisa
            resultatet av samverkan i september
          </note>
          <note>
            2000.
          </note>
          <note>
            I Skollagskommitténs uppdrag ingår bl.a. att göra en översyn,
            och vid behov föreslå förändringar för att stärka barns, ungdomars
            och vuxnas säkerhet, skydd och trygghet i barnomsorgs- och skolverksamheten,
            särskilt avseende arbetsmiljö- samt hälso- och sjukvårdslagstiftningen.
            Undersökningen ska även behandla frågor kring kränkande behandling.
          </note>
          <note>
            För skolans arbetsmiljö gäller samma regler som för andra arbetsplatser.
            I arbetsmiljölagen finns bestämmelser för hur arbetsmiljön bör
            vara utformad.
          </note>
          <note>
            Elever omfattas av arbetsmiljölagen från det första året i skolan.
            Det huvudsakliga ansvaret vilar på arbetsgivaren, i detta fall
            rektor och kommunen. Arbetarskyddsstyrelsen reglerar i olika författningar
            hur arbetsmiljön ska utformas och olika gränsvärden för områden
            som ventilation och buller m.m. Yrkesinspektionen är tillsynsmyndighet
            för detta område.
          </note>
          <note>
            Förskolor och skolor har nu möjlighet att utnämnas till miljöskolor
            av Skolverket om de uppfyller vissa kriterier. Ett av kriterierna
            är fysisk miljö som handlar om skolans lokaler och byggnader.
            Det innebär att byggnaden inte får påverka hälsan på ett negativt
            sätt. Användningen och förekomsten av skadliga ämnen ska avvecklas
            och ersättas av bättre material.
          </note>
          <note>
            Ergonomi ur elevernas perspektiv är en fråga som är lika viktig
            som ergonomi ur personalens perspektiv. Båda perspektiven ska
            vara rådande när man behandlar frågan i skolornas arbetsmiljögrupper
            och samverkansgrupper. Ergonomi nämns också i kursplanen för ämnet
            idrott. Ett av målen är att eleverna ska kunna tillämpa kunskaper
            i ergonomi i vardagliga sammanhang.
          </note>
          <note>
            Som avslutning vill jag säga att det pågående arbetet framför
            allt med miljöskolor och skollagsöversynen kommer att verka för
            att arbetsmiljöfrågorna får en allt starkare betoning ute på den
            enskilda skolan.
          </note>
          <note type="speaker">
            Anf. 92 ULLA-BRITT HAGSTRÖM (kd):
          </note>
          <note>
            Herr talman! Jag vill tacka skolminister Ingegerd
          </note>
          <note>
            Wärnersson för svaret. En arbetsplats där man känner trivsel
            är stimulerande och utvecklande. Vad gör en arbetstagare som inte
            trivs? Han eller hon kanske byter arbete. Vad gör elever som inte
            trivs? Byter de skola? Det gör de sällan.
          </note>
          <note>
            Uppslaget till denna interpellation fick jag när jag lyssnade
            till en disputation av Jan-Olof Hellsten kring avhandlingen Skolan
            som barnarbete och utvecklingsprojekt. En studie av hur grundskoleelevers
            arbetsmiljö skapas - förändras - förblir som den är.
          </note>
          <note>
            Avhandlingen berör egentligen två delar av arbetsmiljön, en mera
            fysisk och en som gäller läxläsning som stressmoment. Jag har
            valt att lyfta fram såväl fysisk som psykisk arbetsmiljö. Jag
            har dock inte berört läxläsning, eftersom jag själv är en förespråkare
            för läxor i rimliga proportioner.
          </note>
          <note>
            Vissa delar av det här ligger givetvis under kommunens ansvar,
            men Skolverket har ett kontrollansvar. Det som slog mig var att
            jag kände igen så mycket nu när jag har fått skolan på lite avstånd
            och inser hur det är. Jag har tidigare genom diskussioner med
            miljöminister Kjell Larsson talat mycket om ett nationellt program,
            Det sunda huset, och om hur viktigt det är att förskolor och skolor
            har hälsosamma lokaler. 25 % av skolans kostnader går till lokaler.
          </note>
          <note>
            Ändå finns det inte speciella krav på kvalitetsmärkning eller
            ens krav på hälften av den luftströmning som krävs på ett kontor.
            Den luftkvalitet som arbetsmiljölagen kräver garanteras inte.
            Möblering, stolar m.m. är inte kontrollerade ergonomiskt från
            barnens perspektiv. Stolar i en matservering som använts av fem
            matlag barn per dag under tjugo års tid ifrågasätts egentligen
            inte. Det ska vara så i en skola. Elever i grundskolan visats
            ofta i lokaler där luft-, ljudoch ljusförhållanden och övriga
            arbetshygieniska förhållanden inte är tillfredsställande. Det
            har visat sig att det blir allt vanligare med huvudvärk hos grundskolans
            elever.
          </note>
          <note>
            Herr talman! Jan-Olof Hellsten tar i sin avhandling upp en så
            banal fråga som toaletterna i skolan.
          </note>
          <note>
            Det pratar vi egentligen inte om, men det finns mycket övrigt
            att önska. Och han har faktiskt rätt när han säger att alla barn
            inte vågar gå på toaletten på rasten.
          </note>
          <note>
            De kan vara rädda för att kompisarna ska rycka upp dörren. Och
            de får inte gå på toaletten under lektionerna. Skolhälsovården
            har faktiskt uppmärksammat att urinvägsinfektioner har uppstått
            eftersom en del flickor inte har kissat i skolan. Det är kanske
            inte lämpligt att diskutera här, men jag tycker att det är viktigt
            för miljön, trivseln och välbefinnandet.
          </note>
          <note>
            Arbetsmiljön är viktig för elevernas utveckling och prestationer.
            Ohälsosamma skollokaler, sliten inredning och uttjänta, omoderna
            läromedel hämmar elevernas trivsel och lust att lära. Elevskyddsombudens
            roll måste därför stärkas. Det har jag fått allt tydligare klart
            för mig. Skolverket måste uppmärksamma kommuner som bryter mot
            arbetsmiljölagen för elever.
          </note>
          <note>
            Jag tycker att skolministerns värdegrundssatsning är väldigt
            viktig. Det gäller den psykiska arbetsmiljön men även den fysiska
            arbetsmiljön. Vi måste uppmärksamma båda delarna. Elever i grundskolan
            upplever sig kränkta av ett grovt språk och tillmälen från andra
            elever. Det gör kanske att en lektion blir förstörd. Därför är
            värdegrundsarbetet så viktigt. Det är också viktigt med en trygg
            och sund arbetsmiljö.
          </note>
          <note>
            Elevskyddsombuden har en viktig roll och får inte bara finnas
            som en papperstiger på skolorna. Därför skulle jag vilja att skolministern
            talar om just hur elevskyddsrollen kan utvecklas när det gäller
            arbetsmiljön för våra elever i skolan.
          </note>
          <note>
            Anf. 93 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Det är bra att Ulla-Britt Hagström har väckt den
            här interpellationen. Vi diskuterar ju ofta den ena sidan av skolan,
            nämligen elevernas resultat.
          </note>
          <note>
            Men för att nå ett bra resultat är det, precis som Ulla-
          </note>
          <note>
            Britt Hagström säger, viktigt att miljön runtomkring också är
            bra.
          </note>
          <note>
            Frågan är då hur skollokalerna ser ut. Ofta brukar vi i debatterna
            hänvisa till nedskärningsåren under
          </note>
          <note>
            90-talet. Men när det gäller skolorna och skollokalerna har det
            nog varit bristfälligt och eftersatt under en betydligt längre
            period. Det kan egentligen inte skyllas på att vi har haft de
            här tio åren med nedskärningar.
          </note>
          <note>
            För att nu se längre än tio år tillbaka byggdes det en hel del
            skollokaler in på 70-talet som sedan har förblivit i samma skick.
            När man reste runt på den tiden, ett antal år tillbaka, var det
            få kommuner som satsade på renovering eller ombyggnad. Allt var
            som det en gång var byggt. I dag när jag reser runt kan jag ändå
            se att det sker en satsning på den fysiska miljön.
          </note>
          <note>
            Många kommuner börjar nu lägga planer som är långsiktiga och
            kanske kommer att ta många år. Man anpassar skollokalerna efter
            de krav som läroplanen ställer på flexibla miljöer, och man rustar
            upp efterhand.
          </note>
          <note>
            Ulla-Britt Hagström var inne på stolar. Det är ett väldigt typiskt
            exempel: Tittar man på hur barnen sitter ser man att det också
            är väldigt olika. En del sitter på gamla stolar som egentligen
            är fullständigt omöjliga för ryggen, medan man i andra fall har
            börjat satsa på att rusta upp klassrum efter klassrum när det
            gäller stolar. Det kostar givetvis pengar, men jag tycker ändå
            att jag börjar se en positiv tendens mot att man gör de här förbättringarna,
            sådana här yttre åtgärder.
          </note>
          <note>
            Fortfarande har vi dock områden som t.ex. ventilationen, som
            rör alla våra allergiska barn. Här har vi fått en lag för några
            år sedan som är väldigt tydlig mot kommunerna, men vi kan ändå
            se att det brister.
          </note>
          <note>
            Vissa kommuner har, just genom inspektionerna, ålagts vite när
            det gäller ventilationen. Andra har inte varit utsatta för kontrollen,
            och då är ventilationen fortfarande dålig. På hela det här området
            finns det brister.
          </note>
          <note>
            När det gäller eleverna är det viktigt att se till att våra elevrepresentanter,
            de som sitter i våra elevkårer, också ges möjlighet att påverka
            sin miljö. Vi förbereder nu inom departementet förslag som vi
            fått från
          </note>
          <note>
            Sveriges elevråd, Svea kallat. De punkter som bereds är att ge
            elevråden samma ställning som lärarnas fackliga organisationer
            när det gäller medbestämmande och informationsspridning - då är
            det arbetsmiljöfrågorna vi pratar om - och att ge elevskyddsombuden
            samma rättsliga och praktiska status som lärarnas skyddsombud,
            dvs. när man sitter i kommittéer för de här frågorna. En tredje
            fråga är att ge elevrådens aktiva samma möjligheter till studiekompensation
            och stöd som elevskyddsombuden får.
          </note>
          <note>
            Här har vi ändrat gymnasieförordningen.
          </note>
          <note>
            Vi bereder alltså. Jag tycker att de här frågorna är oerhört
            viktiga och angelägna. Jag är väldigt glad att också elevorganisationerna
            driver dem och ser att arbetsmiljöfrågorna är viktiga om man ska
            lyckas totalt i skolan.
          </note>
          <note type="speaker">
            Anf. 94 ULLA-BRITT HAGSTRÖM (kd):
          </note>
          <note>
            Fru talman! Tack, Ingegerd Wärnersson. Det här är oerhört viktiga
            frågor. Jag har en känsla av att elevskyddsombuden särskilt på
            grundskolan inte riktigt vet sin roll. Jag tror att vi kan göra
            mycket där för att stärka dem. Det är lättare på gymnasieskolan.
          </note>
          <note>
            Det är också så att många skolor fortfarande inte uppfyller läroplanens
            krav. Om det vore så på andra arbetsplatser skulle folk reagera.
            Jag är medveten om att detta är kommunal mark, men det får inte
            kännas legitimt att skolan kan se ut som den gör medan omvärldsutvecklingen
            går så snabbt framåt.
          </note>
          <note>
            Jag förstår att Ingegerd Wärnersson ser mycket nytt. Vi ser tekniska
            hjälpmedel, vi ser datorer och vi ser en och annan musikanläggning
            osv. när vi är ute.
          </note>
          <note>
            För ett tag sedan var det mycket demonstrationsvisningar av ergonomiskt
            riktiga bänkar. Men det blev bara en kortvarig trend. Kommunerna
            upptäckte att man inte hade råd att köpa in dem, och så blev det
            liksom glömt.
          </note>
          <note>
            Jag hoppas mycket på den samverkanssatsning som Skolverket och
            Arbetarskyddsstyrelsen gör. Jag ser fram emot den redovisning
            om elevskyddsombuden som Ingegerd Wärnersson säger att vi får
            i september.
          </note>
          <note>
            Jag inser att skolministern får alltmer av skolproblem att lösa.
            Alla samhällets problem hamnar på något sätt hos skolministern.
            Det innebär inte att jag är omedveten om att det finns skolor
            med både fysiskt och psykiskt bra arbetsmiljö, men det finns för
            många undantag.
          </note>
          <note>
            Fru talman! Ofta när man talar om skolans arbetsmiljö handlar
            det om lärarnas arbetsmiljö. Och den är ju mycket viktig - det
            finns alltför mycket av stress, uppgivenhet och utbrändhet. Men
            man talar inte på samma sätt om elevernas arbetsmiljö. För eleven
            handlar ofta arbetsmiljön om hur den påverkar utveckling och prestationer.
            Enligt Arbetslivsinstitutet löper 20 % av lärarna stor risk för
            allvarlig ohälsa och långtidssjukskrivningar. Liknande diskussioner
            förekommer inte när det gäller eleverna i skolan.
          </note>
          <note>
            Allergiska elever får massmedial uppmärksamhet under en tid,
            men sedan glöms de ofta bort för andra nyheter. Miljömedvetenheten
            i skolans vardagsarbete är för låg i dag. Det skrivs mycket om
            störande barn, men det talas inte om överansträngda barn. Elevskador
            behandlas inte i mer än 20 % av de kommunala skolplanerna, har
            jag erfarit när jag har studerat detta.
          </note>
          <note>
            Fru talman! Jag skulle önska att regeringen kunde tillsätta en
            värdekommission. Till denna skulle elever, lärare och föräldrar
            kunna skriva om visioner om trygga och harmoniska skolor. De skulle
            kunna berätta om skolsituationen, både den fysiska och den psykiska.
          </note>
          <note>
            Ta det vanliga tillmälet "hora". Jag läste en intervju i DN med
            ett antal ungdomar som sade att det ses som en öppningsfras till
            ett samtal. Men den elev som tar detta till sig kan ju inte känna
            sig särskilt uppmuntrad eller ha lust att lära. Flera lektioner
            kan egentligen gå till spillo därför att man blir så sårad.
          </note>
          <note>
            Det handlar då inte enbart om att bli sårad utan också om att
            bli hindrad i sin utveckling och sitt lärande, en kränkning som
            vuxna kanske inte ens märker eller får reda på.
          </note>
          <note>
            Min fråga till skolministern rör just detta med en värdekommission:
            Skulle det vara genomförbart att skapa någon nationell kommunikationsled
            liknande
          </note>
          <note>
            BRIS, Barnens rätt i samhället, kanske benämnd
          </note>
          <note>
            Skolelevers rätt i samhället, eller någon annan sådan kanal?
          </note>
          <note>
            Anf. 95 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Jag vill åter säga att jag håller med
          </note>
          <note>
            Ulla-Britt Hagström i fråga om hur lokalerna har sett ut. Jag
            tog de positiva exempel som jag har mött, men jag tycker fortfarande
            att kommunerna har haft många år på sig att kontinuerligt förändra
            och förbättra sina lokaler. Detta är ett eftersatt område. Det
            gäller hur bänkar ser ut, hur gardiner ser ut, hur toaletter ser
            ut osv. på många av skolorna.
          </note>
          <note>
            Man brukar ibland säga att när man har lyft på taket till en
            skola har det sett likadant ut som när man själv gick i skolan.
            Så små har förändringarna varit.
          </note>
          <note>
            När jag själv en gång började som lärare hade jag förmånen att
            få vara på en skola som helt var byggd efter de intentioner som
            läroplanen hade. Men plötsligt upphörde den här byggnationen,
            och man utformade inte längre lokaler efter de behov som skolan
            faktiskt har.
          </note>
          <note>
            Här finns mycket att göra, och här tror jag att vi kan ha en
            ständig dialog med våra kommunpolitiker om att åtminstone göra
            en långsiktig planering för hur man kan förbättra kommunens skolor.
          </note>
          <note>
            Vi har ingen kommission, men i samband med vårt värdegrundsprojekt
            har vi bett väldigt många elever - runt 4 000 - att skriva brev
            till oss och berätta hur de ser på värdegrundsfrågor och hur de
            upplever sin situation i skolan. Nu har jag läst många av de här
            breven, vilket har varit väldigt roligt att göra. De har givetvis
            handlat om mobbning. De har handlat om hur man är mot varandra,
            vilket språk man använder. Men oerhört många av breven har handlat
            om mat och toaletter. Det är två viktiga delar i en elevs vardag.
          </note>
          <note>
            Jag har också skrivit ett svar som kommer att publiceras i samband
            med att vi lämnar ifrån oss vårt slutdokument.
          </note>
          <note>
            Det är väl inte ofta vi diskuterar toaletter i riksdagen, men
            en gång lärde jag mig att när man besöker en skola ska man titta
            på hur toaletterna ser ut. Det talar väldigt tydligt om hur andan
            och stämningen är på en skola. Det ligger faktiskt mycket i det.
            Det är ett ställe som vi alla måste gå till och vittnar också
            om vilken inställning som finns på skolan. Jag har gjort det då
            och då när jag rest runt. Det stämmer verkligen. Det visar på
            andan.
          </note>
          <note>
            Det som stod i rapporten om hur eleverna mår har alltså allvarliga
            konsekvenser som jag tror att det är viktigt att ta upp. Jag tycker
            också att det här ska påpekas för våra kommunpolitiker. Jag tycker
            att det är viktigt att den tillsyn som skolverk och Arbetarskyddsverket
            utövar tillsammans följs upp.
          </note>
          <note>
            Vem man ska vända sig till i framtiden när det gäller värderingsfrågor
            i den fysiska miljön är någonting som vi inte har funderat över
            på departementet.
          </note>
          <note>
            Det vi funderar över, och det avser jag att återkomma till, är
            hur man ska hitta ett forum som kommer att ha ett meransvar för
            värdegrundsfrågor i ett bredare perspektiv. Men vi är inte riktigt
            klara, så där återkommer jag.
          </note>
          <note type="speaker">
            Anf. 96 ULLA-BRITT HAGSTRÖM (kd):
          </note>
          <note>
            Fru talman! Jag tycker att det är väldigt bra att visa positiva
            exempel. Det ska vi göra. Allt positivt vi kan visa måste vi göra,
            eftersom det är ett så pass eftersatt område.
          </note>
          <note>
            Jag önskar också att skolministern kunde arbeta tillsammans med
            miljöministern så att vi kunde få ett sorts kvalitetsarbete för
            just förskolor och skolor.
          </note>
          <note>
            En undersökning av 220 skolor visade faktiskt väldigt stora brister
            i fråga om fukt, mögel och ventilation. Det är svårt att få skolorna
            att t.ex. varudeklarera sina klassrum, tala om hur lång tid luften
            räcker för ett visst antal elever osv. Det är svårt att få kommunerna
            att bygga om efter läroplanens krav. Jag tror också på en samverkan
            mellan departementen vad gäller de här frågorna.
          </note>
          <note>
            Det vore väldigt bra om man kunde få en sammanfattande del av
            de 4 000 elevernas önskemål. Jag förstår att de skrivit under
            sekretess, men det kunde leda till att man får en bredare diskussion.
          </note>
          <note>
            Jag har besökt skolor där rektor t.ex. tagit bort tvålen från
            toaletterna därför att det varit bus. Då står där kanske 100 elever
            som inte alls är skuld till detta och kan inte ens sköta sin hygien.
            Det blir väldigt mycket av kollektiv bestraffning i skolorna.
            Det skulle vi aldrig finna oss i på arbetsplatsen på det sättet.
          </note>
          <note>
            Vi har väldigt mycket att tala om när det gäller de nära och
            som vi tycker så självklara och banala frågorna. De är tydligen
            väldigt viktiga för eleverna. Det visar skolministerns brev.
          </note>
          <note>
            Det var orden i avhandlingens underrubrik "- förändras - förblir
            som den är" som fick mig att liksom tänka till: Ska det vara så?
          </note>
          <note>
            Anf. 97 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Jag går tillbaka lite till svaret som jag gav när
            det gäller just att Skolverket ska samarbeta med Arbetarskyddsverket
            om skolornas fysiska och psykosociala arbetsmiljö. Det uppdrag
            som vi gav
          </note>
          <note>
            1998 visar att vi tycker att de här frågorna verkligen är angelägna.
          </note>
          <note>
            Det andra vi har gjort är utnämningen av miljöskolor. På det
            viset vill vi få skolorna att aktivt arbeta för en bättre miljö
            som både kan handla om den fysiska miljön och om undervisningen
            och arbetsmiljöfrågor. Hittills är det 90 skolor som har anmält
            sitt intresse för att bli miljöskolor till Skolverket och 14
          </note>
          <note>
            av dem har granskats och godkänts av Skolverket.
          </note>
          <note>
            Det är givetvis få när man tittar på den totala andelen, men
            det är ändå en bit på vägen. Jag tror att för varje skola som
            blir godkänd sprider sig intresset. Jag läste om en skola häromdagen
            i tidningen. När detta får ett medialt intresse och många människor
            läser om det vill fler skolor vara med och bli miljöskolor.
          </note>
          <note>
            Undersökningen har gjorts av Jan-Olof Hellsten som i sin avhandling
            tog upp den fysiska miljön, men också det som Ulla-Britt Hagström
            berörde liksom andra delar som framkallar stress hos eleverna.
            Det är väl bra att också ha en sådan doktorsavhandling att beakta
            när vi diskuterar resultaten i skolan. Vad man än tycker om läxor
            eller inte läxor tror jag att den pekade på vissa saker som skolan
            ska se till, nämligen samordningen av prov och läxor, så att det
            inte blir mångfalden som stressar utan att det blir en rimlig
            arbetssituation för eleverna.
          </note>
          <note>
            Jag har inte mer att tillägga till den här interpellationen.
            Jag tycker att det var viktigt att den kom upp.
          </note>
          <note>
            Det var bra att den ställdes. Vi får följa frågan och vi ska
            också se på resultatet som nu presenteras av
          </note>
          <note>
            Skolverket.
          </note>
          <note>
            Överläggningen var härmed avslutad.
          </note>
          <note>
            18 § Anmälan om uppteckningar vid EU-
          </note>
          <note>
            nämndssammanträde
          </note>
          <note>
            Tredje vice talmannen anmälde att uppteckning från EU-nämndens
            sammanträde fredagen den
          </note>
          <note>
            25 februari inkommit.
          </note>
          <note>
            19 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1999/2000:67 till justitieutskottet
          </note>
          <note>
            1999/2000:80 till utrikesutskottet
          </note>
          <note>
            1999/2000:87 till arbetsmarknadsutskottet
          </note>
          <note>
            Skrivelse
          </note>
          <note>
            1999/2000:90 till utrikesutskottet
          </note>
          <note>
            20 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Skatteutskottets betänkanden 1999/2000:SkU19 och
          </note>
          <note>
            SkU20
          </note>
          <note>
            Miljö- och jordbruksutskottets betänkanden
          </note>
          <note>
            1999/2000:MJU7, MJU10 och MJU12
          </note>
          <note>
            Konstitutionsutskottets betänkande 1999/2000:KU11
          </note>
          <note>
            Finansutskottets betänkanden 1999/2000:FiU16 och
          </note>
          <note>
            FiU21
          </note>
          <note>
            Försvarsutskottets betänkande 1999/2000:FöU3
          </note>
          <note>
            Socialförsäkringsutskottets betänkande
          </note>
          <note>
            1999/2000:SfU9
          </note>
          <note>
            21 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1999/2000:61 Internationell rättslig hjälp i brottmål
          </note>
          <note>
            1999/2000:78 Ändrad verksamhetsform för SJ m.m.
          </note>
          <note>
            1999/2000:79 Från patient till medborgare - en nationell handlingsplan
            för handikappolitiken
          </note>
          <note>
            1999/2000:85 Sveriges tillträde till vissa internationella överenskommelser
            för bekämpande av penningförfalskning m.m.
          </note>
          <note>
            1999/2000:88 Registrering av medlemsfrämjande föreningar
          </note>
          <note>
            Lagutskottets betänkanden
          </note>
          <note>
            1999/2000:LU12 Tidsdelat boende - information på konsumentens
            språk
          </note>
          <note>
            1999/2000:LU13 Obeställd reklam m.m.
          </note>
          <note>
            1999/2000:LU14 Brottsoffers ansvar för rättegångskostnader
          </note>
          <note>
            Utrikesutskottets betänkande
          </note>
          <note>
            1999/2000:UU13 Effektiv kontroll för att hindra spridning av
            kärnvapen
          </note>
          <note>
            Utbildningsutskottets betänkanden
          </note>
          <note>
            1999/2000:UbU8 Fristående skolor m.m.
          </note>
          <note>
            1999/2000:UbU9 Forskning och forskarutbildning
          </note>
          <note>
            Trafikutskottets betänkanden
          </note>
          <note>
            1999/2000:TU5 Trafiksäkerhet m.m.
          </note>
          <note>
            1999/2000:TU7 Lag om radio- och teleterminalutrustning, m.m.
          </note>
          <note>
            22 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 20 mars
          </note>
          <note>
            1999/2000:304 av Eskil Erlandsson (c) till jordbruksminister
            Margareta Winberg
          </note>
          <note>
            Sveriges bönder
          </note>
          <note>
            1999/2000:305 av Göte Jonsson (m) till jordbruksminister Margareta
            Winberg
          </note>
          <note>
            Jordbrukets lönsamhet
          </note>
          <note>
            den 21 mars
          </note>
          <note>
            1999/2000:306 av Karin Svensson Smith (v) till miljöminister
            Kjell Larsson
          </note>
          <note>
            Skatt på avfallsförbränning
          </note>
          <note>
            1999/2000:307 av Yvonne Oscarsson (v) till statsrådet Maj-Inger
            Klingvall
          </note>
          <note>
            Rättsväsendet i Kongo Brazzaville
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 28 mars.
          </note>
          <note>
            23 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 20 mars
          </note>
          <note>
            1999/2000:714 av Bo Könberg (fp) till näringsminister Björn Rosengren
          </note>
          <note>
            Statligt stöd för ökad läkartillgång
          </note>
          <note>
            1999/2000:715 av Marietta de Pourbaix-Lundin (m)
          </note>
          <note>
            till finansminister Bosse Ringholm
          </note>
          <note>
            Ölskatterna och bryggerinäringen
          </note>
          <note>
            den 21 mars
          </note>
          <note>
            1999/2000:716 av Sten Tolgfors (m) till justitieminister Laila
            Freivalds
          </note>
          <note>
            Brister i gränskontrollerna
          </note>
          <note>
            1999/2000:717 av Lars Wegendal (s) till utbildningsminister Thomas
            Östros
          </note>
          <note>
            Idrottsforskningens framtida roll och ställning
          </note>
          <note>
            1999/2000:718 av Ulla-Britt Hagström (kd) till statsrådet Maj-Inger
            Klingvall
          </note>
          <note>
            Utvisningshotade läkare
          </note>
          <note>
            1999/2000:719 av Johnny Gylling (kd) till näringsminister Björn
            Rosengren
          </note>
          <note>
            Projekt Baseport
          </note>
          <note>
            1999/2000:720 av Johnny Gylling (kd) till näringsminister Björn
            Rosengren
          </note>
          <note>
            Svenska särkrav om halon
          </note>
          <note>
            1999/2000:721 av Inger Strömbom (kd) till näringsminister Björn
            Rosengren
          </note>
          <note>
            Sveaskogs verksamhet
          </note>
          <note>
            1999/2000:722 av Mona Berglund Nilsson (s) till utbildningsminister
            Thomas Östros
          </note>
          <note>
            Brist på farmaceuter
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 28 mars.
          </note>
          <note>
            24 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 21 mars
          </note>
          <note>
            1999/2000:676 av Lars Gustafsson (kd) till utbildningsminister
            Thomas Östros
          </note>
          <note>
            Utbildningsplatser för läkare i allmänmedicin
          </note>
          <note>
            1999/2000:704 av tredje vice talman Rose-Marie
          </note>
          <note>
            Frebran (kd) till socialminister Lars Engqvist
          </note>
          <note>
            Illegal försäljning av alkohol i butik
          </note>
          <note>
            1999/2000:705 av Desirée Pethrus Engström (kd) till socialminister
            Lars Engqvist
          </note>
          <note>
            Införselregler
          </note>
          <note>
            1999/2000:707 av Agne Hansson (c) till socialminister Lars Engqvist
          </note>
          <note>
            Konkurrensneutralitet i tandvården
          </note>
          <note>
            1999/2000:708 av Agne Hansson (c) till socialminister Lars Engqvist
          </note>
          <note>
            Kostnadsökningarna i tandvården
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 28 mars.
          </note>
          <note>
            25 § Kammaren åtskildes kl. 20.16.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 16.33, av förste vice talmannen därefter
            t.o.m. 17 § anf. 92
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
