<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--3</head>
          <docDate when="1999-09-15 00:00:00">1999-09-15 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------------
          </note>
          <note>
            1 § Särskilt anordnad debatt om EU:s miljöstöd och bidrag till
            landsbygdsutvecklingen
          </note>
          <note type="speaker">
            Anf. 1 DAN ERICSSON (kd):
          </note>
          <note>
            Fru talman! Anledningen till att vi från Kristdemokraternas sida
            begärde denna extradebatt om jordbruket är dessvärre inte speciellt
            upplyftande. Det handlar nämligen om ett misslyckande som innebär
            att Sverige som nation ser ut att gå miste om ca 3,5
          </note>
          <note>
            miljarder, alltså 3 500 miljoner svenska kronor ur
          </note>
          <note>
            EU-kassan. Det är ett misslyckande som innebär att den svenska
            lantbruks- och livsmedelsnäringens konkurrensförhållande till
            omgivande länder ytterligare försämras. Det är ett misslyckande
            som innebär att omställningen till ett mer miljövänligt jordbruk
            bromsas upp och att de öppna landskapen riskerar att växa igen.
            Detta sker ovanpå att regeringen enligt uppgift i budgeten kommer
            att föreslå en ökad beskattning av jord- och skogsbruket och landsbygden
            med några hundra miljoner.
          </note>
          <note>
            Fru talman! Under lång tid har vi hört ett annat budskap från
            regeringen och jordbruksministern - att man skulle satsa på lantbruket
            och att man skulle lätta på den extra skatteryggsäck som Sveriges
            bönder bär på. Vad är detta värt i dag? Min fråga till ministern
            är om hon verkligen kan fortsätta att ansvara för en politik som
            underminerar det svenska jordbruket och därigenom slå ut svenska
            miljö- och djurhållningsmässigt bra producerade livsmedel från
            marknaden.
          </note>
          <note>
            Känner ministern att det finns trovärdighet kvar gentemot den
            näring som hon är politiskt ansvarig för, eller drar hon nu någon
            annan slutsats, eller kommer hon nu att kompensera lantbruket
            med nationella medel? Det skulle ju vara ett sätt att ta sig ur
            detta.
          </note>
          <note>
            En annan fråga som jag hoppas att denna debatt skall ge ett svar
            på är om det finns en majoritet här i
          </note>
          <note>
            Sveriges riksdag för att reparera detta misslyckande.
          </note>
          <note>
            Signaler har ju kommit från regeringens stödpartier om att det
            inte är acceptabelt med de förlorade miljöoch landsbygdsutvecklingsmedlen.
            Därför vill jag fråga Jonas Ringqvist och Gudrun Lindvall: Kommer
            ni att satsa på att vi får nationellt satsade medel för miljöprogram
            och landsbygdsutveckling?
          </note>
          <note type="speaker">
            Anf. 2 ESKIL ERLANDSSON (c):
          </note>
          <note>
            Fru talman! Centerpartiet har begärt denna särskilda debatt därför
            att den svenska regeringens agerande i förhandlingarna kommer
            att resultera i en katastrofal situation för det svenska jordbruket
            och för den svenska landsbygden. Beslutet innebär att
          </note>
          <note>
            Sveriges bönder går miste om miljardbelopp som skulle ha kunnat
            användas bl.a. till en fortsatt miljöomställning i det svenska
            jordbruket.
          </note>
          <note>
            Sverige har av kommissionen erhållit en mycket dålig tilldelning
            av EU-medel inom ramen för den s.k. landsbygdsförordningen. Denna
            innebär att viktiga program för t.ex. miljöåtgärder i jordbruket,
            stöd till mindre gynnade områden, investeringsstöd, stöd till
            nyetablerade bönder, landsbygdsutveckling, m.m.
          </note>
          <note>
            blir mindre. Förutom minskade möjligheter till en fortsatt miljöomställning
            blir det alltså sju mycket magra år för svenskt jordbruk om inte
            regeringens fallissemang i förhandlingarna rättas till här i Sverige.
          </note>
          <note>
            Min fråga blir alltså: Vilka åtgärder avser regeringen att vidta?
            Och finns viljan hos övriga här närvarande partier att tillsammans
            med oss göra någonting som rättar till regeringens agerande? Jag
            har redan väckt frågan i miljö- och jordbruksutskottet, men det
            vore skönt om vi redan i dag kunde klara upp vilka som vill vara
            med och se till att det svenska jordbruket får jämförbara konkurrensvillkor
            så att miljömålen uppnås.
          </note>
          <note>
            Anf. 3 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Jag skall börja med att ge fyra perspektiv på dagens
            debatt.
          </note>
          <note>
            Det första perspektivet: Debatten handlar om
          </note>
          <note>
            EU:s jordbrukspolitik på 2000-talet, och den har ju förberetts
            under flera år i det som har kallats Agenda 2000. Det handlar
            om att få kontroll på den ständigt stigande kostnaden för jordbruket
            i Europa. Det handlar om att göra bönderna något mindre beroende
            av politiska beslut. Och det handlar om att lyfta fram konsumentintresset.
            Jordbrukspolitik är nämligen inte detsamma som bondepolitik. Utan
            konsumenter -
          </note>
          <note>
            inga producenter. Det handlar också om att växla om från stela
            prisdrivande stöd till miljö- och landsbygdsutvecklingsstöd. Det
            handlar om att ge bonden ett nytt uppdrag i en tid när våra bönder
            producerar för mycket mat. Det handlar om att möta koncentration
            och storskalighet som visserligen gör jordbruket konkurrenskraftigt
            men som om det drivs för långt helt slår ut vissa landsdelar och
            de mindre jordbruken. Det handlar om att ge en stimulans för de
            mindre jordbruken och för de avlägset belägna och för dem som
            i traditionell mening inte är konkurrenskraftiga.
          </note>
          <note>
            Det handlar också om EU:s framtid i ett helt annat och mera övergripande
            perspektiv. Om vi inte får kontroll över kostnadsutvecklingen
            omintetgörs utvidgningen. Då finns det inte pengar till några
            nya medlemsländer.
          </note>
          <note>
            Detta har varit Sveriges uppfattning, och denna har vi drivit
            under de år som agendaarbetet har pågått.
          </note>
          <note>
            Och vi har fått gehör för en del. Vi har påbörjat en marknadsanpassning,
            även om det har varit små steg.
          </note>
          <note>
            Vi drog ned prisstöden något. Vår kommissionär
          </note>
          <note>
            Franz Fischlers förslag var steg i rätt riktning, och
          </note>
          <note>
            Sverige stödde honom till allra största delen. Men på en punkt
            kunde ministerrådet inte enas, och det var det som skulle ha gett
            mer pengar till miljö- och landsbygdsutveckling, nämligen det
            som kallas för degressivitet, att ta lite grann av direktstöden
            och föra över det till miljö- och landsbygdsutvecklingen för att
            på så vis motverka storskalighet och koncentration, som jag just
            sade. Det fanns inte majoritet för det bland jordbruksministrarna.
          </note>
          <note>
            På toppmötet i Berlin gjordes inte saken bättre när
          </note>
          <note>
            Frankrikes president gick in och lade fram förslag som vann gehör
            och som gjorde att det blev en ännu mindre kaka att dela på för
            miljö- och landsbygdsutvecklingen. Detta, inom parentes, applåderades
            då av våra svenska bönders organisation. Centern och
          </note>
          <note>
            Kristdemokraterna uttalade också att det låg väl i linje med
            deras uppfattning. Mer pengar till prisstöd alltså och mindre
            pengar till landsbygdsutveckling och miljö, eftersom ramen fanns
            där.
          </note>
          <note>
            Mer pengar till jordbruket som ni nu kräver här innebär mindre
            pengar till någonting annat. Mer pengar till jordbruket inom EU
            innebär att det stora
          </note>
          <note>
            EU-projektet, utvidgningen, hotas. Är det verkligen någonting
            som de två partier som har begärt debatten i dag önskar, att motarbeta
            en reform som skapar möjlighet att utvidga EU mot gamla Öst- och
            Centraleuropa? Uppenbarligen är det så, och det visar på en förbluffande
            oförmåga till politisk helhetssyn och konsekvens.
          </note>
          <note>
            Det andra perspektivet: Efter Berlinuppgörelsen med stats- och
            regeringscheferna fanns det 4,3 miljarder euro per år som länderna
            skulle fördela. Önskemålen från de olika länderna låg på närmare
            8 miljarder, dvs.: Det är fler än Sverige som inte har fått sitt
            önskemål tillgodosett.
          </note>
          <note>
            Efter otaliga förhandlingar med medlemsstaterna och efter bilaterala
            överläggningar på alla nivåer beslutade kommissionen förra veckan
            hur fördelningen skulle ske. Alla länder skulle åtminstone få
            10 %
          </note>
          <note>
            mer än man i genomsnitt förbrukat per år under den gångna mandatperioden;
            det var utgångsbudet. Det fick en del länder, t.ex Finland som
            fick vad man hade förbrukat plus 10 %. Vi i Sverige fick vad vi
            hade förbrukat men vi lyckades förhandla oss upp till
          </note>
          <note>
            35 % därutöver. Dessutom räknas summan upp varje år med 2 % under
            den här perioden.
          </note>
          <note>
            Det tredje perspektivet: Vad betydde medlemskapet för Sveriges
            bönder? Ja, det betydde, som vi alla vet, en återgång till en
            reglerad tillvaro. Det betydde en återgång till ett beroende av
            politiska beslut men det betydde också ekonomiskt ökade intäkter
            med drygt 2 miljarder per år jämfört med år 1995. Från
          </note>
          <note>
            1995 och framåt är det ju fråga om 2 miljarder per år.
          </note>
          <note>
            Det betyder också, om man räknar på detta, att varje lantbruksföretag
            i Sverige i genomsnitt får knappt
          </note>
          <note>
            200 000 kr per år av skattebetalare och konsumenter.
          </note>
          <note>
            Sammanlagt handlar det om 16 miljarder per år och om 87 000 jordbruksföretag.
            Det är ungefär lika mycket som barnbidraget och ungefär lika mycket
            som föräldraförsäkringen.
          </note>
          <note>
            Man kan också göra en annan jämförelse. Halmstad kommun t.ex.
            har ungefär lika många invånare som bönder, runt 86 000-87 000.
            De får i statsbidrag
          </note>
          <note>
            576 miljoner - 6 813 kr per invånare; detta sagt för att få lite
            proportion på tilldelningen till landets bönder men också på tal
            om det här med underminering och katastrof.
          </note>
          <note>
            Det fjärde perspektivet: Vad betyder saneringen av våra statsfinanser
            för Sveriges bönder? 1995, när vi socialdemokrater tog över regeringsmakten,
            tvingades vi sanera budgeten; det var nödvändigt. Vi skar i systemen
            för pensionärerna, för de arbetslösa i akassan, för barnfamiljerna
            via barnbidragen och för de sjuka via sjukersättningen. I den
            situationen hade det alltså inte varit möjligt att ytterligare
            höja bidragen till bönderna. De hade nämligen genom medlemskapet
            gått med vinst, medan vanligt folk i Sverige -
          </note>
          <note>
            löntagare och pensionärer - fick ställa upp för saneringen.
          </note>
          <note>
            Den genomförda saneringen, som vi ser saken nu, gör också bönderna
            till vinnare. Bönderna är inte betjänta av 500 % ränta. I dag
            betalar Sveriges bönder
          </note>
          <note>
            900 miljoner mindre i ränta än år 1995, så de har också vunnit
            på detta.
          </note>
          <note>
            Fru talman! Sveriges bönder är sannolikt den grupp som hittills
            har tjänat mest på EU-
          </note>
          <note>
            medlemskapet och den förda ekonomiska politiken.
          </note>
          <note>
            Nästa vecka stärker vi böndernas ekonomi ytterligare i den budgetproposition
            som då kommer. Det kan vi göra därför att vi har orkat hålla emot
            särkrav. Vi har orkat se helheten och vi har orkat göra en prioritering.
          </note>
          <note type="speaker">
            Anf. 4 GÖTE JONSSON (m):
          </note>
          <note>
            Fru talman! Som ledamot av jordbruksutskottet är det med bedrövelse
            jag står här i dag. Vi diskuterar det största jordbrukspolitiska
            misslyckandet i modern tid, och det är jordbruksministern som
            bär ansvaret för detta misslyckande.
          </note>
          <note>
            Det var tack vare bönderna som Sverige blev medlem i EU. Om inte
            bönderna hade ställt upp som de gjorde skulle vi inte ha varit
            medlemmar i EU i dag - jag vet i och för sig inte hur jordbruksministern
            ser på detta.
          </note>
          <note>
            Bönderna avgjorde alltså, helt enkelt därför att man ansåg att
            modernäringen i Sverige skulle ha konkurrensneutralitet i förhållande
            till bönder i andra länder, samtidigt som marknaden öppnades upp
            och murarna revs inom EU när det gäller jordbruksprodukter. När
            det gäller EU:s gemensamma jordbrukspolitik fanns även ersättningarna
            till jordbruket med i bilden. Vi må tycka bra eller illa om detta
            men Sveriges bönder ska inte diskrimineras i förhållande till
            danskar, finnar och österrikare. Det är där som jordbruksministern
            bär ansvaret för nämnda diskriminering.
          </note>
          <note>
            Fru talman! Eländet började 1994. Den borgerliga regeringen hade
            presenterat ett regelverk som var bra.
          </note>
          <note>
            Margareta Winberg blev jordbruksminister och vände upp och ned
            på alltihop. Det innebar kraftiga tidsförluster. Det innebar också
            att vi fick ett regelverk som det var omöjligt att administrera.
            Det var så byråkratiskt att man t.o.m. i Bryssel undrade varför
            Sverige måste vara så byråkratiskt.
          </note>
          <note>
            Är det då underligt att Sveriges bönder inte har vågat utnyttja
            EU-ersättningarna? Nu säger jordbruksministern i olika sammanhang:
            Bönderna får skylla sig själva. De har ju inte utnyttjat ersättningarna.
            Ja, tacka för det, med ett sådant regelverk!
          </note>
          <note>
            Man utnyttjade inte ersättningsnivåerna tidigt nog.
          </note>
          <note>
            Det blev för lite pengar. Vi ser resultatet av detta nu när räkningen
            kommer. Vi moderater har varnat, bönat och bett om att man ska
            slå vakt om svenskt jordbruk men Jordbruksdepartementet har varit
            fullständigt politiskt dövt när det gällt den här frågan.
          </note>
          <note>
            Margareta Winberg säger: Vi har sanerat ekonomin. Det har vi
            varit överens om. Men hur har det varit med prioriteringen? Jo,
            den här regeringen har kastat ut miljard på miljard på miljard
            på s.k. miljösatsningar som vi och många andra ansett vara felaktiga.
            Man har satsat pengar på att köra sopor med häst i Säffle i stället
            för att satsa pengar på kulturlandskapet i Småland. Är det en
            vettig prioritering? Vi anser, fru talman, att det inte alls är
            så.
          </note>
          <note>
            Sveriges bönder förlorar 3 ½ miljarder kronor under perioden.
            Det motsvarar ungefär hela nettoinkomsten för bondekollektivet
            under ett år. Margareta
          </note>
          <note>
            Winberg säger: Vi måste tänka på östutvidgningen.
          </note>
          <note>
            Men då ställer jag frågan: Blir östutvidgningen lättare därför
            att Sverige får minskad ersättning med 30 %, samtidigt som Österrike
            får en ökning med 7 %?
          </note>
          <note>
            Det här håller inte. Det resonemang som jordbruksministern här
            har fört fram är ohållbart. Det handlar inte om EU:s jordbrukspolitik
            eller om förändringen av EU:s jordbrukspolitik. Ramen måste vi
            acceptera. Det är fördelningen inom ramen som denna regering har
            misslyckats med när det gäller att slå vakt om Sveriges bönder.
          </note>
          <note>
            Vad ska vi göra nu?
          </note>
          <note>
            För det första vill jag varna för en ren nationalisering av jordbrukspolitiken
            eller av vissa delar av denna. Den gemensamma jordbrukspolitiken
            måste ligga fast.
          </note>
          <note>
            För det andra kräver vi en parlamenatisk beredningsgrupp som
            ska se till hur vi ska använda de medel som Sverige får. Vi kan
            inte längre lita på
          </note>
          <note>
            Jordbruksdepartementet. Riksdagen måste ta initiativ till en
            parlamentarisk beredningsgrupp. Den miljöutredning som nu är presenterad
            och som varit ute på remiss faller ju platt till marken i och
            med minskade anslag. Det går inte att använda det underlaget.
            Vi måste alltså sätta oss ned och analysera hur vi nu ska använda
            pengarna.
          </note>
          <note>
            Vi måste också se till att det konventionella jordbruket får
            sin del. Det är ju det konventionella jordbruket som ska konkurrera
            på världsmarknaden och på Europamarknaden med andra bönder som
            driver effektiva jordbruk.
          </note>
          <note>
            Vi måste för det tredje genomföra intentionerna i
          </note>
          <note>
            Livsmedelspolitiska utredningen, krav som vi har ställt under
            många år. Dieselskatten, skatten för oljan och elen samt handelsgödselavgifterna
            måste sänkas för att vi ska uppnå konkurrensneutralitet. Här har
            också jordbruksministern gått ut och misstrott Livsmedelspolitiska
            utredningen och gett Jordbruksverket i uppdrag att analysera det
            här, precis som det inte vore tillräckligt analyserat. Vi har
            svart på vitt på att
          </note>
          <note>
            Sveriges bönder lider under felaktig konkurrens.
          </note>
          <note>
            Konkurserna i jordbruket visar ju detta.
          </note>
          <note>
            Fru talman! Så här kan det inte fortsätta. Vi måste få en vettig
            jordbrukspolitik i detta land.
          </note>
          <note>
            (Applåder)
          </note>
          <note type="speaker">
            Anf. 5 JONAS RINGQVIST (v):
          </note>
          <note>
            Fru talman! Sverige är ett av de länder i Europa som ligger främst
            i omställningen till ett hållbart jordbruk, möjligtvis ligger
            vi allra främst. Vi har ett jordbruk som skapar ett rikt odlingslandskap
            med en rik biologisk mångfald. Vi lyckas antagligen nå målet om
            att 10 % av odlingen ska vara ekologisk nästa år.
          </note>
          <note>
            Vi har också lyckats bibehålla ett jordbruk i hela landet. Det
            här är en utveckling som måste fortsätta.
          </note>
          <note>
            Även om vi nått långt har vi otroligt mycket kvar att göra för
            att skapa ett hållbart jordbruk. Vi har allvarliga problem med
            näringsläckage och övergödning.
          </note>
          <note>
            Kemiska bekämpningsmedel hittas i våra grundvatten. De betade
            markerna och den biologiska mångfalden är fortfarande hotade.
            Konsumenternas efterfrågan på ekologisk mat är större än vad svenska
            bönder lyckas tillgodose.
          </note>
          <note>
            För en vecka sedan fattade EU-kommissionen ett beslut som kommer
            att ha en stor påvekan på jordbruket i Sverige. EU:s bidrag till
            jordbrukets miljöomställning och till landsbygdsutveckling minskas
            med åtskilliga hundra miljoner jämfört med vad vi förhandlat oss
            fram till tidigare.
          </note>
          <note>
            Det är svårt att riktigt se konsekvenserna av det beslutet, men
            ett par saker står helt klart. Vi kommer att få det svårare att
            nå jordbrukets miljömål och målet att ha ett jordbruk i hela landet.
            Den positiva utveckling som vi har haft hotar att sakta ned -
            eller ännu värre: vända. Det andra problemet är jordbrukets lönsamhet,
            framför allt lönsamheten för de bönder som har påbörjat miljöomställningen,
            för dem som odlar ekologiskt och för dem som gör en insats genom
            att bevara mångfalden i landskapet.
          </note>
          <note>
            Det är allvarliga problem. Det är uppenbart att det är ett misslyckande
            för regeringen att vi förlorar de här pengarna. Det duger inte
            med några bortförklaringar om varför det blev så här. Det hjälper,
            Göte
          </note>
          <note>
            Jonsson, inte heller med anklagelser om att regeringen har misskött
            sitt uppdrag att bevaka Sveriges intressen i Bryssel, även om
            det kan vara så. Vad vi behöver är ett ansvarstagande från regeringen
            och lösningar på de problem som har uppstått. Jag tror inte att
            det får några större konsekvenser för jordbruket nästa år. Det
            gamla miljöstödsprogrammet fortsätter ett år till. Vi har tid
            på oss att lösa problemen, inte mycket tid men ändå en del.
          </note>
          <note>
            Vi måste se på alla möjliga lösningar. Vi måste öppna för alla
            alternativ för att lösa problemen. Jag tänkte nämna ett par exempel
            som vi anser att vi måste titta närmare på. Nu när miljöstödsprogrammen
            naggas i kanten måste vi se över även de andra ekonomiska styrmedel
            vi har, framför allt skatterna. Vi måste se jordbrukets miljöskatter
            och de olika miljöstöden som en helhet. Vi behöver se över bekämpningsmedelsavgifter,
            kväveavgifter och dieselskatten, samtidigt som vi skapar det nya
            miljöstödsprogrammet. Målsättningen ska vara att nå miljömålen
            och samtidigt bibehålla eller förbättra det svenska jordbrukets
            konkurrenskraft.
          </note>
          <note>
            På Dan Ericssons fråga vill jag svara: Vänsterpartiet är inget
            stödparti till regeringen. Vänsterpartiet är
          </note>
          <note>
            Sveriges tredje största parti, och vi använder den ställningen
            för att driva igenom vår politik. Vänsterpartiet har i budgetförhandlingarna
            med regeringen drivit på om jordbrukets skatter. Resultatet av
            detta kommer att redovisas här i kammaren på måndag, om man nu
            inte litar på det som står i tidningarna. Diskussionen om skatterna
            måste fortsätta. Det viktiga är att se diskussionen om jordbrukets
            skatter som en helhet tillsammans med miljöstöden för att skapa
            konkurrenskraft och fortsätta miljöomställningen.
          </note>
          <note>
            Den andra diskussion vi nu måste föra på allvar gäller frågan
            om det som kallas modulering, dvs. att föra pengar från de generella
            jordbruksstöden till miljöstöden. Vi anser att det är fullt rimligt
            att vi nu när vi får mindre pengar för över en del av stöden från
            de bönder som får mest till dem som väljer att utveckla sitt jordbruk
            i en hållbar riktning. Pengarna kommer att göra betydligt mer
            nytta i miljöstöden än i arealstöden. På så sätt kan vi stödja
            svenskt jordbruks utveckling mot konkurrenskraft och mot ekologisk
            hållbarhet. Jag förutsätter att regeringen är öppen för en diskussion
            om helheten, om hela jordbrukspolitiken. Vi behöver undersöka
            alla möjligheter. Allt annat vore oansvarigt med tanke på den
            allvarliga situationen.
          </note>
          <note type="speaker">
            Anf. 6 DAN ERICSSON (kd):
          </note>
          <note>
            Fru talman! Nyss upplevde vi en av de kraftigaste dimridåer som
            lagts ut i denna kammare från ministerns sida. I stället för att
            gå in i en besvärlig sakfråga, där vi kan konstatera att hon har
            misslyckats, försöker hon diskutera helt ovidkommande saker.
          </note>
          <note>
            Hon tar inte ens diskussionen omkring miljöprogrammet, landsbygdsutvecklingsprogrammet
            och vad hon kan tänka sig göra för att reparera den situation
            som vi nu har hamnat i. Hon diskuterar 500 % ränta år 1992 och
            östutvidgningen precis som om vi utgjorde ett hot mot östutvidgningen.
            Det är precis tvärtom.
          </note>
          <note>
            Det är tack vare att vi kan ha en vettig jordbrukspolitik i Europa
            som vi också kan erbjuda östländerna och de centraleuropeiska
            länderna en utvidgning och skapa förtroende för den utvidgningen.
            Att skrämma med att vi skall skära ned jordbruksstöden är inte
            rätt sätt att nalkas den frågeställningen.
          </note>
          <note>
            Jag tror att de flesta i Sverige tror att jordbruksministern
            på något sätt också skall företräda näringen, slåss för sin näring,
            slåss för att vi skall få bra villkor så att man skall kunna utveckla
            det som man faktiskt har det politiska ansvaret för. I stället
            hörde vi ett anförande där hon försökte måla ut hur mycket bönderna
            fått samtidigt som de är så få, 66 000-67 000, som Winberg säger.
            Underförstått att det inte är så mycket att ta hänsyn till. Detta
            är fullständigt fel syn.
          </note>
          <note>
            Lantbruksnäringen är avgörande för att vi skall ha en landsbygd,
            att vi skall ha boende i hela Sverige, att vi skall ha sysselsättning.
            Det är avgörande för livsmedelsindustrin och alla de jobb som
            finns där. Har ministern inte det synsättet utan negligerar det
            här och inte ställer sig som en sorts företrädare för att driva
            jordbrukets intressen och försöka få näringen att växa och exportera
            produkter, då tycker jag att ministern har missuppfattat sin roll.
          </note>
          <note>
            Låt oss gå in på sakfrågan. 1995 blev Sverige,
          </note>
          <note>
            Finland och Österrike medlemmar i EU. Österrikes och Sveriges
            jordbruk är ungefär av samma omfattning, medan Finlands är mindre.
            Det kan då vara relevant att jämföra dessa länder vad gäller utfallet
            av
          </note>
          <note>
            EU-ersättningar till jordbruk och landsbygdsutveckling. Det är
            en värdemätare på regeringens förmåga att hävda nationella intressen.
            Hur utfaller jämförelsen? Jo, Sverige får 149 miljoner euro, Finland
            290
          </note>
          <note>
            miljoner euro, Österrike 423 miljoner euro. I svenska kronor
            innebär det här en minskning från tidigare ram med 545 miljoner.
            För Finland är det en minskning med 200 miljoner, medan österrikarna
            får en ökning med 225 miljoner kronor. Under sjuårsperioden ger
            det en förlust för Sverige på 3 815 miljoner. Finland får ett
            plus gentemot oss med 2 415 miljoner och
          </note>
          <note>
            Österrike med 5 390 miljoner. Minskningen för Sveriges del är
            ca 30 % i förhållande till tidigare ram. Det är det som är det
            intressanta. Vi kan också ta upp en diskussion om vad som har
            varit och hur många miljarder vi redan har tappat. Jag tänkte
            att vi skulle lämna det bakom oss och försöka se vilka möjligheter
            vi har att faktiskt gå framåt och ta hem mer. Jag kan gärna ta
            den diskussionen också. Minskningen för
          </note>
          <note>
            Sveriges del är alltså ca 30 % i förhållande till tidigare ram,
            för Finland ca 7 %, medan Österrike ökar sin del med 7 %. Detta
            är fakta som ministern inte kan önska eller prata bort, fakta
            som visar på det misslyckande som jag talade om i min inledning.
          </note>
          <note>
            Orsakerna till misslyckandet är flera. Regeringen tog inte till
            vara på de möjligheter som EU-avtalet gav, vilket Göte Jonsson
            mycket tydligt har redovisat.
          </note>
          <note>
            Under flera år slösades möjligheterna bort. Utformningen av miljöprogrammen
            har gjorts onödigt krånglig, vilket försvårat utnyttjandet, något
            som också Göte Jonsson redovisade.
          </note>
          <note>
            Sedan vill jag också peka på att i direktiven till utredningen
            om det nya miljöprogrammet skrevs det in att man skulle se på
            ett alternativ som innebar en minskning med 1 miljard. Man kan
            fundera över vad det är för signal att skicka till Bryssel, att
            vi på förhand räknar med en nedskärning i miljöprogrammen.
          </note>
          <note>
            Sammantaget har vi på grund av detta inte bara en kommande förlust
            att se fram emot, utan man kan också konstatera att vi redan gjort
            mångmiljonförluster beroende på regeringens njugghet gentemot
            lantbruksnäringen.
          </note>
          <note>
            Och kom ihåg: Det handlar inte bara om jordbruket utan också
            om en mängd andra arbetstillfällen på landsbygden och inom livsmedelsindustrin.
            En uppskattning säger att varje mjölkboende genererar åtta andra
            arbetstillfällen. När vi i dag tappar bönder i näringen går mängder
            av jobb förlorade på grund av regeringens orättvisa jordbrukspolitik.
          </note>
          <note>
            Av dessa jämförelser kan man konstatera att resultatet av regeringens
            agerande när det gäller EU:s medel för miljöprogram och landsbygdsutveckling
            inte kan betecknas som något annat än ett misslyckande.
          </note>
          <note>
            På sin tid kunde Carl Bildt faktiskt erkänna att ett misslyckande
            var ett misslyckande. Men Margareta
          </note>
          <note>
            Winberg: Är det inte bäst att erkänna att detta inte var bra,
            att man inte fixade det här utan att man misslyckades? Låt oss
            nu hjälpas åt att reparera misslyckandet. Vi kristdemokrater ställer
            upp på att försöka att reparera skadorna. Men då är det grundläggande
            att inse att det hela gick snett och att man nu måste försöka
            att göra det bättre.
          </note>
          <note>
            Frågeställningen kvarstår: Är ministern beredd att
          </note>
          <note>
            - som nu också EU-kommissionen har sagt vara möjligt - kompensera
            denna förlust med nationella medel? Såvitt jag förstår finns det
            redan budgetmedel anslagna. Därför skulle ministern kunna ge ett
            sådant besked här i dag.
          </note>
          <note type="speaker">
            Anf. 7 ESKIL ERLANDSSON (c):
          </note>
          <note>
            Fru talman! Alla svenskar kör inte Volvo eller ringer med en
            mobiltelefon från Ericsson. Ändå bryr vi oss när Ford köper Volvos
            personbilstillverkning.
          </note>
          <note>
            Vi bryr oss när finska Nokia tar täten i mobiltelefonbranschen
            och när svenska storföretag hotar att flytta utomlands. Vi borde
            bry oss lika mycket när svenskt jordbruk konkurreras ut och hotas
            av nedläggning så att vi tvingas importera mer och mer av livsmedel
            som vi själva kan producera.
          </note>
          <note>
            Vi måste bry oss när det öppna odlingslandskapet och jordbrukets
            fortsatta miljöomställning är hotade och därigenom hela den svenska
            landsbygden. Centerpartiet har varit med och sanerat statens finanser.
          </note>
          <note>
            Nu när det börjar lätta och ljusna vid horisonten är det inte
            rimligt att landsbygden ska behöva lida i ytterligare sju år på
            grund av regeringens oförmåga.
          </note>
          <note>
            Jag är alldeles övertygad om att konsumenterna förstår att vi
            måste ha ett bra svenskt företagsklimat, även för jordbruksnäringen,
            om vi vill fortsätta att äta svensk mat som har hög kvalitet.
            Jag och Centerpartiet skräms av regeringens passiva inställning.
          </note>
          <note>
            Regeringen måste börja att göra sitt yttersta så att svenskt
            jordbruk kan överleva. Eller är regeringsförklaringens mening
            om jordbruket bara tomt prat? Där står de facto: "Jordbrukets
            utveckling som näring är en tillgång i den ekologiska omställningen."
            Är detta bara tomt prat, Margareta Winberg?
          </note>
          <note>
            Sveriges intressen måste på ett kraftfullt sätt försvaras inom
            EU. I annat fall blir det omöjligt att skapa ett ekologiskt hållbart
            samhälle där vi som konsumenter - för det är vi ju alla - gör
            lantbruket till en framtidsnäring.
          </note>
          <note>
            Regeringen tycks inte ha samma ambition för vår livsmedelsindustri
            som man har för de andra stora industriföretagen, trots allt vackert
            tal om jordbruket som en framtidsnäring. Medan regeringen bara
            pratar riskera man att kvaliteten på vår mat sänks. Man riskerar
            att det kommer in livsmedel på våra butikshyllor och köksbord
            som kommer från produktion som bygger på antibiotika och hormoner.
          </note>
          <note>
            Konsekvenserna av de beslut som nu är fattade är alltså - som
            nämnts flera gånger i debatten - att vi riskerar att tappa ungefär
            en halv miljard EU-pengar varje år under sju år. Det är mycket
            pengar för nationalhushållet. Till detta ska läggas att vi under
            den gångna perioden 1995-1999 har förlorat ca 5 miljarder i EU-medel
            och den svenska medfinansieringsdelen.
          </note>
          <note>
            Man kan bara konstatera att konkurrensförhållandena för Sveriges
            bönder och för den svenska landsbygden försämras ytterligare.
            Risken ökar då för företagsnedläggningar och därigenom en påskyndad
            strukturomvandling och negativa effekter, vilket får en särskild
            stor betydelse och negativa sysselsättningseffekter i landets
            glesbygdsområden.
          </note>
          <note>
            Ambitionerna i det svenska miljöprogrammet måste dras ned, vilket
            är djupt beklagligt. Också möjligheterna att hålla landskapet
            öppet minskar påtagligt. I Sverige representerar, som bekant,
            det öppna odlingslandskapet bara 8 à 9 % av landytan, och det
            tycker jag att vi ska vara rädda om.
          </note>
          <note>
            Centerpartiets utgångspunkter är att förlorade EU-
          </note>
          <note>
            medel - dvs. drygt 500 miljoner kronor varje år - ska kompenseras
            och att tidigare anslagna svenska budgetmedel självfallet ska
            ligga fast.
          </note>
          <note>
            Avslutningsvis konstaterar jag att Jonas Ringqvist tycks vara
            med på vagnen i morgon, och det gläder mig. Därtill vill jag fråga
            Margareta Winberg om hon efter det anförande som hon har hållit
            ser det uppnådda resultatet som en framgång för Sverige, för svensk
            landsbygd och för svenskt jordbruk. Jag ser det inte så.
          </note>
          <note>
            (Applåder)
          </note>
          <note type="speaker">
            Anf. 8 HARALD NORDLUND (fp):
          </note>
          <note>
            Fru talman! Den här debatten handlar i mångt och mycket om, eller
            snarare borde handla om, det europeiska samarbetet, om dess former
            och villkor. Folkpartiet står sedan länge för ett vassare EU,
            ett EU som ägnar sig åt färre områden än i dag. Den bästa medicinen
            mot bristande effektivitet och ifrågasatt legitimitet är att visa
            att EU kan skala bort sådana frågor som medlemsländerna kan lösa
            lika bra på egen hand.
          </note>
          <note>
            Att konsekvent hävda närhetsprincipen och föra undan ett stort
            antal frågor från EU:s beslutskompetens skulle kraftigt stärka
            unionens ställning bland Europas medborgare. Principen ska vara
            att endast tydligt gränsöverskridande frågor ska hanteras av unionen.
          </note>
          <note>
            För oss socialliberaler är östutvidgningen den absolut viktigaste
            frågan för EU under de närmaste åren. Vi accepterar inte en fortsatt
            förhalning av utvidgningsprocessen. Vi anser att dagens ansökarländer
            bör komma med så snart som möjligt. En tidtabell för utvidgningen
            bör snarast fastställas för den första raden av ansökarländer.
          </note>
          <note>
            För att en utvidgning ska kunna bli praktiskt möjlig behövs,
            förutom ändringar i EU:s författningar, ändringar i den gemensamma
            jordbruks- och glesbygdspolitiken.
          </note>
          <note>
            EU:s jordbrukspolitik har sin upprinnelse i bristen på livsmedel
            åren efter andra världskriget. Med umbärandena under och efter
            kriget i färskt minne var det ett viktigt mål att brist på mat
            inte skulle få plåga européerna i framtiden, men nu är läget det
            motsatta.
          </note>
          <note>
            En omfattande överproduktion är det stora problemet. Nu är det
            därför hög tid att börja betrakta den här sektorn som en bransch
            bland andra, som på lång sikt ska verka utan subventioner och
            utan gränsskydd.
          </note>
          <note>
            Under alla förhållanden bör det inte vara en uppgift för unionen
            att bedriva en kostsam jordbrukspolitik.
          </note>
          <note>
            Förutom att den med sin nuvarande utformning utgör ett hinder
            för unionens östutvidgning, reser den dessutom orättvisa hinder
            mot möjligheter till handel med tredje världen och bidrar därmed
            till en osolidarisk ekonomisk världsordning.
          </note>
          <note>
            EU har i samband med utvidgningen en unik möjlighet att genomföra
            reformer i jordbrukspolitiken
          </note>
          <note>
            - reformer som kommer att prägla hela unionens arbete under lång
            tid framöver. Det viktigaste är att skapa förutsättningar för
            att jordbrukare, som vilken annan företagare som helst, ges möjlighet
            och frihet att på likvärdiga villkor konkurrera med sina produkter
            på en konkurrensutsatt marknad. Detta förutsätter att både svensk
            och europeisk politik underlättar för små- och nyföretagandet,
            så att även småskaliga alternativ kan växa fram på landsbygden.
          </note>
          <note>
            Vi socialliberaler vill göra EU till världens bästa miljöorganisation.
            Då handlar det om ett naturens
          </note>
          <note>
            Europa. Det handlar om ett Europa som bevarar den biologiska
            mångfalden, ett Europa som bekämpar växthuseffekten och ett Europa
            som begränsar kemikalieutsläppen. I det här arbetet är böndernas
            insatser centrala.
          </note>
          <note>
            Den debatt vi för i dag är ett tydligt utslag av en överreglerad
            jordbrukspolitik. Det är alldeles galet att miljön och utvecklingen
            på landsbygden blir beroende av en dragkamp om resurser i ett
            nollsummespel länder och intressen emellan. Och det är ovärdigt
          </note>
          <note>
            Sveriges och övriga Europas bönder att tvingas hugga sig fram
            i en snårig blankettdjungel i stället för att bruka öppna landskap.
          </note>
          <note type="speaker">
            Anf. 9 GUDRUN LINDVALL (mp):
          </note>
          <note>
            Fru talman! Man kan fundera på vad vi ska använda dagens debatt
            till. Vi är alla överens om att
          </note>
          <note>
            Sverige ska ha så stort miljöstöd och landsbygdsutvecklingsstöd
            som möjligt, att den nivå som vi fick vid medlemskapsförhandlingarna
            är den nivå som vi även fortsättningsvis ska hamna på. Detta är
            vi alla partier i denna kammare överens om.
          </note>
          <note>
            Är det då meningsfullt att anklaga regeringen för att vi inte
            utnyttjade 2,8 miljarder i miljöstöd från första året som vi var
            medlemmar? Är det detta som är det väsentliga? Eller kanske vi
            ska anklaga Vänsterpartiet för att de var med om den budget där
            det här stödet sänktes därför att det fanns en vilja att sanera
            Sveriges ekonomi. Eller ska vi anklaga Centerpartiet för att man,
            när man kom med i förhandlingarna om budgeten, inte heller ansåg
            att det fanns utrymme att första året direkt i förhandlingarna
            skriva upp miljöstödet till 2,8 miljarder? Eller kanske vi ska
            anklaga bönderna, fru talman, för att de faktiskt inte har utnyttjat
            de miljöstöd som har funnits möjlighet att söka. 1998 var det
            miljöstöd som betalades ut knappt 2 miljarder, fast det då fanns
            en möjlighet att söka 2,8 miljarder.
          </note>
          <note>
            Nej, fru talman, det här är inte väsentligt, därför att det finns
            förklaringar till varför regeringen inte ansåg sig ha möjlighet
            att använda 2,8 miljarder från början. Det behövdes en sanering
            efter det borgerliga budgetbluddret som hade varit under förra
            mandatperioden, då man hade misslyckats med att klara Sveriges
            finanser. Det fanns ett skäl att anse att vi inte kunde räkna
            upp miljöstödet till 2,8 miljarder. Vi i
          </note>
          <note>
            Miljöpartiet skulle önska att det hade gått att göra det, men
            vi kan förstå att det inte fanns möjlighet. Man kan också förstå
            varför bönderna inte utnyttjade miljöstödet fullt ut trots att
            de har kunnat. Det har varit krångliga regler. Vi har också varit
            motståndare till en del av de stöd som har införts.
          </note>
          <note>
            Men vem ska vi då ge oss på här? Jag skulle önska att den här
            debatten blev en samfälld protest mot kommissionen. Vi kan inte
            acceptera från svensk sida att kommissionen hanterar Sverige på
            detta sätt. Det finns all anledning att ifrågasätta kommissionens
            sätt att fördela stöden.
          </note>
          <note>
            Först och främst har man över huvud taget inte tittat på miljönyttan.
            Det är meningen att miljöstöden ska vara ersättningar för det
            man gör för miljön i lantbruket. Vi vet att en del av våra lantbruk
            orsakar stora miljöproblem. Tanken är att miljöstöden ska ge ersättning
            för att man försöker skapa en bättre tingens ordning.
          </note>
          <note>
            Men många länder utnyttjar miljöstöden som rena inkomststöd.
            Det hade varit på sin plats att kommissionen hade sett över olika
            länders miljöprogram för att se om det var miljöprogram värda
            namnet eller om miljöstödet har använts som ett rent inkomststöd.
            Jag är övertygad om att fördelningen mellan länderna i så fall
            hade blivit annorlunda.
          </note>
          <note>
            Det finns också all anledning att klandra kommissionen för det
            hemlighetsmakeri som man ägnar sig åt. Vi vet att det är en byråkratisk
            organisation där öppenheten inte är det främsta kännetecknet.
            Men att man skapar en matematisk modell som är fullständigt orimlig
            när man beräknar hur stort stödet ska vara finns det all anledning
            att klandra.
          </note>
          <note>
            Vi kan konstatera att Sverige är det land som per invånare betalar
            högst medlemsavgift. 23 miljarder -
          </note>
          <note>
            ett hisnande belopp - är det som ska betalas år 2000.
          </note>
          <note>
            Utifrån det perspektivet är det rimligt att Sverige får tillbaka
            de pengar som vi i medlemskapsförhandlingarna har förhandlat oss
            fram till för landsbygdsutveckling och miljöstöd.
          </note>
          <note>
            Jag skulle önska att resultatet av den här debatten blev att
            vi samfällt, alla partier, tillskrev kommissionen och talade om
            att förhandlingsresultatet inte är någonting som partier i Sveriges
            riksdag accepterar -
          </note>
          <note>
            ni får tänka om.
          </note>
          <note>
            Finns det några speciella skäl för Sverige att kräva det här?
            Ja, det gör det faktiskt. Tittar vi på svenskt lantbruk och svensk
            natur kan vi se att vi har en kort odlingssäsong. Det är en kort
            tid då det är biologisk aktivitet i marken. De svenska jordarna
            har alltså svårare att bryta ned bekämpningsmedel, som vi tyvärr
            kan se ökar i användning.
          </note>
          <note>
            Vi har också en kort växtsäsong, vilket innebär att det är svårare
            att ta till vara kvävet som används. Det läcker ut ungefär 80
            kg kväve per hektar i svenska lantbruk, enligt beräkningar av
            professor Artur
          </note>
          <note>
            Granstedt. Detta beror också på att vi har speciella betingelser
            - vi har liksom vinter här.
          </note>
          <note>
            Vidare har vi en sur berggrund, vilket innebär att det är svårare
            i det här landet att kompensera för ett surt nedfall. Det ger
            också lantbruket väldigt speciella nackdelar.
          </note>
          <note>
            Det innebär alltså att det finns klara skäl till att
          </note>
          <note>
            Sverige får extra miljöpengar och att det svenska lantbruket
            ställer om till en ekologisk produktion.
          </note>
          <note>
            Det är också rimligt att det i ett miljöprogram ska kunna finnas
            ambitioner, dvs. att om man vill att alltfler ska ställa om till
            ekologisk produktion så kan man inte nyttja alla medel första
            året. Då måste det finns utrymme för dem som kommer år fem. Det
            här är någonting som kommissionen måste ta hänsyn till.
          </note>
          <note>
            Därför anser vi från Miljöpartiets sida att vi samfällt ska vända
            oss till kommissionen och säga att vi inte accepterar förslaget
            och att vi ska ha de här pengarna.
          </note>
          <note>
            Det kanske inte behövs första året, men det ska finnas en bekräftelse
            från kommissionen om att vi kommer att få öka programmen allteftersom
            behovet finns för att ligga på nivån 2,8 miljarder i miljöstöd,
            som kommer att behövas inom ett par år. Det är väsentligt.
          </note>
          <note>
            Det minsta man kan begära är att Sverige får kompensera förlusten
            med nationella pengar. Hälften av dessa finns anslagna i budgeten,
            men resten måste vi få kompensation för.
          </note>
          <note>
            Tyvärr är det ju inte vi här som bestämmer detta, utan det är
            Bryssel. Men komissionen bör få en knäpp på näsan.
          </note>
          <note>
            Anf. 10 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Tänk om vi hade haft hur mycket pengar som helst!
            Tänk hur vi då skulle kunna fördela! Men det är ju ett önsketänkande.
            Vissa partier tycks dock ha hur mycket pengar som helst - och
            hade det också under perioden 1991-1994 med känt resultat. Min
            fråga blir, när jag hör de här önskedrömmarna som ni ju ändå måste
            vara medvetna om är önskedrömmar: Hur skulle vi ha gjort 1995
            när vi gick in i EU? Skulle vi ha skurit ytterligare i sjukersättningen
            för att bönderna skulle ha kunnat få den framförhandlade ramen?
            Skulle vi ha skurit i barnbidragen, i a-kassan? Eller var skulle
            vi ha tagit pengarna?
          </note>
          <note>
            Vi gjorde en politisk prioritering då, och den står jag upp för.
            Den var korrekt och riktig. Det hade varit politiskt omöjligt
            att skära ned ytterligare för löntagare, barnfamiljer och pensionärer
            - som ni i andra sammanhang och andra debatter värnar så väldigt.
          </note>
          <note>
            Det hade varit omöjligt. Därför blev inte uppräkningen till bönderna,
            när andra fick nedskärningar, större än så. Det blev 2 miljarder
            kronor plus.
          </note>
          <note>
            Göte Jonsson säger att han har bönat och bett. Jag vet inte vem
            han har bönat och bett hos. Inte är det hos mig eller hos Jordbruksdepartementet,
            som det nu heter. Jag blir väldigt irriterad över det uttrycket.
            Säg hellre den politiska ledningen eller jordbruksministern. Jag
            tar nämligen ansvar för vad vi har gjort.
          </note>
          <note>
            Både i debatten i EU-nämnden och enligt vad som skymtar fram
            här skulle det vara tjänstemännen som inte skött sig. Men det
            vill jag säga att de verkligen har gjort. De har varit oerhört
            engagerade i det här.
          </note>
          <note>
            De har varit och förhandlat hela tiden, både under agendaarbetet
            och nu efter beslutet i Berlin.
          </note>
          <note>
            Blir östutvidgningen enklare om Sverige får mindre? Nu är vi
            där igen: Försök att se helheten! Jag delar Harald Nordlunds uppfattning
            i långa stycken, och jag tycker att det borde vara en insikt som
            fler skulle omfattas av. Säger vi i ena stunden att vi är för
            östutvidgningen och vill att dessa länder som står och klappar
            på dörren ska få komma in, då måste vi också fråga oss vad som
            krävs för att de skall få göra det.
          </note>
          <note>
            Det krävs bl.a. en kraftig förändring av EU:s jordbrukspolitik.
            Annars blir det omöjligt. Det tror jag nog att ni, om ni tänker
            er för, är medvetna om.
          </note>
          <note>
            Sedan noterade jag en annan sak som är intressant med Göte Jonsson.
            Han säger att det konventionella jordbruket måste få sitt. Vad
            han inte sade var att något annat jordbruk inte skulle få sitt.
            Jag tolkar det som att han tycker att man ska dra ned för det
            ekologiska jordbruket men se till att det konventionella får sitt.
          </note>
          <note>
            Jonas Ringqvist talar om bortförklaringar. Det är två partier
            som har bett mig komma hit, och vi ska ha den här debatten i dag
            för att jag ska redovisa principerna för fördelningen. Det är
            det jag har gjort. Det är inte fråga om en bortförklaring. Det
            är en förklaring av hur det har gått till. Så här var det, och
            så här blev det. Jag har också papper med mig om ni vill se hur
            alla förhandlingsturer har gått till, hur många gånger vi har
            sprungit i korridorerna i Bryssel, hur många gånger jag har varit
            hos Franz Fischler, hur många gånger representationen har varit
            där och hur många höga tjänstemän från vårt departement som har
            åkt till
          </note>
          <note>
            Bryssel för att tala om det här och beskriva att Sverige vill
            ha en stor andel av den här kakan - som ju blev mindre än vi trodde.
          </note>
          <note>
            Så tar Jonas upp moduleringen. Det är intressant.
          </note>
          <note>
            Jag undrar vad Moderaterna, kd och Centern säger om det. Ska
            vi ta lite av dem som får miljonbelopp från Bryssel? Ska vi ta
            lite och lägga på landsbygdsutveckling och miljöstöd? Ska vi ta
            lite av alla eller hur ska vi göra för att i den här situationen
            få till en bättre utveckling på gles- och landsbygden. Det vill
            jag gärna ha ett svar på, för det är en principiellt viktig fråga.
          </note>
          <note>
            Dan Ericsson talar om dimridåer och helt ovidkommande saker.
            Jag blir förbluffad. Är östutvidgningen helt ovidkommande? Det
            trodde jag inte att den var ens för kd. Men uppenbarligen är det
            så, och uppenbarligen förstår Dan Ericsson inte heller sambandet
            mellan östutvidgningen och EU:s jordbrukspolitik. Det finns nämligen
            ett sådant samband, och det måste man orka se även om det innebär
            att det blir lite mindre pengar till Sveriges bönder precis som
            det blir mindre pengar till alla andra EU-länders bönder om vi
            ska vara solidariska med de två miljoner bönder i Polen som vill
            komma in. Också de vill säkert ha en liten del av kakan.
          </note>
          <note>
            Så säger Dan Ericsson: Titta på Finland och titta på Österrike.
            Ja, det passar nu att jämföra med de länderna. Normalt när jag
            står här i kammaren tittar man på Danmark. Då är det synd om de
            svenska bönderna för att de danska bönderna får så mycket mer.
          </note>
          <note>
            Men kan vi i dag titta på Danmark skulle jag vilja säga att Danmark
            får 50 miljoner euro och vi 149. Då var det kanske inte så dåligt
            den här gången om vi jämför med Danmark.
          </note>
          <note>
            Eskil Erlandsson frågar om det är tomt prat i regeringsförklaringen.
            Det är det självklart inte. Jag återkommer till hur vi ska uppfylla
            detta.
          </note>
          <note type="speaker">
            Anf. 11 GÖTE JONSSON (m):
          </note>
          <note>
            Fru talman! Jordbruksministern ska inte tro annat än att vi genomskådar
            debattekniken. Jag har inte kritiserat tjänstemännen. Jag har
            sagt att det är jordbruksministern som har ansvaret. Jag förutsätter
            att jordbruksministern ger sina tjänstemän direktiv. Jag har inte
            kritiserat en enda tjänsteman.
          </note>
          <note>
            Sedan måste vi renodla den här diskussionen och inte blanda bort
            korten. Vi vet att EU:s framtida jordbrukspolitik måste reformeras.
            Vi ställer upp på det.
          </note>
          <note>
            Östutvidgningen är nödvändig. Vi ställer upp på det.
          </note>
          <note>
            Men svara mig på en sak, Margareta Winberg. Vad debatten handlar
            om nu är den gemensamma kaka som kommissionen har beslutat ska
            fördelas till EU
          </note>
          <note>
            utifrån miljöersättningar och landsbygdsprogram. Det är det vi
            diskuterar. Och det är i fördelningen av den kakan som Sverige
            har misslyckats. Är det lättare med östutvidgningen för att Österrike
            har fått plus
          </note>
          <note>
            7 % och Sverige minus 30 % när det gäller denna gemensamma kaka?
            Givetvis inte. Det handlar om samma pengar. Tala klartext - blanda
            inte bort korten! Det är väl ändå det första man har rätt att
            kräva av en jordbruksminister.
          </note>
          <note>
            Sedan gäller det frågan om konsumenter och producenter. Det finns
            i dag inget motsatsförhållande.
          </note>
          <note>
            Vad tjänar Sveriges konsumenter på att österrikarna får mer ersättningar
            än vad svenska bönder får? Vad tjänar Sveriges konsumenter på
            att miljön i Österrike värnas bättre än miljön i Sverige? De tjänar
            inte ett dugg. De förlorar. Försök inte skapa motsättningar som
            inte finns. Ta ansvar för misslyckandet i stället.
          </note>
          <note>
            Det vore klädsamt.
          </note>
          <note>
            Vad är orsaken till detta misslyckande? Jo, det är det som jag
            har nämnt tidigare. Margareta Winberg vände upp och ned på regelverket.
            Vi tappade tid.
          </note>
          <note>
            Regelverket blev krångligt. Låt mig läsa en sak. Här har jag
            samlingen av regelverk för miljöersättningar.
          </note>
          <note>
            Jag ska bara läsa ett enda avsnitt som Margareta
          </note>
          <note>
            Winberg har signerat. Det gäller åkrar med flikiga naturgivna
            former, små svårbrukade åkrar. I fråga om att få ersättning för
            en sådan står det så här: "Åker med flikar och gipar och renar
            som helt eller till största delen har en bevarad naturgiven form
            överensstämmande med det förhållande som gällde före jordbrukets
            motorisering. Åkerkantens längd är betydligt längre än omkretsen
            på åker vars fältform är anpassad till moderna jordbruksmaskiner.
            Åkerns flikighetshalt får inte vara mindre än 6."
          </note>
          <note>
            Ärade kammarledamöter! Ta ställning till detta, för att få ersättning
            för flikiga åkrar! Margareta Winberg! Är det underligt att Sveriges
            bönder inte vågar söka stöd för flikiga åkrar? Samtidigt vet man
            att man får betala tillbaka pengar fem år därefter om en av
          </note>
          <note>
            Jordbruksverkets kontrollanter kommer och säger att man inte
            har skött det här. Då häftar man i skuld fem år därefter. Ta ansvar,
            Margareta Winberg, för detta misslyckande! För det är det det
            handlar om i det här sammanhanget.
          </note>
          <note>
            Margareta Winberg! Är det inte dags för en parlamentarisk beredning
            för att få rätsida på detta?
          </note>
          <note>
            En annan sak som jag vill ta upp är: Vi behöver en hel jordbruksminister
            - en hel. Margareta Winberg har lastats på också den stora, viktiga
            jämställdhetsfrågan. Det går inte att förena dessa båda uppdrag,
            det har vi sett. Nu kräver vi en hel, inte en halv, jordbruksminister.
          </note>
          <note>
            (Applåder)
          </note>
          <note type="speaker">
            Anf. 12 JONAS RINGQVIST (v):
          </note>
          <note>
            Fru talman! Jag vill börja med att instämma i en hel del av det
            som Gudrun Lindvall tog upp. Vi behöver mycket pengar till den
            svenska miljöomställningen. Vi ska kräva av kommissionen att vi
            ska få de pengarna. Nu är läget som det är.
          </note>
          <note>
            Men det är läskigt att se: Vi är en folkvald församling i Sverige.
            Vi är allihop eniga om att vi behöver pengar till miljöomställningen.
            Vi vill fortsätta på den väg som vi har valt - enigt. Nu är vi
            överkörda av
          </note>
          <note>
            EU-kommissionen. Vår vilja är underställd EU-
          </note>
          <note>
            kommissionens vilja. Det är odemokratiskt.
          </note>
          <note>
            Men det är inte så enkelt. Beslutet är också beroende av den
            svenska regeringens inställning. Margareta Winberg har en ideologisk
            vilja att reformera jordbrukspolitiken, och vi i Vänsterpartiet
            delar den viljan. Vi behöver reformera jordbrukspolitiken för
            att bidra till en rättvisare världsordning, där svenska bönder
            inte har orättvisa förutsättningar gentemot andra bönder i andra
            delar av världen, t.ex. småbönder i tredje världen. Och vi behöver
            reformera jordbrukspolitiken för att få en miljöomställning i
            Sverige. Vi behöver en sådan omställning av EU:s gemensamma jordbrukspolitik.
          </note>
          <note>
            Men samtidigt måste den svenska regeringen vara något mer pragmatisk
            och bevaka de svenska intressena. Det är en svår balansgång mellan
            omställningen och reformeringen av EU:s jordbrukspolitik och att
            bevaka de svenska intressena, och den här gången gick det inte
            så bra. Sverige slutade som förlorare i den reformering som vi
            precis har genomfört.
          </note>
          <note>
            Den intressanta frågan är nu hur vi går vidare. Det är väldigt
            mycket prat om varför det blev som det blev osv. Hur ska vi gå
            vidare? Eskil Erlandsson har tagit initiativ till ett utskottsinitiativ,
            ett initiativ som i princip är samma gamla visa om jordbrukets
            ryggsäck; ryggsäcksdiskussionen i förlängning, om man så vill.
            Ett sätt att plocka politiska poäng är naturligtvis att Centerpartiet
            visar att man vill göra någonting.
          </note>
          <note>
            Och Eskil Erlandsson tror att jag är med på vagnen.
          </note>
          <note>
            Jag är med på vagnen för att ställa om svenskt jordbruk, för
            att satsa pengar på en omställning av svenskt jordbruk och för
            att hitta de lösningar som behövs. Jag är inte med på Eskil Erlandssons
            vagn för att plocka politiska poäng.
          </note>
          <note>
            Så frågan är: Vad ska hända nu, Margareta? Det är bra att jordbruksministern
            tar upp frågan om modulering och att hon instämmer att det kan
            vara en lösning, men den andra punkten, som jag ser som en minst
            lika viktig punkt, är de andra ekonomiska styrmedel som vi har,
            nämligen jordbrukets skatter. Hur kan vi använda dem på ett bättre
            sätt för att kompensera för de förluster som vi har gjort i miljöstödsprogrammet
            och i landsbygdsförordningen? Är jordbruksministern beredd att
            diskutera de frågorna också?
          </note>
          <note type="speaker">
            Anf. 13 DAN ERICSSON (kd):
          </note>
          <note>
            Fru talman! Margareta Winberg fortsätter att lägga ut dimma.
            Risken är att hon själv går alltmer vilse.
          </note>
          <note>
            Det är kanske bättre, innan hon helt försvinner bort, att hon
            faktiskt tar till sig det som flera nu har uppmanat henne till:
            att erkänna att hon har misslyckats, men att vi kanske tillsammans
            kan reparera skadan.
          </note>
          <note>
            Jordbruksministern hävdade här att hon minsann har farit som
            en skottspole till Bryssel, varit hos Fischler osv. Ja, det är
            mycket möjligt att det är så. Men det var ju ändå näst intill
            pinsamt att se nu, under de senaste dagarna, när den som har fått
            rycka ut för att rädda vad som räddas kunde var LRF:s företrädare,
            som ändå lyckades utverka ett löfte från kommissionen om att Sverige
            självt skulle kunna få kompensera för de förluster som vi har
            fått genom regeringens handlande. Vi har nu fått ett löfte, tack
            vare det ingripande som LRF har gjort. Men vad gjorde regeringen
            då? Var fanns regeringen? Är det så att det är lantbruksrörelsen
            som ska försöka förhandla själv med
          </note>
          <note>
            EU-kommissionen för att det ska bli några pengar till
          </note>
          <note>
            Sverige? Det är en mycket märklig situation.
          </note>
          <note>
            Margareta Winberg var återigen inne på östutvidgningen. Låt mig
            också slå fast att vi är för en östutvidgning. Men vi ser det
            som ett problem när ministern faktiskt under årens lopp har målat
            upp jordbrukspolitiken som ett hot mot östutvidgningen.
          </note>
          <note>
            Det har skrämt väldigt många av de medlemsländer som nu finns
            för just en östutvidgning. Men det är ju inte på det sättet. Det
            motsatsförhållande som Margareta Winberg målar upp existerar ju
            inte.
          </note>
          <note>
            Och sedan vill jag beröra frågan om sjukersättningen. Vi kan
            ju ta den diskussionen. Socialdemokraterna gick till val på att
            höja sjukersättningen. Man sänkte den sedan till 75 %, trots kristdemokraternas
            motstånd. Vi var inte med på några sådana sänkningar. Det handlade
            om prioriteringar. Detta är självklart
          </note>
          <note>
            - vi prioriterade också då - men de prioriteringar regeringen
            då gjorde har nu lett till att vi har tappat uppemot 8-10 miljarder,
            pengar som vi hade kunnat hämta hem från EU-kassan och som skulle
            ha skapat jobb och sysselsättning både på landsbygden och i livsmedelsindustrin.
            Detta var definitivt en felaktig prioritering!
          </note>
          <note>
            Jag har lyssnat på Jonas Ringqvist och Gudrun
          </note>
          <note>
            Lindvall. Jag uppfattade inte heller att Jonas
          </note>
          <note>
            Ringqvist var så där väldigt positiv. Han ska nu tillsammans
            med Margareta Winberg, som jag uppfattade det, redan börja försöka
            slåss inom det mindre utrymme som man på något sätt redan har
            accepterat.
          </note>
          <note>
            Ja, men det är ju att ge upp! Ska vi inte försöka ta ett större
            utrymme att fördela, hellre än att vi nu inom det lilla som är
            kvar ska försöka slåss inbördes? Det är ju en förödande strategi
            att redan på förhand ha gett upp.
          </note>
          <note>
            Jag tar gärna till mig Gudrun Lindvalls råd i stället, om regeringspartiet
            ställer upp på det, nämligen att vi samfällt säger till kommissionen
            att vi inte accepterar det här och att regeringen säger att vi
            inte accepterar det här. Vi accepterar inte detta misslyckande,
            utan vi är eniga i Sveriges riksdag om att vi inte ska ha det
            så här. Ja, det kanske är en väg att komma fram.
          </note>
          <note>
            Får jag också ta tillfället i akt att ändå peka på något vad
            gäller innehållet i miljöprogrammet också.
          </note>
          <note>
            Jag utgår fortfarande ifrån att vi ska kunna få en högre nivå
            och en större volym, men då är det också viktigt med innehållet.
            Det är då centralt att vi inte tappar bort ekostödet. Det är alltså
            den konventionella odlingens övergång till mer miljövänliga metoder
            som ger störst effekt. Så ta inte bort det som Miljöprogramsutredningen
            föreslog! Se också till att använda den möjlighet som EU-överenskommelsen
            innebar, så att vi får med oljeväxterna också i miljöprogrammet.
            Annars tappar vi bort den odlingen.
          </note>
          <note>
            Det var något kort om innehållet i miljöprogrammet.
          </note>
          <note>
            Det är inte oväsentligt, och jag ser fram emot när det förslaget
            kommer på riksdagens bord.
          </note>
          <note type="speaker">
            Anf. 14 ESKIL ERLANDSSON (c):
          </note>
          <note>
            Fru talman! Vi äter ju gärna svensk mat, mat som är fri från
            antibiotika, hormoner och salmonella. Den höga matkvalitet som
            vi har i Sverige förutsätter att vi har ett livskraftigt svenskt
            jordbruk även i framtiden.
          </note>
          <note>
            Därtill är det ju så att livsmedelsindustrin är vår tredje största
            industrinäring, mätt i förhållande till antalet anställda. Mäter
            man produktionsvärdet så är den de facto den andra största industrigrenen
            i Sverige.
          </note>
          <note>
            Jordbruket och jordbrukspolitiken berör oss alla eftersom vi
            äter, är sysselsatta och jobbar i olika delar av Sverige. Då går
            det inte, Margareta Winberg, att ställa grupper, orter och landsändar
            mot varandra. Det intressanta är att göra en jämförelse med hur
            det är i andra länder som ingår i den europeiska unionen.
          </note>
          <note>
            Jag tycker inte att jordbruksministern ska tala om en sanering
            och förbättring som har skett efter EU-
          </note>
          <note>
            inträdet. Det var ju ändå så att Margareta Winberg lade fram
            ett förslag som riksdagen fick rätta till.
          </note>
          <note>
            Riksdagen fick dubblera det förslag som Margareta
          </note>
          <note>
            Winberg lade fram i sin första proposition efter det att vi gick
            med i den europeiska unionen.
          </note>
          <note>
            Därtill har, som på ett förtjänstfullt sätt sagts här av många,
            det regelsystem som har skapats kring bl.a.
          </note>
          <note>
            miljöersättningarna inneburit att det varit svårt utnyttja de
            system som ändå finns. Om regeringen hade hörsammat våra förslag
            hade det varit möjligt att öka anslutningen till de olika programmen
            och därmed öka uttaget av EU-medel, men det har regeringen inte
            gjort. Vi hade t.ex. kunnat höja ersättningsnivåerna för vall-
            och betesmarker, extensiva marker som är viktiga för att bevara
            och utveckla det öppna odlingslandskapet.
          </note>
          <note>
            Det intressanta är ändå, som någon har sagt här, hur vi kommer
            vidare. Jag blir förvånad när jag i bästa välvilja har ställt
            ett förslag i miljö- och jordbruksutskottet som kritiseras av
            Jonas Ringqvist.
          </note>
          <note>
            Antingen har Jonas Ringqvist inte läst förslaget eller så har
            han läst det och inte förstått, eller så har han läst det och
            inte velat förstå. Det vore i så fall det allra värsta.
          </note>
          <note>
            Det jag har sagt är att jag vill att miljö- och jordbruksutskottet
            begär hos regeringen att den omedelbart undersöker vad reduceringen
            av miljö- och lantbruksstödet kommer att innebära för svenskt
            jordbruk. Det är en vänlig begäran om att få veta vad detta innebär
            för oss. Regeringen bör därefter få i uppdrag att återkomma med
            förslag till åtgärder för att kompensera jordbruket så att det
            får jämförbara konkurrensvillkor och så att miljömålen kan uppnås.
          </note>
          <note>
            Att stå och anklaga mig för att med denna välvilliga och timida
            begäran vilja ta politiska poänger tycker jag är att ta till för
            mycket.
          </note>
          <note type="speaker">
            Anf. 15 HARALD NORDLUND (fp):
          </note>
          <note>
            Fru talman! Jag vill understryka vad Gudrun
          </note>
          <note>
            Lindvall sade om att kvaliteten i miljöprogrammet bör vara avgörande.
            Den här diskussionen handlar ju om stödet till miljön och inte
            om stödet till jordbrukaren. Det gemensamma ansvaret omfattar
            vårt kulturarv och bevarandet av den biologiska mångfalden.
          </note>
          <note>
            Jordbrukets miljöstöd är till för att bevara ett varierat odlingslandskap
            och en varierad kulturmiljö. En politik som vill främja landsbygds-
            och glesbygdsutveckling måste för att lyckas vanligen ha en bredare
            inriktning än stöd till enbart livsmedelsproduktion. Det framtida
            landsbygdsstödet måste inriktas än mer mot miljövänligt jordbruk.
          </note>
          <note>
            Fru talman! Ett glädjande inslag i utvecklingen är den diskussion
            som pågår från och inom LRF. Där har man till skillnad från många
            andra lämnat den ensidiga ryggsäcksdiskussionen. Man har tagit
            upp en bredare debatt om det svenska jordbruket och den svenska
            jordbrukspolitiken. Jag är besviken över, fru talman, att den
            här debatten inte mer handlar om de frågorna.
          </note>
          <note>
            Den gemensamma europeiska jordbrukspolitiken har inte tagit tillräcklig
            hänsyn till miljön. En felaktig användning av växtnäring och bekämpningsmedel
            har skapat problem. Det är av största vikt att bidragssystemet
            ändras och nya regler utformas för att skapa förutsättningar för
            en hållbar resursanvändning och ett mer miljövänligt europeiskt
            jordbruk. En successivt genomförd jordbruksreform skulle ge naturen
            en chans att läka.
          </note>
          <note type="speaker">
            Anf. 16 GUDRUN LINDVALL (mp):
          </note>
          <note>
            Fru talman! Jag kan konstatera att det är två partier som vågar
            protestera hos kommissionen. Det var lite! Övriga tycks lägga
            sig platt för kommissionen.
          </note>
          <note>
            Det tycker jag är fegt. Det är klart att vi ska protestera! Har
            vi några maktmedel att ta till? Låt oss dra in den delen av medlemskapspengarna
            som vi tycker att vi ska använda för miljöprogrammet till jordbruket.
          </note>
          <note>
            Tror ni att kommissionen intervenerar, eller vad tror ni att
            den gör? Naturligtvis måste vi vara tuffa mot den odemokratiska
            institution som kommissionen utgör. Det är en institution som
            inte ens vill diskutera hur man prioriterar i sina utgifter.
          </note>
          <note>
            Jag tycker att det är bra att alla partier här visar att de är
            angelägna om miljösatsningarna i jordbruket.
          </note>
          <note>
            Men låt oss slå fast att det är pengar för att vidta åtgärder
            för miljön och inte för inkomststöd till jordbruket. Effekten
            blir naturligtvis att vi inte har råd med så mycket miljönytta.
            Det är oerhört allvarligt.
          </note>
          <note>
            Tittar man på de pengar som kommer är det ungefär lika mycket
            som det är prognostiserat att svenska lantbruket skall ta ut för
            år 1999. Det är allvarligt att det i så fall inte finns en möjlighet
            till utveckling av miljöstöden i lantbruket. Det måste vi ändra
            på.
          </note>
          <note>
            Det kom en utredning i somras som alla partier hade möjlighet
            att tycka till om. Såvitt jag förstått har man inte utnyttjat
            det. Vi vet ju att Moderaterna anser att miljön är en restpost,
            så det är kanske inte så angeläget att tycka till. Vi i Miljöpartiet
            anser att förslaget är bra. Det tar bort mycket av det krångel
            som finns. Vi anser att det förslaget skall implementeras nu.
            Det skall stadfästas en nivå på 2,8 miljarder.
          </note>
          <note>
            Det är en klar signal till Bryssel: Vi tänker ha ett miljöprogram
            på 2,8 miljarder. Sedan skall vi kräva att få tillbaka pengarna
            från Bryssel. Går inte det anser Miljöpartiet att vi skall lägga
            på nationella pengar upp till 2,8 miljarder. Nu skall de godkänna
            det. Det är lite nesligt att Bryssel ska godkänna våra ambitioner,
            men så är denna union. Går de inte med på det kan vi i Miljöpartiet
            tänka oss att diskutera en modulering. Det är i absolut tredje
            hand att ta från arealstöden. Men vi vet att arealstöden i dag
            med den utformning de har faktiskt är ett hot mot miljön. De skapar
            ett intensivt lantbruk som påverkar miljön negativt. Därom kan
            vi väl vara ense.
          </note>
          <note>
            Det intressanta borde vara att fundera på den möjlighet som kommissionen
            har fört fram. Det finns en uppräkning på 2 % per år plus att
            man har sagt att de medel som andra länder inte utnyttjar ska
            det kunna finnas en möjlighet att använda. Kan vi få göra det
            bör vi kunna komma upp till 2,8 miljarder under den tid som pengarna
            behövs. I förslaget ligger t.ex. att ekologiskt lantbruk skall
            öka från 10 % till 20 %. Det görs inte över en natt, utan det
            kommer att ta några år.
          </note>
          <note>
            Vi från Miljöpartiet anser att vi ska agera som om vi har 2,8
            miljarder. Detta feglir att börja diskutera som om kommissionen
            har haft sista ordet tycker jag är märkligt. Låt oss vara lite
            tuffa mot Bryssel för en gångs skull när vi faktiskt har så pass
            mycket på fötterna! Vi kan konstatera att Sverige har ett lantbruk
            där 44 % av alla lantbrukare säger att de kan tänka sig att ställa
            om till ekologisk produktion. Det skulle naturligtvis skapa enorma
            konkurrensfördelar för det svenska lantbruket om vi kunde göra
            det.
          </note>
          <note>
            Det är bara att konstatera att det importeras livsmedel, men
            mycket av det som importeras är ekologiskt odlade livsmedel från
            Danmark. Det sades i vintras att Konsum har tröttnat på att vänta
            på de svenska bönderna.
          </note>
          <note>
            De svenska bönderna tycks nämligen inte vilja ställa om till
            ekologisk produktion, så som konsumenterna önskar. Då börjar man
            importera.
          </note>
          <note>
            Men med ett bra miljöstödsprogram och med en vilja att visa kommissionen
            att vi menar allvar ska det finnas en möjlighet att skapa ett
            rejält försprång för svenskt lantbruk från konkurrenssynpunkt.
          </note>
          <note>
            Anf. 17 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Jag vill bemöta Eskil Erlandssons tal om att vi riskerar
            att få in mer mat från utlandet nu.
          </note>
          <note>
            Mycket riktigt är det så, men det är ju också en av poängerna
            med hela EU. Varor, tjänster och personer ska kunna åka fram och
            tillbaka och röra sig fritt. Det måste vara en av de kunskaper
            vi hade när vi gick in i
          </note>
          <note>
            EU.
          </note>
          <note>
            Vad som är viktigt är att konsumenternas förtroende för den svenska
            maten stärks och att vi får en sådan debatt i Sverige. Jag tror
            knappast att konsumenternas förtroende för den svenska maten stärks
            av en debatt som ständigt handlar om att det är synd om bönderna,
            att bönderna får för lite pengar och att vi måste ge dem mer.
            Jag tror att konsumenterna till slut tröttnar på den debatten.
          </note>
          <note>
            Eskil Erlandsson säger också i sitt senare inlägg att vi inte
            kan ställa grupper mot varandra. Det är klart att man måste göra
            det i vissa situationer när man prioriterar! Det gjorde vi också
            när vi samarbetade under den förra mandatperioden. Det är alldeles
            nödvändigt. Allt åt alla går inte. Det är en önskedröm
          </note>
          <note>
            - en vacker sådan, men den går inte att genomföra i praktiken.
            Politik handlar om att välja, men också välja bort.
          </note>
          <note>
            Det är alldeles riktigt som Eskil Erlandsson sade, att det var
            Socialdemokraterna och Centern här i riksdagen som gjorde upp
            om miljöprogrammet då,
          </note>
          <note>
            1995. Vi gjorde också upp om en del andra punkter.
          </note>
          <note>
            Det var det som var grunden till det värdefulla och goda samarbete
            som i sin tur möjliggjorde saneringen av svensk ekonomi. Det är
            jag mycket medveten om, och också mycket tacksam för.
          </note>
          <note>
            Harald Nordlund tar upp den viktiga fråga som vi diskuterar alldeles
            för lite, nämligen den om vad EU:s jordbrukspolitik betyder för
            tredje världen. EU:s jordbrukspolitik betyder att vi med skattepengar
            dumpar maten i tredje världen. Därmed är det inte lönsamt för
            människorna där att själva producera, utan de dras till storstäderna.
            Fattigdom och slum blir resultatet. Det blir nämligen billigare
            att köpa den
          </note>
          <note>
            EU-dumpade maten där än att stanna kvar på landsbygden och själv
            producera. Detta är djupt osolidariskt och djupt orättvist mot
            tredje världens folk.
          </note>
          <note>
            Detta är också ett mycket starkt motiv för mig att vilja göra
            en reformering.
          </note>
          <note>
            Jag delar också Harald Nordlunds uppfattning om att miljöpengar
            inte är inkomststöd. Det är detta jag försöker få en diskussion
            om - man ska inte blanda ihop inkomststöd i största allmänhet
            med miljöstöd.
          </note>
          <note>
            Vad vi nu ber bönderna om - och bönderna är de allra bästa på
            att göra detta - är det som vi ibland kallar för kollektiv nyttighet.
            Det handlar om öppna landskap, betande djur, återställande av
            våtmarker osv. Detta är något vi inte kan räkna med att få gratis,
            utan det är tjänster som vi nu kan be bönderna göra åt oss. Men
            då måste vi också vara beredda att betala för dem.
          </note>
          <note>
            I en situation där bönderna producerar för mycket mat som bl.a.
            dumpas på tredje världens marknader måste vi hitta en ny uppgift
            för våra svenska bönder tillsammans med matproduktionen. Jag menar
            att detta är just den uppgiften. Bönderna är de bästa på att sköta
            vår miljö, men de måste också få betalt för det.
          </note>
          <note>
            Gudrun Lindvall försöker skylla allt på kommissionen. Jag tycker
            nog att vi är många som får dela på ansvaret. Kommissionär Fischler
            ville ju från början ha en reform som faktiskt gav mer pengar
            till miljöoch landsbygdsutveckling, men på grund av olika länders
            ovilja blev det mindre pengar. Jag ställer alltså inte upp på
            den ensidiga beskyllningen av kommissionen. Den deklaration som
            är bilagd beslutet från i onsdags visar att miljöfaktorn ändå
            börjar finnas med.
          </note>
          <note type="speaker">
            Anf. 18 GÖTE JONSSON (m):
          </note>
          <note>
            Fru talman! Vi är helt överens om att miljöersättningarna är
            ersättning för miljöinsats. Jag tycker inte att vi behöver diskutera
            det ytterligare. Sedan kan man ha olika uppfattning om hur man
            ska fördela pengarna, men det gäller ersättning för miljöinsatser.
          </note>
          <note>
            Om det inte är så kommer inte EU att godkänna att vi får pengarna.
            På den punkten är vi helt överens.
          </note>
          <note>
            Man kan diskutera vilka insatser som är mest effektiva, och där
            kommer också frågan om vår gemensamma kaka in i bilden.
          </note>
          <note>
            Jag ställde en fråga till jordbruksministern. Anser jordbruksministern
            att det är vettigare att satsa miljard på miljard på s.k. miljöprojekt,
            som vid granskning inte visar sig vara miljöprojekt, än att ge
            just de bönder som hon här talar om ersättning för gjorda miljöinsatser?
          </note>
          <note>
            Genom misslyckandet nu är det ett faktum att vi får mindre pengar
            att betala bönderna med för gjorda miljöinsatser. Det är det som
            det handlar om.
          </note>
          <note>
            Vi får inte glömma det konventionella jordbruket i denna debatt.
            Därmed inte sagt att vi ska glömma ekojordbruket. Men det konventionella
            jordbruket är ändå basen i Sverige och basen i andra länder. Det
            är på den basen man konkurrerar också internationellt.
          </note>
          <note>
            Frågan om u-länderna har tagits upp. Det är en viktig fråga,
            men den ligger i betydligt vidare cirklar än frågan om hur man
            utnyttjar EU:s miljöersättningar, där Sverige har misslyckats.
            Det är en helt annan debatt! I den får man nämligen med WTO, USA:s
            stora livsmedelsproduktion, Australien och andra som sannerligen
            inte dumpar mindre än EU. Låt oss föra den debatten när den debatten
            passar.
          </note>
          <note>
            Fru talman! Hur vill nu Margareta Winberg tackla problemet?
          </note>
          <note>
            Hur ska vi föra jordbrukspolitiken i framtiden?
          </note>
          <note>
            Hur ska miljöpengarna fördelas när utredningsförslaget har fallit
            i och med att ramarna har blivit så mycket mindre?
          </note>
          <note>
            Ett besked på den punkten, tack.
          </note>
          <note type="speaker">
            Anf. 19 JONAS RINGQVIST (v):
          </note>
          <note>
            Fru talman! Jag hade med mig två förslag till debatten - två
            förslag till hur man ska hantera den situation som har uppstått.
          </note>
          <note>
            Först och främst måste vi nu se över jordbrukets skatter. Vi
            måste använda dem bättre för att nå miljömålen och för att stärka
            det svenska jordbrukets konkurrenskraft. Bekämpningsmedelsavgifter,
            kväveavgifter och dieselskatt går att använda på ett bättre miljöstyrande
            sätt. Vi måste se detta i en helhet tillsammans med miljöstöden.
          </note>
          <note>
            Den andra frågan gäller modulering - att föra pengar från de
            jordbruk som får mest till dem som utvecklar ett hållbart jordbruk.
          </note>
          <note>
            Jordbruksministern har svarat positivt på det ena förslaget.
            Vi har alltså nått en bra bit redan i dag.
          </note>
          <note>
            Margareta Winberg har två minuter kvar. Jag hoppas att hon använder
            dessa två minuter till att vara lika positiv till det andra förslaget.
            Det gäller att lova att se över jordbrukets skatter och se dem
            som en helhet tillsammans med miljöstöden.
          </note>
          <note type="speaker">
            Anf. 20 DAN ERICSSON (kd):
          </note>
          <note>
            Fru talman! Det är uppenbart att Margareta Winberg, vår jordbruksminister,
            ser sig lika ofelbar som näst intill påven. Hon har inte kunnat
            erkänna att ett misslyckande är ett misslyckande. Hon har inte
            kunnat vidgå detta, utan hon försöker fortsätta att lägga ut dimridåer
            om än det ena, än det andra.
          </note>
          <note>
            De som får bära bördan av detta är Sveriges bönder. Det är inte
            synd om bönderna, som Margareta
          </note>
          <note>
            Winberg också säger. Det är faktiskt synd om Sverige. Det är
            synd om konsumenterna, som i framtiden kanske inte får möjlighet
            att köpa närproducerade livsmedel som är bra från miljö- och djurhållningssynpunkt.
            Det är alla dessa konsumenter - invånarna i
          </note>
          <note>
            Sverige - som drabbas när lantbruket i Sverige slås ut. Nu har
            vi då fått ytterligare en stark konkurrensnackdel i och med detta
            avtal.
          </note>
          <note>
            Och då har jag ställt frågan: Är ministern beredd att göra någonting
            åt detta? Kan vi tillsammans göra någonting åt detta? Det har
            inte kommit något besked i den frågan. Då måste man dra slutsatsen
            att svaret är nej.
          </note>
          <note>
            Det andra jag har frågat är att om ministern accepterar läget
            och inte tänker göra någonting åt det, är hon då beredd att utnyttja
            den möjlighet att kompensera med nationella medel som kommissionen
            har angett finns. Det finns ju redan en del pengar till detta
            i budgeten. Vi har inte heller fått något besked på den punkten
            i dag. Detta skapar en väldig osäkerhet i näringen när det gäller
            investeringsvilja och annat och därmed ytterst för landsbygden.
          </note>
          <note>
            Detta handlar självfallet om miljöersättningar. Det är precis
            som Winberg säger att det handlar om öppna landskap, och inte
            minst handlar det om skogliga åtgärder. Det är allt detta vi tappar,
            och det gör att landsbygden växer igen. Så kan vi inte ha det.
          </note>
          <note>
            Jag hoppas att ministern i sitt sista inlägg ger någon indikation
            på förändring, antingen högre nivåer eller kompensation via den
            svenska statskassan.
          </note>
          <note type="speaker">
            Anf. 21 ESKIL ERLANDSSON (c):
          </note>
          <note>
            Fru talman! Jag vill börja med att tacka för att vi har fått
            till stånd den här debatten. Men egentligen önskar jag att vi
            inte hade behövt den. Jag önskar att vi inte hade behövt konstatera
            att Sverige är den stora förloraren i de förhandlingar och överläggningar
            som har skett i Bryssel. Jag önskar att vi inte hade behövt konstatera
            att Sveriges bönder inte har samma konkurrensvillkor som sina
            yrkesbröder i den europeiska unionen.
          </note>
          <note>
            Nu har riksdagens partier i morgon en möjlighet att göra något.
            Jag förutsätter och hoppas att det då finns en majoritet för att
            ge regeringen ett uppdrag att återkomma till riksdagen med förslag
            till åtgärder för hur man ska kompensera jordbruket så att jämförbara
            konkurrensvillkor uppnås och så att miljömålen kan uppnås.
          </note>
          <note>
            Tack, fru talman!
          </note>
          <note type="speaker">
            Anf. 22 HARALD NORDLUND (fp):
          </note>
          <note>
            Fru talman! Den här debatten är en besvikelse för mig och för
            oss socialliberaler. Var finns visionerna och idéerna om EU som
            miljöorganisation? I stället för att försöka plocka billiga och
            kortsiktiga poäng borde vi ha diskuterat hur vi ska komma bort
            från att miljön och landsbygdsutvecklingen blir beroende av en
            dragkamp om resurser. Hur ska vi komma bort från att bönderna
            tvingas att ägna sig åt blanketter i stället för att bruka öppna
            landskap?
          </note>
          <note>
            Fru talman! Var finns idéerna om bevarandet av den biologiska
            mångfalden? Var finns beslutsamheten om östutvidgningen? Var finns
            solidariteten med tredje världen? Jag har fler frågor.
          </note>
          <note>
            Fru talman! Vi socialliberaler kommer att fortsätta att gå före
            i den här debatten.
          </note>
          <note type="speaker">
            Anf. 23 GUDRUN LINDVALL (mp):
          </note>
          <note>
            Fru talman! Låt oss skingra en del av dimridåerna.
          </note>
          <note>
            Antalet svenska bönder minskar, men produktionen minskar inte.
            Det är fortfarande lönsamt att producera mat i Sverige. Avsättningen
            är garanterad. Vi måste äta.
          </note>
          <note>
            Låt oss också konstatera att i den budgetproposition som kommer
            föreslås en skattelindring för bönderna. Den debatten kan vi ta
            då.
          </note>
          <note>
            Jag skulle vilja fråga ministern hur regeringen kommer att agera
            nu. Det är framtiden som är viktig nu och inte vem som bär hundhuvudet
            för det ena eller andra. Kommer regeringen att gå till kommissionen
            och kräva att vi successivt får räkna upp miljöstödet till 2,8
            miljarder och hämta hem pengarna för landsbygdsutvecklingen? Kommer
            regeringen att kräva att vi ska få kompensera förlusten via nationella
            medel? Det måste vi ju också få ett godkännande för.
          </note>
          <note>
            Eller kommer regeringen att titta på en modulering så att miljöstöden
            och landsbygdsutvecklingsstöden inte minskar?
          </note>
          <note>
            Jag skulle önska att vi fick svar på dessa frågor.
          </note>
          <note>
            Detta är mycket viktigt för oss i Miljöpartiet. Miljöstöden till
            lantbruket är den viktigaste delen av de stöd som finns till lantbruket.
            Det visar nämligen att vi vill någonting för framtiden.
          </note>
          <note>
            För oss är detta självklart. Nu finns det ett överskott i budgeten
            på ungefär 400 miljoner, de pengar som skulle vara 50 % av stöden
            som vi förlorar. Vi anser att de pengarna definitivt ska komma
            lantbruket till del. Men vi är också villiga att se till att vi
            kan plocka fram den del som EU inte vill bidra med för att kunna
            kompensera lantbruket upp till 2,8 miljarder för miljöstöden och
            för att kompensera för de pengar som vi förlorar på landsbygdsutvecklingen.
            Är jordbruksministern villig att vara med i den kampen?
          </note>
          <note>
            Jag håller med om mycket av det som har sagts om u-länder och
            CAP, dvs. EU:s jordbrukspolitik.
          </note>
          <note>
            Den utgör faktiskt ett hot mot tredje världen. Det är alldeles
            självklart att vi måste se över EU:s jordbrukspolitik i ett större
            sammanhang. Vi i Miljöpartiet anser också att det finns ett samband
            mellan jordbrukspolitiken, u-landspolitiken och utvidgningen av
          </note>
          <note>
            EU österut. Låt oss återkomma till den debatten som är mycket
            större än det vi har diskuterat i dag.
          </note>
          <note>
            Anf. 24 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Låt mig ge Göte Jonsson rätt på en punkt. Det var
            väldigt roligt med de flikiga åkrarna, men det är också väldigt
            knepigt och krångligt. Jag lovar att vi i det nya miljöprogrammet
            ska ta bort de flikiga åkrarna och den konstiga beräkningen för
            dem.
          </note>
          <note>
            Sedan vill jag säga en sak till. Det är inte enbart
          </note>
          <note>
            Jordbruksverket som kontrollerar. Man skickar upp personer från
            Bryssel som är med ute på gårdarna och kontrollerar. Det är en
            manstark kontrollgrupp. Jag antar att det är män.
          </note>
          <note>
            LRF har inte förhandlat, Dan Ericsson. Det var fullständigt klart
            redan från början att vi kan skjuta till nationella medel om vi
            vill. Om vi går ned till
          </note>
          <note>
            Bryssel med det får vi det säkerligen godkänt. Det brukar inte
            vara något problem.
          </note>
          <note>
            Låt mig avslutningsvis säga att svenska bönder ligger i fronten
            i EU. De är duktiga och moderna. De använder lite eller ingen
            antibiotika och inga hormoner. Vi har ingen salmonella. Det är
            frågor som vi nu kan driva i EU. Sverige är i många avseenden
            ett modelland i EU på jordbrukets område.
          </note>
          <note>
            Detta har vi gjort med ekonomiska styrmedel, med lagar och med
            duktiga bönder. Vi har kommit längre än något annat land. Det
            är klart att vi ska fortsätta att ligga i täten och kombinera
            detta med det nya uppdrag som flera har talat om. Det handlar
            om att ersätta bönderna inte bara för att de producerar mat, utan
            också för att de producerar bra miljö.
          </note>
          <note>
            Jag har förklarat grunden för hur beslutet har kommit till i
            Bryssel. Det handlar om Berlinöverenskommelsen som då applåderades
            av de svenska bönderna. Nu ser vi konsekvenserna av den. Vi har
            konsekvenserna på bordet nu. Under hösten kommer vi att redovisa
            ramarna för miljöprogrammet, innehållet i miljöprogrammet, om
            vi eventuellt ska gå in för modulering och om vi eventuellt ska
            ha en egen svensk nationell ytterligare finansiering.
          </note>
          <note>
            Vi kommer att redovisa detta under hösten.
          </note>
          <note>
            Överläggningen var härmed avslutad.
          </note>
          <note>
            2 § Nya riksdagsledamöter
          </note>
          <note>
            Talmannen meddelade att enligt protokoll från Riksskatteverket
            hade
          </note>
          <note>
            Agneta Brendt (s) utsetts till ny ledamot av riksdagen för Gävleborgs
            läns valkrets fr.o.m. den 14 september,
          </note>
          <note>
            Olle Wästberg (fp) utsetts till ny ledamot av riksdagen för Stockholms
            kommuns valkrets fr.o.m. den 1 oktober och
          </note>
          <note>
            Hans Hoff (s) utsetts till ny ledamot av riksdagen för Hallands
            läns valkrets fr.o.m. den 15 oktober.
          </note>
          <note>
            3 § Anmälan om ny ersättare för statsråd
          </note>
          <note>
            Talmannen anmälde att Kenth Högström (s) inträtt som ersättare
            för statsrådet Ulrica Messing fr.o.m.
          </note>
          <note>
            den 14 september.
          </note>
          <note>
            4 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 14 september
          </note>
          <note>
            1999/2000:1 av Helena Bargholtz (fp) till justitieministern
          </note>
          <note>
            Kvinnomisshandel
          </note>
          <note>
            1999/2000:2 av Helena Bargholtz (fp) till statsrådet
          </note>
          <note>
            Lars-Erik Lövdén
          </note>
          <note>
            Den nya kommunakten
          </note>
          <note>
            1999/2000:3 av Kenneth Johansson (c) till socialministern
          </note>
          <note>
            Telemedicin
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 21 september.
          </note>
          <note>
            5 § Anmälan om fråga för skriftligt svar
          </note>
          <note>
            Anmäldes att följande fråga för skriftligt svar framställts
          </note>
          <note>
            den 14 september
          </note>
          <note>
            1999/2000:1 av Karin Svensson Smith (v) till miljöministern
          </note>
          <note>
            Trafikmängder och miljökonsekvenser för Öresundsbron
          </note>
          <note>
            Frågan redovisas i bilaga som fogas till riksdagens snabbprotokoll
            tisdagen den 21 september.
          </note>
          <note>
            6 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 14 september
          </note>
          <note>
            1998/99:869 av Lars Ohly (v) till utrikesministern
          </note>
          <note>
            Svenska medborgares säkerhet
          </note>
          <note>
            1998/99:879 av Harald Nordlund (fp) till näringsministern
          </note>
          <note>
            Europaväg 4 förbi Uppsala
          </note>
          <note>
            1998/99:889 av Kent Härstedt (s) till näringsministern
          </note>
          <note>
            Statens Järnvägar och dess krav från ägaren
          </note>
          <note>
            1998/99:890 av Kent Härstedt (s) till näringsministern
          </note>
          <note>
            Statens Järnvägar och dess framtida investeringar
          </note>
          <note>
            1998/99:894 av Ola Karlsson (m) till näringsministern
          </note>
          <note>
            Staten som skogsägare
          </note>
          <note>
            1998/99:896 av Kenneth Johansson (c) till näringsministern
          </note>
          <note>
            Länsväg 297
          </note>
          <note>
            1998/99:899 av Cristina Husmark Pehrson (m) till näringsministern
          </note>
          <note>
            Söderåsbanan
          </note>
          <note>
            1998/99:900 av Sten Tolgfors (m) till statsrådet Ingegerd Wärnersson
          </note>
          <note>
            Nedläggningen av Ekeskolan
          </note>
          <note>
            1998/99:901 av Sten Tolgfors (m) till statsrådet Ingegerd Wärnersson
          </note>
          <note>
            Riksgymnasium för blinda barn med multipelhandikapp
          </note>
          <note>
            den 15 september
          </note>
          <note>
            1998/99:887 av Raimo Pärssinen (s) till statsrådet
          </note>
          <note>
            Maj-Inger Klingvall
          </note>
          <note>
            Återbetalning av underhåll för barn
          </note>
          <note>
            1998/99:891 av Inger Davidson (kd) till statsrådet
          </note>
          <note>
            Maj-Inger Klingvall
          </note>
          <note>
            Folkhälsoinstitutets informationsbroschyr
          </note>
          <note>
            1998/99:903 av Fanny Rizell (kd) till socialministern
          </note>
          <note>
            Krav på återbetalning av underhållsstöd
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 21 september.
          </note>
          <note>
            7 § Kammaren åtskildes kl. 10.39
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
