<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 19992000</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 19992000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--83</head>
          <docDate when="2000-03-22">2000-03-22</docDate>
        </div>
      </front>
      <body>
        <div>
          <note>
            19.00 - 22.42
          </note>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1999/2000:61 till justitieutskottet
          </note>
          <note>
            1999/2000:78 till trafikutskottet
          </note>
          <note>
            1999/2000:79 till socialutskottet
          </note>
          <note>
            1999/2000:85 till justitieutskottet
          </note>
          <note>
            1999/2000:88 till lagutskottet
          </note>
          <note>
            2 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Lagutskottets betänkanden 1999/2000:LU12-LU14
          </note>
          <note>
            Utrikesutskottets betänkande 1999/2000:UU13
          </note>
          <note>
            Utbildningsutskottets betänkanden 1999/2000:UbU8
          </note>
          <note>
            och UbU9
          </note>
          <note>
            Trafikutskottets betänkanden 1999/2000:TU5 och
          </note>
          <note>
            TU7
          </note>
          <note>
            3 § Mervärdesskattefrågor med anledning av
          </note>
          <note>
            Öresundsförbindelsen
          </note>
          <note>
            Föredrogs skatteutskottets betänkande 1999/2000:SkU19
          </note>
          <note>
            Mervärdesskattefrågor med anledning av Öresundsförbindelsen (prop.
            1999/2000:58).
          </note>
          <note type="speaker">
            Anf. 1 ROLF KENNERYD (c):
          </note>
          <note>
            Herr talman! Öresundsbron står nu inför sitt driftstagande. Centerpartiet
            har varit kritiskt till tillkomsten av Öresundsbron av två skäl,
            dels miljömässiga, dels kostnadsmässiga.
          </note>
          <note>
            Det kan väl i dag utan varje spår av tvekan konstateras att bron
            genom vårt hårda kravställande inför beslutet har fått en utformning
            som gör att skadorna på växt- och djurliv i Östersjön så långt
            det över huvud taget är möjligt har kunnat minimeras.
          </note>
          <note>
            Att jag konstaterar detta utan varje spår av tvekan beror bl.a.
            på att detta numera ofta framhålls även av ansvariga för Öresundskonsortiet.
            Det var alltså en betydande och för framtiden värdefull miljöinsats
            som Centerpartiet stod för inför brons tillkomst.
          </note>
          <note>
            I förutsättningarna för de beslut som låg till grund för brons
            tillkomst låg att kostnaderna för bron skulle bäras av dess användare.
            Det slogs också fast av såväl
          </note>
          <note>
            1991 års regeringsöverenskommelse som av beslut i denna kammare.
            Vi var då mycket skeptiska till de kalkyler som låg bakom överenskommelsen
            och besluten. Den minnesgode erinrar sig säkert att det då fördes
            en intensiv debatt om hur stor ökning av trafiken och därmed åtföljande
            miljöpåverkan som skulle erfordras för att projektet skulle klara
            sina egna kostnader. Det fördes också en intensiv debatt om prisets
            påverkan på trafikens omfattning och vice versa.
          </note>
          <note>
            Nu står vi inför bevisningen i detta hänseende, och allt tyder
            nu på att användarna inte kommer att kunna bära kostnaderna vid
            användandet av bron.
          </note>
          <note>
            Majoriteten i denna kammare har redan beslutat om höjda anslag
            till Banverket och höjda banavgifter för dem som trafikerar våra
            järnvägar. Det är alltså järnvägsresenärer i hela landet och skattebetalare
            i hela landet som får bidra till finansieringen av trafiken på
          </note>
          <note>
            Öresundsbron. Våra farhågor för ungefär tio år sedan besannas
            nu. Detta är alltså ett klart frångående från tidigare överenskommelser
            och riksdagsbeslut. Och nu kommer av allt att döma en ny pålaga
            att drabba någon annan än användarna.
          </note>
          <note>
            Den kostnadsökning som följer av det beslut om mervärdesskatt
            som kammaren står beredd att fatta kommer inte att drabba resenärerna
            på bron. Vem som i stället ska drabbas framgår inte av underlaget
            för det beslut som kammaren i dag ska fatta.
          </note>
          <note>
            Vår absoluta uppfattning är att de kostnadsökningar som uppstår
            ska bäras av dem som använder bron. Det är ett kommersiellt projekt.
            Löften, överenskommelser och riksdagsbeslut stöder denna vår uppfattning.
            Att hantera det annorlunda är därmed ett svek mot dessa löften,
            överenskommelser och tidigare riksdagsbeslut. Vårt krav vid behandlingen
            av det ärende som snart ska avgöras är att det ges ett tillkännagivande
            till regeringen att just dessa tidigare fastlagda principer ska
            gälla och följas.
          </note>
          <note>
            Min fråga till Lars Lilja är därför: Varför ska man nu inte göra
            det?
          </note>
          <note>
            Herr talman! Jag vill avslutningsvis yrka bifall till reservationen
            i detta betänkande.
          </note>
          <note type="speaker">
            Anf. 2 LARS LILJA (s):
          </note>
          <note>
            Herr talman! Det här betänkandet behandlar mervärdesskattefrågorna
            med anledning av Öresundsförbindelsen. Utskottet delar regeringens
            uppfattning att det av EG-rättsliga skäl är nödvändigt att ändra
            de svenska bestämmelserna om mervärdesskatt så att mervärdesskatten
            tas ut på avgiften för överfarten över Öresund mellan Sverige
            och Danmark. Den här avgiften beläggs med normalskattesatsen på
            25 %.
          </note>
          <note>
            Samtidigt föreslås att ett avtal med Danmark om vissa förenklingar
            i hanteringen av mervärdesskatten ska lagfästas. I korthet innebär
            avtalet att svenska företagare får göra avdrag för all mervärdesskatt,
            även den danska, i sina svenska deklarationer och att danska företagare
            får göra avdrag för såväl dansk som svensk mervärdesskatt i sina
            danska deklarationer.
          </note>
          <note>
            Återbetalningen av mervärdesskatt på passageavgiften till andra
            utländska företagare än danska ska helt hanteras av Sverige. Danmark
            ska månatligen till
          </note>
          <note>
            Sverige i efterskott överföra vad som återbetalats av dansk mervärdesskatt.
          </note>
          <note>
            Herr talman! Att passageavgiften mervärdesskattebeläggs innebär
            inte att Öresundskonsortiet kommer att höja priset för en överfart.
            I stället kommer återbetalningstiderna för de lån som upptagits
            för byggnationen att förlängas med cirka tre år. Detta torde ha
            tämligen begränsade statsfinansiella effekter.
          </note>
          <note>
            I reservationen i betänkandet framförs farhågor om att kostnaderna
            för Öresundsförbindelsen kan komma att övervältras på andra än
            dem som använder bron. Utskottet konstaterar bara att det här
            betänkandet inte behandlar den frågan. Under våren kommer det
            en ny proposition i vilken regeringen kommer att redovisa Öresundskonsortiets
            ekonomi.
          </note>
          <note>
            Herr talman! Jag vill avslutningsvis yrka bifall till hemställan
            i betänkandet och avslag på motionen.
          </note>
          <note type="speaker">
            Anf. 3 ROLF KENNERYD (c):
          </note>
          <note>
            Herr talman! Låt mig återge vad majoriteten säger om det som
            vi föreslagit. Man säger: Det finns enligt utskottets uppfattning
            ingen anledning att närmare gå in på de synpunkter som förts fram
            i motion Sk20.
          </note>
          <note>
            Innebär detta att Lars Lilja och majoriteten i övrigt inte har
            någon uppfattning om de principer som tidigare har gällt för finansiering
            av bron? Eller innebär det att man har en annan uppfattning i
            dag än vad man tidigare har haft? I så fall tycker jag att det
            vore ärligt om Lars Lilja deklarerade denna ändrade ståndpunkt
            eller biföll reservationen.
          </note>
          <note type="speaker">
            Anf. 4 LARS LILJA (s):
          </note>
          <note>
            Herr talman! Som jag tidigare sade behandlar det här betänkandet
            mervärdesskatten när det gäller Öresundsförbindelsen. Betänkandet
            handlar inte om den totala ekonomin. Det problemet och det som
            gäller kring finansieringen av Öresundsförbindelsen kommer att
            behandlas i en senare proposition, och då finns det anledning
            att ta upp den diskussionen på nytt.
          </note>
          <note type="speaker">
            Anf. 5 ROLF KENNERYD (c):
          </note>
          <note>
            Herr talman! Det är ett alldeles riktigt konstaterande. Men det
            är den bristen vi vill undanröja genom att ge regeringen en fingervisning
            om hur man ska hantera det här i fortsättningen, och det vill
            majoriteten inte ställa upp på.
          </note>
          <note>
            Jag kan inte tolka det på annat sätt än att majoriteten antingen
            inte har någon som helst uppfattning eller också har man ändrat
            uppfattning i förhållande till vad som tidigare har gällt i de
            överenskommelser och riksdagsbeslut som har legat till grund för
            tillkomsten av bron.
          </note>
          <note type="speaker">
            Anf. 6 LARS LILJA (s):
          </note>
          <note>
            Herr talman! Jag kan väl konstatera att majoritetens uppfattning
            i den här frågan förmodligen kommer att bli ganska tydlig när
            vi ska debattera frågan om Öresundskonsortiets ekonomi.
          </note>
          <note>
            I övrigt kan man, om man tittar på de redovisningar som görs
            från konsortiet, konstatera att de viktigaste inslagen för finansieringen
            av en sådan här pass stor investering naturligtvis är, som Rolf
            Kenneryd också har nämnt, avgifterna och hur många fordon och
            tåg som kommer att trafikera bron. Och det är också, som man påtalar
            tydligt, räntekostnadernas storlek.
          </note>
          <note>
            Då kan man väl kanske avslutningsvis hoppas på att vi under en
            ganska lång tid kommer att ha en socialdemokratisk regering som
            har förmågan att hålla räntorna på en låg nivå så att kostnaderna
            blir så låga som möjligt för konsortiet och för bron, för det
            är utan tvekan räntekostnaderna som kommer att vara det avgörande
            för hur ekonomin kommer att se ut.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 14 §.)
          </note>
          <note>
            4 § Ändring i dubbelbeskattningsavtalet mellan
          </note>
          <note>
            Sverige och Folkrepubliken Kina
          </note>
          <note>
            Föredrogs skatteutskottets betänkande 1999/2000:SkU20
          </note>
          <note>
            Ändring i dubbelbeskattningsavtalet mellan Sverige och Folkrepubliken
            Kina (prop. 1999/2000:62).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades under 14 §.)
          </note>
          <note>
            5 § Producentansvarets betydelse i avfallshanteringen
          </note>
          <note>
            Föredrogs miljö- och jordbruksutskottets betänkande
          </note>
          <note>
            1999/2000:MJU7
          </note>
          <note>
            Producentansvarets betydelse i avfallshanteringen
          </note>
          <note>
            (förs. 1999/2000:RR4).
          </note>
          <note type="speaker">
            Anf. 7 LARS LINDBLAD (m):
          </note>
          <note>
            Herr talman! Producentansvaret infördes 1994 och det är hög tid
            att se över hur systemet fungerar i praktiken. Tanken att se över
            producentansvaret är inte enbart tänkt i det här huset. Kritiken
            mot systemet växer i samhället.
          </note>
          <note>
            Det är ingen hemlighet att det finns problem i relationen mellan
            kommunerna och vissa av materialbolagen. Nedskräpning vid återvinningsstationerna
            är sedan länge ett känt problem, likaså att en del kommuner tvingas
            bära kostnader för materialbolagen.
          </note>
          <note>
            Kommunikationen mellan kommuner och materialbolagen, samt information
            till hushållen är andra mycket allvarliga brister som framkommit.
            Detta är någonting som vi behöver se över.
          </note>
          <note>
            De senaste åren har det kommit ett flertal kritiska rapporter
            om hur producentansvaret egentligen fungerar. Den kanske mest
            kraftfulla kritiken framförs i en rapport från Exportgruppen för
            studier i offentlig ekonomi, ESO. Professor Marian Radetzki från
            Luleå tekniska universitet är författaren bakom rapporten, och
            hans kritik mot framför allt återvinningen av förpackningar, tidningar
            och papper kan väl tolkas som: Extremt mycket pengar för en väldigt
            liten miljönytta.
          </note>
          <note>
            Även Svensk Handel har en kritisk rapport vid namn Att sila mygg
            och svälja kameler, och Naturvårdsverket gick ut i den här debatten
            så sent som i somras. Denna kritik kan vi inte avfärda. Det är
            viktigt att vi tar den på största allvar.
          </note>
          <note>
            Herr talman! Redan under förra året när riksdagen behandlade
            en skrivelse från regeringen om en avfallsstrategi och under behandlingen
            av avfallsskatten lyfte vi moderater upp frågan om att något kan
            stå fel till i Kretsloppssverige. Vi vill vara tydliga med att
            kretsloppet som fenomen inte får vara ett självändamål. Det är
            alltid miljönyttan som måste stå i fokus.
          </note>
          <note>
            Är inte kretsloppet den bästa metoden att hantera avfall på för
            miljöns del får inte kretsloppet vara en helig ko. Det finns en
            del exempel ur verkligheten där man starkt kan ifrågasätta miljönyttan
            i det som görs.
          </note>
          <note>
            Det är därför olyckligt att t.ex. transporternas miljöbelastning
            i samband med producentansvaret ska anses ha underordnad betydelse.
            Med dagens teknik kan det ibland vara bättre att med andra metoder
            ta hand om avfallet, i vissa fall avfallsförbränning eller deponering
            i bioceller eller liknande.
          </note>
          <note>
            Vi har drivit frågan om en översyn av producentansvaret en tid
            nu och det är med stor tillfredsställelse som vi ser att Riksdagens
            revisorer föreslår en bred samhällsekonomisk översyn av producentansvaret
            för förpackningar och att miljö- och jordbruksutskottet ställer
            sig enhälligt bakom.
          </note>
          <note>
            Herr talman! Vid behandlingen av motioner från allmänna motionsperioden
            har Moderaterna valt att ställa sig bakom två reservationer. Den
            första är ett förslag om en radikal höjning av skrotningspremien.
          </note>
          <note>
            Övergivna gamla bilar är ett problem. Det är viktigt att dessa
            vrak man ser lite överallt i skogen och på landet inte får stå
            och läcka bensin, olja, batterisyra m.m. Detta är ett växande
            miljöproblem. Skrotningstakten i Sverige har varit rätt låg, och
            en anledning kan vara att det inte finns tillräckliga incitament
            att lämna in den gamla bilen. Man måste kanske tjäna en hacka
            för att främja miljön i det här fallet. Finansieringen är inget
            problem. Det finns i dag ett rejält kapital i den bilskrotningsfond
            dit nybilsköpare fått betala en avgift. Det är därför fullt möjligt
            att höja skrotningspremien.
          </note>
          <note>
            Herr talman! Vi moderater har länge understrukit vikten av mångfald
            i avfallshanteringen. Det var därför vi höjde ett varningens finger
            vid införandet av en avfallsskatt under förra året. Det har nu
            visat sig hur rätt vi hade när vi pekade på att skatten håller
            på att slå ut de verksamheter som sker ute i kommunerna med bioceller.
            Det var flera partier som var oroliga för detta, men ändå ställde
            de sig bakom skatten. I
          </note>
          <note>
            stället skulle man hitta en särlösning för biocellerna så att
            de skulle överleva.
          </note>
          <note>
            Till min stora glädje såg jag att Vänsterpartiet genom Kjell-Erik
            Karlsson m.fl. lagt fram en motion om att undanta biocellerna
            från avfallsskatten nu i efterhand. Vi hade troligen kunnat få
            majoritet för den här frågan i utskottet, men döm om vår förvåning
            när Vänsterpartiet valde att inte ställa sig bakom sin egen motion.
            Man kan fråga sig om Kjell-Erik Karlsson och de andra vänsterpartisterna
            i utskottet skriver motioner som de inte ställer sig bakom. Är
            detta populism, eller är de snarare mera intresserade av att tillhöra
            regeringsunderlaget än av att driva igenom sin egen politik? Det
            är en intressant fråga, tycker jag.
          </note>
          <note>
            Detta är ett svek mot alla dem som driver och tror på miljövänlig
            teknik som bioceller, och jag hoppas att de iakttar Vänsterns
            agerande i den här frågan.
          </note>
          <note>
            Herr talman! Jag ber att få yrka bifall till reservation 2, men
            givetvis står vi till fullo bakom även reservation 15.
          </note>
          <note type="speaker">
            Anf. 8 KJELL-ERIK KARLSSON (v):
          </note>
          <note>
            Herr talman! Producentansvarets betydelse för avfallshanteringen
            är stor. Därför känns det bra att vi i utskottet har ställt oss
            bakom huvuddelen av revisorernas förslag till åtgärder runt producentansvaret.
            Vi ser fram emot en bred översyn av producentansvaret där återvinningsmålen,
            roller och ansvarsfördelning kan klarläggas. Den översynen bör
            även omfatta en utvidgning av producentansvaret. En sådan översyn
            bör givetvis även innehålla en miljö- och konsekvensanalys av
            producentansvaret.
          </note>
          <note>
            Avfall ger upphov till flera miljöproblem, och därför måste avfallet
            minimeras. Deponering på soptippar för med sig förorenat lakvatten
            och genererar tunga och långväga transporter. Vid förbränning
            bildas miljöfarliga ämnen som dioxiner, och tungmetaller frigörs.
            Denna sorts hantering av avfallet kan upplevas som ett uppenbart
            slöseri, eftersom större delen av avfallet skulle kunna användas
            på nytt. Därför är källsortering ett viktigt medel för att ta
            hand om avfallet på ett miljöriktigt sätt. Deponering och förbränning
            av avfall och material som kan nyttiggöras är alltså ett slöseri
            med naturresurser som i längden inte är hållbart och acceptabelt.
          </note>
          <note>
            Framtidens avfallshantering ska inte bindas till en enda lösning.
            Det verkar som om en del anser att förbränning är lösningen på
            vårt avfallsproblem.
          </note>
          <note>
            Sopförbränning eller, som branschen hellre uttrycker det, termisk
            behandling är inte lösningen. Vad som behövs är att det upprättas
            en långsiktig plan för en successiv skärpning av minskningsmålet
            för avfall.
          </note>
          <note>
            Det är mängden producerat avfall som behöver minskas.
          </note>
          <note>
            Avfallsförbränningen utgör en av de största globala källorna
            till dioxinbildning. Många har för sig att dioxinutsläppen har
            minskat, men fortfarande hittar vi dioxin i svenska kvinnors bröstmjölk.
            EG-
          </note>
          <note>
            kommissionen rapporterade för ett halvår sedan att det dagliga
            intaget av dioxin för diande barn nu ligger så högt som mellan
            27 och 144 gånger gränsvärdet.
          </note>
          <note>
            Detta är alarmerande och måste tas på allvar.
          </note>
          <note>
            Visst har det uppmätta utsläppet av dioxin till luft från förbränningsanläggningar
            minskat, men det visar inte hela sanningen. Inget försvinner,
            det bara förändras. Olika undersökningar visar att aska från dessa
            förbränningsanläggningar innehåller mycket mer dioxin än vad man
            tidigare har antagit. Hur hanterar vi då askan och slaggen? Har
            vi garantier för att dioxininnehållet ej vandrar vidare? Läckage
            sker oavbrutet och okontrollerat när askpartiklar förs i väg med
            vind och vatten och sprids till miljö och människor.
          </note>
          <note>
            Ett exempel: För något år sedan upptäckte myndigheter i Tyskland
            att det fanns dioxin i mjölken.
          </note>
          <note>
            Källan kunde spåras till ett foder som korna åt.
          </note>
          <note>
            Dioxinet kom från dioxinhaltig kalk från en industritipp.
          </note>
          <note>
            EG-kommissionen anser att soptippar med aska från förbränningsanläggningar
            är en av de viktigaste vägarna för dioxinspridning i framtiden.
          </note>
          <note>
            Avfallsförbränning är den största kända dioxinkällan i Sverige
            och står enligt Greenpeace för cirka hälften av landets dioxinutsläpp.
            Utsläppen av dioxin från avfallsförbränning beräknas av Greenpeace
            vara
          </note>
          <note>
            3 gram till luft och ca 114 gram till aska och slagg.
          </note>
          <note>
            Då ska man veta att ett gram räcker för att hela jordens befolkning
            ska få sin högsta rekommenderade dos.
          </note>
          <note>
            Därför anser vi att dioxiner från olika källor, bl.a.
          </note>
          <note>
            från förbränning, måste elimineras. Det räcker inte bara med
            en minskning. Uppkomsten måste förhindras, och därför är filterlösningar
            och deponering av aska som innehåller dioxin ingen lösning - det
            bara flyttar problemet. Det behöver utarbetas strategier för eliminering
            av dioxin. Därför är det positivt att Sverige i förhandlingarna
            om det första globala avtalet mot miljögifter kräver att avtalet
            ska innebära eliminering av tolv farliga ämnen inklusive dioxin.
            Detta ställer förväntningar även på hemmaplan när det gäller avfallshanteringen,
            om man inte vill ha dubbel bokföring.
          </note>
          <note>
            Herr talman! Sverige bör enligt vår uppfattning söka mer hållbara
            och miljövänligare lösningar för avfallshanteringen än förbränning.
            Med den avfallsskatt som nu är införd och som endast omfattar
            avfall som går till deponering kommer troligen mängderna avfall
            som förbränns vid nuvarande och kommande förbränningsanläggningar
            att öka kraftigt. Detta framgår klart av de planer som finns på
            utbyggnad och nybyggnad av förbränningsanläggningar på ett antal
            orter.
          </note>
          <note>
            Vad vi redan nu kan se är att det sker import av avfall från
            Norge till Sverige för förbränning på grund av att Norge har en
            skatt på förbränning av avfall. Likaså sker enligt Fjärrvärmetidningen
            en import från Tyskland av avfall och sopor. Detta sker på grund
            av att de tyska förbränningsanläggningarna tar ut en mycket hög
            avgift för att använda avfall som bränsle.
          </note>
          <note>
            Många avfallsproducenter i Tyskland har upptäckt att det blir
            billigare att bränna avfallet i Sverige, även om de måste köra
            hit det på lastbil. Att det blir billigare att köra avfallet till
            Sverige för förbränning beror enligt tidningen på de oerhört stränga
            utsläppskrav som nu ställs på de tyska anläggningarna. I samma
            tidning kan man även utläsa att det lär komma mer förorenat avfall
            till de svenska anläggningarna från övriga Europa.
          </note>
          <note>
            Vad vi alltså kan se är att sopor har blivit en handelsvara och
            en giftspridare. Vad vi vill är att söka mer hållbara och miljövänliga
            vägar för avfallshanteringen än förbränning. Vi anser att ingen
            nybyggnation eller kapacitetsutökning av sopförbränningsanläggningar
            bör ske.
          </note>
          <note>
            För att stimulera till avfallsminimering, materialåtervinning
            och biologiska behandlingsmetoder bör förbränning av avfall beskattas.
          </note>
          <note>
            Herr talman! För tids vinnande yrkar jag bifall bara till reservationerna
            nr 8 och 14, men givetvis står partiet bakom även sina övriga
            reservationer.
          </note>
          <note type="speaker">
            Anf. 9 LARS LINDBLAD (m) replik:
          </note>
          <note>
            Herr talman! Hur kan det komma sig att Kjell-
          </note>
          <note>
            Erik Karlsson och Vänsterpartiet har ändrat uppfattning i frågan
            om biocellerna? Hur kan det komma sig att man blundar för det
            hårda slag som avfallsskatten innebär för biocellteknikens framtid?
          </note>
          <note type="speaker">
            Anf. 10 KJELL-ERIK KARLSSON (v) replik:
          </note>
          <note>
            Herr talman! Det är en bra text som moderaterna har i sin reservation.
            Den är tagen direkt ur vår motion. Men jag antar att Lars Lindblad
            även har läst texten på s. 31 och 32 i betänkandet. Vad är moderaterna
            ute efter? Är det avfallsskatten eller är det att slå vakt om
            biocellsutvecklingen? Vad gäller avfallsskatten finns det i betänkandet
            faktiskt en del rader om utvecklingen av olika metoder och om
            eventuell befrielse i framtiden.
          </note>
          <note type="speaker">
            Anf. 11 LARS LINDBLAD (m) replik:
          </note>
          <note>
            Herr talman! Biocellsmetoden kan ur miljösynpunkt likställas
            med reaktorrötning och vissa andra biologiska metoder. Hur kan
            det komma sig att
          </note>
          <note>
            Vänsterpartiet inte ställer sig bakom sin egen motion?
          </note>
          <note type="speaker">
            Anf. 12 KJELL-ERIK KARLSSON (v) replik:
          </note>
          <note>
            Herr talman! Det som vi har anfört i vår motion finns faktiskt
            beskrivet i betänkandet. Vad gäller de biologiska metoderna framhåller
            utskottsmajoriteten på s. 31: "Det är - - - av vikt att reglerna
            om undantag från det generella deponeringsförbudet utformas så
            att kommunerna ges möjlighet att utarbeta lokalt och miljömässigt
            lämpliga lösningar, att forskning om och utveckling av biologiska
            återvinningsmetoder inte försvåras samt att - - - nyttiggörande
            av det organiska avfallet underlättas."
          </note>
          <note>
            Det framhålls vidare vad gäller skattebefrielse:
          </note>
          <note>
            "För det fall att andra rötningsmetoder än reaktorbaserad rötning
            i framtiden kan visa sig medföra slutprodukter som regelmässigt
            lämnar anläggningarna kan dessa tas med bland undantagen."
          </note>
          <note>
            Lite längre ned anförs: "Utskottet utgick från att regeringen
            noga följer utvecklingen på området och vid behov prövar förutsättningarna
            för skattebefrielse även för andra biologiska behandlingsmetoder."
          </note>
          <note>
            Med detta anser vi att vi har fått in innehållet i vår motion
            i utskottets text.
          </note>
          <note type="speaker">
            Anf. 13 ESKIL ERLANDSSON (c):
          </note>
          <note>
            Herr talman! Jag ska tala om två saker i den här debatten: dels
            frågan om fosforåtervinning, dels frågan om skrotningspremie.
            Jag tar först upp fosforåtervinningen.
          </note>
          <note>
            Av olika växtnäringsämnen intar som bekant fosfor en nyckelposition
            såväl i odling som i kretsloppet stad-land vad gäller hushållning
            med ändliga naturresurser. Detta beror på att fosfor mer än andra
            växtnäringsämnen är en ändlig och icke förnybar resurs.
          </note>
          <note>
            Man räknar som bekant med att världens brytbara fosforreserv
            räcker kanske 100 år till med nuvarande användning. I diskussionen
            om en långsiktigt hållbar samhällsutveckling intar därför hushållningen
            med fosfor en viktig roll. Kväveföreningar, som vi ofta diskuterar,
            är däremot inte en ändlig resurs. Det är därför ett absolut villkor
            för uthållighet att de kväveföreningar som finns i avlopp och
            avfall återförs till odlingsmarken.
          </note>
          <note>
            En fosforanvändning där fosfor förs med livsmedel till städer
            och sedan går till spillo genom att det släpps ut med avloppsvattnet
            eller läggs på avfallsdeponi är självklart inte uthållig. Fosforflödet
            måste slutas, och fosforn måste återföras till odlingsmarken.
          </note>
          <note>
            Ett absolut villkor för uthållighet är dock att återföringen
            av fosfor kan se på ett sådant sätt att man inte skadar åkermarken
            genom att förorena den med t.ex. metaller, hormonförändrande ämnen
            eller långlivade naturförändrande ämnen. Även framtida generationer
            måste kunna bruka vår åkermark.
          </note>
          <note>
            En långsiktigt hållbar slamhantering är att separera slammet
            i olika nyttiga produkter som var för sig kan återanvändas och
            brukas igen. Man separerar organiskt material för sig, metaller
            för sig, fosfor i lämplig ren fraktion för jordbruksändamål och
            jordbruksanvändning för sig. I t.ex. Stockholm, Malmö och Helsingborg
            arbetar man nu parallellt med den nuvarande hanteringen av slammet
            med en alternativ utvecklingslinje där slammet separeras i dessa
            olika nyttiga produkter. Det behövs ett omfattande forsknings-
            och utvecklingsarbete inom detta område. Så länge som signalerna
            från centralt politiskt håll, både härifrån riksdagen som Naturvårdsverket,
            inte entydigt anvisar att fosfor ska återföras till åkermarken
            via slammet är det svårt att med kraft driva en alternativ utvecklingslinje
            och framför allt att finansiera densamma. Det här är dyrt.
          </note>
          <note>
            Mot bakgrund av den avfallsskatt som infördes från årsskiftet
            och det generella förbud mot deponering av organiskt avfall som
            införs fr.o.m. år 2005 är det angeläget uppmärksamma frågan om
            hushållning med fosfor. Knappheten på fosfor är ett resursproblem,
            och alternativet till återvinning är förbränning. För att möjliggöra
            en långsiktigt hållbar slamhanteringen måste riksdagen erkänna
            hushållningen av fosfor som en principiellt viktig fråga för utvecklingen
            mot bakgrund av att vi vill ha ett ekologiskt hållbart samhälle.
          </note>
          <note>
            Jag vill rikta en fråga till majoritetens företrädare.
          </note>
          <note>
            Varför har ni när nu tillfället har dykt upp i betänkandet inte
            på ett mer påtagligt och handgripligt sätt berört den frågan i
            betänkandet? Jag vill i detsamma yrka bifall till reservation
            13.
          </note>
          <note>
            Så över till frågan om skrotningspremien, som redan i sig är
            berörd i debatten. Ett viktigt led i att skapa ett kretsloppsanpassat
            trafiksystem är att förnya bilparken. Tekniken har som bekant
            gjort betydande framsteg. Dagens nya bilar har långt mindre miljöpåverkan
            än de som är lite äldre. Sverige har också som bekant en av Europas
            äldsta bilparker. De sämsta bilarna har därtill en högre bränsleförbrukning.
            Man kan kanske säga att en äldre bil förbrukar inemot en halv
            liter bensin eller drivmedel mer per mil än vad en nyare bil gör.
          </note>
          <note>
            Skrotningstakten har under en följd av år varit låg i Sverige.
            Det kan bero på många olika saker. En orsak tror jag är dagens
            låga och dåliga skrotningspremie. Bilskrotningspremien betalas
            av Bilskrotningsfonden. Den bygger på att man har tagit ut en
            avgift vid försäljningen av nya bilar. I fonden finns i dag ansenliga
            medel. Det är alltså möjligt att höja premien. Numera tas det
            inte ut någon premie, eftersom vi har producentansvar när det
            gäller bilar och nybilsförsäljning.
          </note>
          <note>
            Det finns alltså pengar i fonden. Jag tycker att vi skulle göra
            vad vi kan för att främja det ekologiskt uthålliga samhället och
            miljöutvecklingen i Sverige genom att använda den resurs som finns
            i Bilskrotningsfonden genom att t.ex. höja bilskrotningspremien.
            Vi har som bekant från Centerpartiets sida sagt att vi kan tillfälligtvis
            höja den premie som i dag är 500
          </note>
          <note>
            kr till 8 000 kr för att slå ut de största och värsta miljöbovarna.
            Jag vill yrka bifall till reservation 2.
          </note>
          <note type="speaker">
            Anf. 14 GUDRUN LINDVALL (mp):
          </note>
          <note>
            Herr talman! Jag vill börja med att yrka bifall till reservation
            12 och även till de reservationer som
          </note>
          <note>
            Vänsterpartiet yrkade bifall till tidigare, reservationerna 8
            och 14. Naturligtvis ställer vi oss bakom även övriga reservationer
            som Miljöpartiet har, men jag yrkar för tids vinnande inte bifall
            till dem.
          </note>
          <note>
            När producentansvaret kom år 1994 var vi från
          </note>
          <note>
            Miljöpartiet kritiska. Vi var inte kritiska till att man införde
            ett producentansvar. Det tycker vi är ganska självklart, men vi
            är kritiska till det sätt på vilket producentansvaret infördes.
          </note>
          <note>
            Jag satt då som ordförande i Miljöhälsan i Södertälje, en miljönämnd
            som också hade sophanteringen på sin lott. Vi var med på många
            seminarier som hölls och kom med många praktiska frågor. Hur ska
            det fungera? Tyvärr fick vi aldrig några svar.
          </note>
          <note>
            Det kändes som att införandet av producentansvaret kom uppifrån
            utan att de som egentligen tog fram propositionen och förslaget
            hade någon som helst kunskap och känsla för hur det fungerade
            i praktiken.
          </note>
          <note>
            Det har också lett till många problem med producentansvaret.
          </note>
          <note>
            Det som då höll på att hända i Sverige i början på
          </note>
          <note>
            90-talet var att många politiker och kommunmedborgare aktivt
            jobbade med återvinning och cirkulation.
          </note>
          <note>
            Det fanns ett stort engagemang i kommunerna för de frågorna.
            I och med att producentansvaret kom och producenterna inte fick
            ansvar för produkterna de producerar utan för själva insamlingen
            försvann engagemanget. Det fanns inte utrymme längre för lokala
            initiativ.
          </note>
          <note>
            Jag menar att man gjorde hela kretsloppstanken en otjänst genom
            att införa producentansvaret på det här fyrkantiga sättet. Det
            är alldeles självklart att producenterna ska ha ansvar för det
            de producerar. Men därmed är det inte nödvändigtvis så att de
            ska ha ansvaret för det faktum att lastbilarna rullar och det
            hämtas. Man kan tänka sig att de har ett ekonomiskt ansvar för
            produkterna som måste hämtas och ska återvinnas utifrån ett mål.
          </note>
          <note>
            Vi från Miljöpartiets sida tycker därför att det är mycket bra
            att Riksdagens revisorer ser över producentansvaret. Vi tycker
            att den rapport som revisorerna har kommit med klargör många av
            de problem som i dag finns. Det finns fortfarande problem med
            detta. Det finns många kommuner där man känner att det engagemang
            man egentligen har inte följs upp av materialbolagen som sedan
            ska ha hand om insamlingen. Det finns också kommuner som inte
            längre får insamling därför att materialbolagen klarar sina mål
            i alla fall.
          </note>
          <note>
            Jag hade en interpellationsdebatt med miljöministern om detta
            i maj förra året där miljöministern klargjorde att alla kommuner
            skall ha möjlighet att få producentansvar. Från Miljöpartiets
            sida tycker vi därför att det förslag som Riksdagens revisorer
            har att man ska bryta ned målen till regionala eller lokala mål
            är mycket bra. Producentansvar ska finnas överallt oavsett var
            man bor.
          </note>
          <note>
            Det tycks vara så att moderaterna tror att sopor flyger till
            sopförbränningsanläggningar, men de åker bil om de ska åka till
            något ställe där man samlar ihop dem. Sopor transporteras, och
            ofta har de sopor som transporterats till sopförbränningsanläggningar
            åkt riktigt långt.
          </note>
          <note>
            Vi måste naturligtvis hitta en metod där vi får ett kretslopp.
            Naturligtvis ska vi också se på hur sopor transporteras. De undersökningar
            som har kommit -
          </note>
          <note>
            de har varit många under åren - har visat att producentansvaret
            har varit bra för miljön. Vi har fått positiva miljöfördelar av
            det hela, om man inte som vissa debattörer väldigt extremt räknar
            sin tid i pengar.
          </note>
          <note>
            Det finns alltså mycket i Riksdagens revisorers rapport som jag
            hoppas att regeringen tar till sig. Det finns nämligen en hel
            del som behöver förändras. Det finns kanske också tid att fundera
            på om samrådet mellan producenter och kommuner ska lagregleras,
            som föreslås i Riksdagens revisorers rapport. Producentansvaret
            måste utformas på ett sådant sätt att det får en större lokal
            förankring så att människor känner att de kan påverka den här
            delen av sin vardag. Det finns nämligen ett miljöengagemang på
            många håll kommunalt som tyvärr inte tas till vara med den utformning
            som producentansvaret har i dag.
          </note>
          <note>
            Från Miljöpartiets sida väckte vi ingen motion med anledning
            av Riksdagens revisorers rapport eftersom vi tyckte att den på
            ett bra sätt belyser de problem som finns i dag. Vi är också glada
            över att utskottet till en del följer upp de förslag som Riksdagens
            revisorer har lagt fram.
          </note>
          <note>
            Däremot finns det en del motioner i betänkandet som kommer från
            den allmänna motionstiden. Jag tänker kort beröra några av dem.
          </note>
          <note>
            En sak som vi har tagit upp är retursystemet för aluminiumburkar.
            Det fungerar inte i dag. Varken utländska burkar eller burkar
            som är lite defekta kommer in i återvinningssystemet. Detta är
            viktigt.
          </note>
          <note>
            När man tillverkar aluminiumburkar från jungfrulig råvara går
            det nämligen åt en förfärlig massa energi.
          </note>
          <note>
            Aluminium transporteras till Sverige för att bearbetas i aluminiumsmältverk.
            Om man i stället använder sig av aluminiumburkar sparar man 95
            % av energiåtgången. Det är mycket det! Det kan man köra mycket
            lastbil för, om det är så man räknar det hela. Naturligtvis innebär
            detta också att man får kortare transportsträckor. Vi menar att
            vi måste få ett bra återvinningssystem för aluminiumburkar, där
            även burkar som kommer utomlands ifrån och burkar som är lite
            defekta kommer in. De innehåller ju också det aluminium som man
            vill komma åt.
          </note>
          <note>
            En annan fråga som vi tar upp i betänkandet och som är mycket
            viktig handlar om slam. Det slam som vi får från olika håll har
            diskuterats genom åren.
          </note>
          <note>
            Faktum är att det inte blir renare - snarare tvärtom.
          </note>
          <note>
            Slammet blir farligare.
          </note>
          <note>
            Man skulle naturligtvis önska att vi, som Eskil
          </note>
          <note>
            Erlandsson tar upp, kunde använda slam i lantbruket.
          </note>
          <note>
            Det vore förstås det vettigaste om vi kunde använda både det
            kväve och det fosfor som finns i urin t.ex.
          </note>
          <note>
            till lantbruket. Det verkar ju inte klokt att vi gör av med lika
            mycket kväve och fosfor som behövs för att göra maten åt oss,
            och att vi sedan måste ta det från annat håll! Vi vet att fosfor
            är en sinande resurs.
          </note>
          <note>
            Kväve kan bindas från luften, men det kräver en enormt stor energiåtgång.
          </note>
          <note>
            Naturligtvis skulle det vara bra om vi kunde knyta detta till
            kretsloppet, men som det ser ut i dag är inte det möjligt. Den
            metallhalt som finns i slammet gör nämligen att vi faktiskt förgiftar
            våra jordar om vi använder det.
          </note>
          <note>
            Det gäller inte bara kadmium, men i dag räknar man med att det
            i det svenska slamberget finns 350
          </note>
          <note>
            kilo kadmium. Kadmium är ett ämne som inte ska tillbaka till
            jorden. Det tas nämligen upp av växter, och det hamnar så småningom
            i oss själva. Det finns även höga halter av andra metaller: bly,
            koppar, krom, kvicksilver, nickel, zink och en metall som har
            uppmärksammats mycket på senare tid, nämligen silver.
          </note>
          <note>
            Många gånger är det väldigt svårt att veta varifrån metallerna
            kommer. Ska vi kunna få ett slam som verkligen kan användas så
            måste vi hitta sätt att separera avfallsströmmarna som går till
            reningsverken, så att industrins avfallsströmmar går för sig.
            Vi måste få rena avfallsströmmar.
          </note>
          <note>
            Silver är en mycket giftig metall. I mycket liten mängd dödar
            den mikroorganismer i jorden. Om vi skulle sprida slam på åkrarna
            vore risken uppenbar att silvermängden fördubblades på mindre
            än tio år.
          </note>
          <note>
            Silver tas inte upp, utan det blir kvar i marken och ligger där
            som ett gift för mikroorganismer. Det innebär att man på sikt
            kan göra jordarna inte direkt sterila, men mycket påverkade av
            silvret. Detta är naturligtvis inget som vi önskar våra kommande
            generationer och barn - att de ska få ett problem som innebär
            att jorden blir giftig att använda.
          </note>
          <note>
            Jag yrkar bifall till reservation 12, där denna problematik tas
            upp. Vi måste framför allt hitta mycket strikta gränsvärden om
            vi ska kunna använda slammet, men det viktigaste är ändå att vi
            hittar ett sätt att ha olika avfallsströmmar så att vi kan använda
            slammet i åkerbruket.
          </note>
          <note>
            Många talar i dag om förbränning. Från Miljöpartiets sida anser
            vi, liksom Vänsterpartiet, att det måste till en förbränningsskatt.
            Vi måste få en förbränningsskatt eftersom inte heller förbränning
            är någon bra metod.
          </note>
          <note>
            I flera interpellationer har vi från Miljöpartiet uppmärksammat
            att det väller in sopor över landets gränser, inte bara från Norge
            utan även från Tyskland. Detta är många gånger sopor som inte
            finns på den gröna listan, utan det är giftigt avfall.
          </note>
          <note>
            I min kommun, Södertälje, har man plockat in både det ena och
            det andra från östra Tyskland. Det är sliprar, tjäroljor och en
            massa obehagligheter som man i Tyskland inte vill förbränna. Men
            här i Sverige förbränns det därför att det påstås att vi har en
            bättre teknik, vilket vi naturligtvis inte har. Vi har precis
            samma teknik som alla andra! Teknik kan man köpa fritt över gränserna.
          </note>
          <note>
            Förbränning är alltså inte någon lösning på problemen. Vi måste
            minska flödena, och vi måste fundera på om det faktiskt inte är
            bättre ibland att använda sig av bioceller och andra typer av
            verksamheter för att kunna ta till vara den näring som finns utan
            att orsaka problem.
          </note>
          <note>
            Vi är glada att Södertälje som en kommun har fått
          </note>
          <note>
            LIPP-pengar för en lakvattensanläggning på Tvetatippen, vår soptipp.
            Det läcker ju mycket från soptippar. Även om detta ofta är väldigt
            strikt reglerat i koncessionsvillkoren är det svårt att kontrollera.
            Men där kommer det nu att byggas en anläggning som lokalt tar
            hand om lakvattnet och ser till att vi får ett giftfritt lakvatten.
            Jag hoppas att vi i utskottet om några år kan åka på studiebesök
            till Tvetatippen i
          </note>
          <note>
            Södertälje och se hur en rejäl lakvattenrening kan se ut. Detta
            är också en tipp som tar vara på gasen och leder den till närmaste
            samhälle, Järna.
          </note>
          <note>
            Det finns alltså möjligheter i dag att utnyttja tipparna på ett
            mycket positivt sätt, om man vill. Därför menar vi från Miljöpartiets
            sida att det kanske inte alla gånger är förbränning som hör framtiden
            till.
          </note>
          <note>
            Med detta, herr talman, yrkar jag än en gång bifall till reservationerna
            8, 12 och 14.
          </note>
          <note type="speaker">
            Anf. 15 CARINA OHLSSON (s):
          </note>
          <note>
            Herr talman! I det betänkande som vi nu har att ta ställning
            till, miljö- och jordbruksutskottets betänkande nr 7, Producentansvarets
            betydelse i avfallshanteringen, behandlas revisorernas förslag
            med följdmotioner och dessutom motioner från allmänna motionstiden.
          </note>
          <note>
            Jag börjar med att yrka bifall till utskottets hemställan och
            avslag på samtliga reservationer.
          </note>
          <note>
            Detta innebär att utskottet i stora delar instämmer i vad revisorerna
            anfört, och med anledning av detta i enlighet med revisorernas
            förslag och överväganden förordar en bred översyn av producentansvaret.
          </note>
          <note>
            Herr talman! Jag gör först en tillbakablick för att sedan kommentera
            utskottets ställningstaganden.
          </note>
          <note>
            Riksdagen beslutade år 1994 att bemyndiga regeringen att införa
            producentansvar för olika produkter.
          </note>
          <note>
            Producentansvar gäller i dag för returpapper, däck, bilar och
            förpackningar. Kommunernas tidigare monopol på att omhänderta
            hushållsavfallet kom i och med riksdagsbeslutet att delas med
            producenterna.
          </note>
          <note>
            När revisorerna har gjort sin granskning har de avgränsat den
            till att enbart gälla producentansvaret för förpackningar. Det
            producentansvaret har nu funnits i snart sex år. Någon samlad
            uppföljning har inte gjorts de senaste åren. Det nuvarande regelsystemet
            ger alltså producenten en förhållandevis stor frihet att själv
            bestämma hur insamlingen ska gå till och hur återvinningsmålen
            ska nås.
          </note>
          <note>
            Herr talman! Revisorerna har redogjort för sin översyn i fyra
            avsnitt. De föreslår tillkännagivanden med anledning av vad de
            anfört om insamlingssystemen, om de nationella återvinningsmålen,
            om kostnaderna som är förenade med producentansvar för förpackningar
            samt om tillsynen och uppföljningen.
          </note>
          <note>
            Jag börjar med insamlingssystemen. Det anges i förordningen om
            producentansvar för förpackningar att producenten ska tillhandahålla
            lämpliga insamlingssystem för att underlätta för hushållen och
            andra att sortera. Producenterna ska också samråda med kommunerna
            om insamlingssystemen och informera hushållen om sortering, insamling
            och borttransport av förpackningarna.
          </note>
          <note>
            Samråd har enligt revisorernas enkät genomförts i
          </note>
          <note>
            83 % av kommunerna, men detta behöver inte medföra att parterna
            varit överens. Många kommuner anser att de har högre ambitionsnivå
            när det gäller städning, snöröjning, utformande av insamlingssystemen
            -
          </note>
          <note>
            alltså återvinningsstationerna - än producenterna och upplever
            att de inte har så mycket att sätta emot när avtalen utformas.
            Det har jag också hört och fått bekräftat när jag har tagit kontakt
            med en del kommuner. De ser det som ett ensidigt samråd eller
            avtal.
          </note>
          <note>
            Utskottet anser därför i likhet med revisorerna att en bra kommunikation
            mellan producenterna och kommunerna är nödvändig för en fortsatt
            utveckling av ansvaret och att regeringen bör pröva möjligheten
            att ytterligare reglera samrådet mellan kommunerna och producenter,
            men att det bör ankomma på regeringen att bedöma på vilken nivå
            sådana regler bör utformas.
          </note>
          <note>
            Utskottet delar revisorernas uppfattning om att det bör utredas
            om de nationella återvinningsmålen kan brytas ned på regionala
            och lokala mål. Då skulle insamlingen bättre kunna anpassas efter
            de lokala förutsättningarna att ta hand om fraktionerna. Det har
            också framkommit att glesbygdskommuner uppfattar det som att producenterna
            inte tycks intresserade av att samla in förpackningar från glesbygdskommunerna.
            När insamlingsmålen nåtts kan det bli fördyrande för producenterna
            att samla in ytterligare, utöver de uppsatta målen.
          </note>
          <note>
            När det gäller de nationella återvinningsmålen kan jag säga att
            dessa har skärpts till år 2001. Tidigare mål fanns uppställda
            för 1997, och måluppfyllelsen var god för samtliga förpackningsslag
            med undantag för sådana förpackningar av aluminium som ej utgör
            dryckesförpackningar.
          </note>
          <note>
            Materialåtervinningen från förpackningar ökade med 130 000 ton
            från 1994 till 1997. Endast en mycket liten del av förpackningarna
            gick till energiutvinning.
          </note>
          <note>
            Utskottet delar även revisorernas uppfattning om att kostnaderna
            som är förenade med insamlingen och oklarheterna om miljövinsten
            motiverar att en samhällsekonomisk analys av producentansvaret
            för förpackningar genomförs och att man med detta ser hur det
            nuvarande systemet kan utvecklas. Analysen bör vara så bred att
            den även ger svar på nyttan av att införa producentansvar för
            flera varor. En sådan analys kan vara ett sätt att se om de nuvarande
            styrmedlen är ändamålsenliga när det gäller att nå målen med lagstiftningen,
            dvs. att styra mot mer miljöanpassade förpackningar och minska
            den avfallsmängd som deponeras.
          </note>
          <note>
            Det verkar som om producentansvaret lett till ett bättre omhändertagande
            och att de flesta hushåll finner det naturligt att källsortera,
            men att kopplingen till nya och bättre produkter med hänsyn tagen
            till miljö, hälsa och säkerhet inte varit lika stark.
          </note>
          <note>
            Herr talman! När det gäller tillsyn och uppföljning instämmer
            utskottet även här i revisorernas bedömning om att detta är oklart
            och anser att regeringen bör verka för att Naturvårdsverket blir
            vägledande i dessa frågor.
          </note>
          <note>
            Som framgår av det jag har belyst hittills har utskottet ställt
            sig bakom huvuddelen av revisorernas förslag under de fyra förslagspunkterna.
          </note>
          <note>
            Utöver detta ansluter sig utskottet till den uppfattning som
            framförts av miljöministern bl.a. i ett interpellationssvar här
            i kammaren den 23 november
          </note>
          <note>
            1999 om det ekologiska samhället: "Genom att producenterna ges
            både det fysiska och det ekonomiska ansvaret för förpackningarna
            skapas ett incitament för producenterna att utveckla miljöanpassade
            förpackningar." Miljöministern var och är medveten om att det
            nuvarande systemet har vissa nackdelar och ganska ofta kritiseras.
            Det har varit i bruk under ett antal år, och nu närmar vi oss
            en tidpunkt då det är dags för en förutsättningslös översyn av
            hur det fungerat och om det finns andra vägar att lösa problemet.
            Det handlar om att åstadkomma ett fungerande producentansvar med
            ett bra insamlingssystem för konsumenterna och tydliga incitament
            till producenterna.
          </note>
          <note>
            Liknande synpunkter kommer fram i flera motioner. Det gäller
            behovet av en mer förutsättningslös översyn av producentansvaret.
            Därför anser utskottet att regeringen bör göra en bred översyn
            av producentansvarets samhällsekonomiska konsekvenser och dess
            betydelse för miljön. I översynen bör naturligtvis revisorernas
            överväganden och förslag, som jag har redogjort för, samt de synpunkter
            som framförts i flera motioner ingå.
          </note>
          <note>
            Vi är alltså helt överens i utskottet och med miljöministern
            om tagen i denna fråga och om att producentansvarets betydelse
            behöver utsättas för en bred översyn. Jag förstår att miljöminister
            Kjell Larsson kommer att fatta ett snart beslut om en bred översyn
            av producentansvaret, och jag förutsätter att denna överensstämmer
            med våra ställningstaganden i utskottet.
          </note>
          <note>
            Det är viktigt att producentansvaret syftar till att få till
            stånd en mer miljöanpassad produktutveckling genom att producenterna
            tar ett större ansvar för de produkter som de sätter ut på marknaden.
            Syftet är dessutom att se till att de förpackningar, det returpapper
            och de däck som produceras tas om hand genom återanvändning, återvinning
            eller material- och energiutnyttjande eller på annat miljömässigt
            godtagbart sätt. Naturligtvis bör styrningen också vara sådan
            att avfallsmängden minskar. Sedan är det frågan om det behövs
            ytterligare åtgärder för att öka producenternas incitament för
            att miljöanpassa produkterna.
          </note>
          <note>
            Naturvårdsverket har på regeringens uppdrag tidigare följt upp
            producentansvaret för förpackningar, returpapper, däck och bilar
            och har dessutom i uppdrag att senast den 1 juni 2000 till regeringen
            redovisa de nivåer av återanvändning och återvinning som producenterna
            nått upp till den 31 december 1999.
          </note>
          <note>
            Verket ska dessutom vid behov lämna förslag till nödvändiga förändringar
            i regelverket.
          </note>
          <note>
            När det gäller avfallshantering i stort i Sverige har återanvändning
            av material högst prioritet, och sedan materialåtervinning och
            energiutvinning. Deponering är en sista utväg för avfall som inte
            kan hanteras på annat sätt. För att minimera deponeringen av avfall
            har ett förbud mot deponering av utsorterat brännbart avfall från
            år 2002 och ett förbud mot deponering av organiskt avfall generellt
            från år 2005 införts.
          </note>
          <note>
            En miljöorienterad produktpolitik och behovet av att arbeta fram
            en sådan inom EU beskrivs också i
          </note>
          <note>
            Svenska miljömål - Miljöpolitik för ett hållbart Sverige. Man
            vill klargöra bl.a. vilka miljökrav som ska gälla för produkter
            som släpps ut på marknaden.
          </note>
          <note>
            Produktpolitiken kan beskrivas som ett ramverk för olika incitament
            som syftar till att förebygga och minska produkters miljöpåverkan
            under hela livscykeln. Det startar alltså inte med avfallet utan
            gäller under hela livscykeln. Såväl lagstiftning och ekonomiska
            och mjuka styrmedel som producenternas egna initiativ ryms inom
            denna ram. Regeringen uppdrog åt Naturvårdsverket att redovisa
            förutsättningarna för och konsekvenserna av att införa en generell
            princip om producenternas ansvar för en produkts miljöpåverkan
            under hela livscykeln. Naturvårdsverket redovisade uppdraget till
            regeringen i december 1999, och regeringen har för avsikt att
            behandla rapporten i en skrivelse till riksdagen om en miljöorienterad
            produktpolitik under maj 2000.
          </note>
          <note>
            Herr talman! Dessutom ska vi inom en snar framtid återigen börja
            diskutera miljömålen, som nu är på väg att bli nedbrutna till
            delmål av Miljömålskommittén. Med detta menar jag att vi kommer
            att återkomma till frågorna och fortsätta att diskutera och ta
            ställning utifrån de synpunkterna.
          </note>
          <note type="speaker">
            Anf. 16 GUDRUN LINDVALL (mp) replik:
          </note>
          <note>
            Herr talman! Jag tänkte ta upp det som handlar om förbränning.
            Carina Ohlsson är ju mycket väl medveten om vad som gäller i naturen.
            Saker och ting kan inte bara försvinna, utan de hamnar någonstans.
          </note>
          <note>
            Är det ämnen som kan förändras till giftiga kemikalier kan de
            ibland vara svåra att få tag på. Det gäller t.ex. dioxin.
          </note>
          <note>
            Regeringen har lagt fram förslag om att förbjuda deponering av
            organiskt avfall från 2005 och deponering av utsorterat brännbart
            avfall från 2002. Finns då inte risken att man börjar elda sopor,
            som faktiskt orsakar andra problem ur skorstenen? Vi får ett dioxinproblem
            som ökar.
          </note>
          <note>
            Vi kan se att mätningar som har gjorts på sista tiden visar att
            det bara i Göteborg fanns mycket mera dioxin i bl.a. askan än
            vad man trodde fanns i hela
          </note>
          <note>
            Sverige.
          </note>
          <note>
            Skapar vi nu ett problem som visar sig vara väldigt obehagligt?
            Oroas inte Carina Ohlsson av det faktum att det börjar komma in
            avfall från t.ex. Norge och även från Tyskland? Måste vi inte
            i så fall ha en förbränningsskatt som gör att det inte blir så
            lönsamt att elda sopor och därmed få problem?
          </note>
          <note type="speaker">
            Anf. 17 CARINA OHLSSON (s) replik:
          </note>
          <note>
            Herr talman! Gudrun Lindvall ställde frågor om förbränning. Jag
            tycker inte i nuläget att man ska ha en förbränningsskatt. Däremot
            måste man vara tydlig när det gäller gränser och krav. Kraven
            kommer också att öka för många av våra värmeverk, eftersom man
            har satt en väldigt hög nivå från EU. Därför får många skärpta
            krav. Det gäller även det som togs upp om askan. Även våra deponier
            kommer att utsättas för hårda krav. Man håller nu på att utforma
            detta efter svenska förhållanden. Jag ser med tillförsikt på vad
            som kommer ut av det.
          </note>
          <note>
            Som jag sade kommer vi säkert att diskutera de här frågorna ytterligare.
            Men utifrån det som man nu vet och som man håller på att utreda
            tycker jag inte att det är motiverat med skatt.
          </note>
          <note type="speaker">
            Anf. 18 GUDRUN LINDVALL (mp) replik:
          </note>
          <note>
            Herr talman! Det här är ju klara verba som visar att socialdemokraterna
            vill leda in oss i ett sopförbränningssamhälle. Jag hoppas att
            vi är många som kommer att kunna mobilisera mot det. Vi kan se
            att det här har skett under ett antal år. Vi vet t.ex. att man
            i Storstockholm har tänkt sig en sopförbränning i norr och en
            sopförbränning i söder.
          </note>
          <note>
            Från Miljöpartiets sida motsätter vi oss det här. Vi menar att
            det sättet att sprida gifter inte är någonting som tillhör ett
            långsiktigt ekologiskt hållbart samhälle. Vi måste hitta andra
            mer kemiskt och biologiskt acceptabla metoder. Dessutom anser
            vi inte att Sverige ska bli en sopförbränningsanläggning för t.ex.
          </note>
          <note>
            sopor från Tyskland och Norge, vilket det just nu är.
          </note>
          <note>
            Det är inte bara plaster och annat. Ibland är det faktiskt ämnen
            som vi absolut inte vill ha hit. Ett av problemen gäller mycket
            av det som klassas som lindriga men dock inte speciellt trevliga
            produkter som kommer från Östtyskland. Det är en del fossila sopor.
            Det finns t.ex. oljor som blir kvar efter kolutvinning. Det är
            sliprar och ditt och datt. Det är förskräckligt mycket obehagliga
            saker.
          </note>
          <note>
            Anser socialdemokraterna att det ska vara koldioxidskatt på fossila
            sopor när de eldas? Det skulle vara mycket intressant att veta.
            Ska de fossila soporna ses som fossila bränslen, och ska man därmed
            betala koldioxidskatt? Eller ska de soporna köra i någon sorts
            gräddfil och kunna eldas utan koldioxidskatt och därmed riskera
            att öka i omfattning? Hur ser Carina
          </note>
          <note>
            Ohlsson på det? Vi har nu fått höra att avfallsskatten inte är
            intressant. Är därmed koldioxidskatten intressant? Är det en framkomlig
            väg?
          </note>
          <note type="speaker">
            Anf. 19 CARINA OHLSSON (s) replik:
          </note>
          <note>
            Herr talman! Gudrun Lindvall har som alltid en väldigt svepande
            argumentationsteknik. Hon säger att det väller in över gränserna
            och att socialdemokraterna vill ha ett sopförbränningsland osv.
            Jag tycker inte att den bilden överensstämmer med verkligheten.
          </note>
          <note>
            Däremot tycker jag att man måste ha kontroll över läget och ha
            låga gränsvärden.
          </note>
          <note>
            Frågan om koldioxidskatt vid eldning av fossila bränslen tror
            jag att man får diskutera mer utifrån det som Klimatkommittén
            kommer fram till. Den frågan tar jag därför inte ställning till
            nu eller diskuterar. Det här får man tänka igenom lite mer.
          </note>
          <note>
            Jag sade inte så som Gudrun Lindvall sade om skatten. Jag sade
            att vi i nuläget inte anser att det behövs någon skatt på förbränning.
          </note>
          <note type="speaker">
            Anf. 20 ESKIL ERLANDSSON (c) replik:
          </note>
          <note>
            Herr talman! I mitt anförande sade jag att det i t.ex. Stockholm,
            Malmö och Helsingborg pågår ett arbete där man försöker hitta
            en alternativ hantering som innebär en separering av slammet i
            olika nyttiga produkter som kan återföras till kretsloppet utan
            att skada detsamma. Men för att det här arbetet ska gå framåt
            med snabbhet och för att det ska leda till framgång för alla parter
            behövs det ett omfattande forsknings- och utvecklingsarbete. Jag
            frågade majoritetens företrädare, vilket jag förutsätter att Carina
          </note>
          <note>
            Ohlsson är, varför man inte i det här betänkandet väljer att
            stödja det arbete som pågår. Varför ger man inte en vink om att
            det här är viktigt och att man är beredd att både i ord och med
            pengar göra någonting så att man kommer framåt med lite snabbhet?
          </note>
          <note type="speaker">
            Anf. 21 CARINA OHLSSON (s) replik:
          </note>
          <note>
            Herr talman! Eskil Erlandsson tar upp en viktig fråga. Jag tycker
            också att man just när det gäller fosfor får tänka på att det
            inte är en oändlig resurs utan en ändlig resurs. Man ska ta den
            här frågan på allvar lokalt, regionalt och naturligtvis nationellt.
            Det gäller även internationellt, eftersom det är en global fråga.
          </note>
          <note>
            Nu pågår det mycket, som Eskil Erlandsson också påpekade, lokala
            försök och projekt. Jag kan tänka mig att det även går att söka
            pengar till den formen av projekt, så att man kan stödja sådant
            med nationella pengar.
          </note>
          <note>
            I betänkandet kommenteras också detta: Utskottet har inhämtat
            att en revision påbörjats av det s.k.
          </note>
          <note>
            slamdirektivet av en arbetsgrupp under EG-
          </note>
          <note>
            kommissionen. Frågan om fosfor är sålunda under övervägande även
            på EU-nivå. Därför tycker jag att man kan invänta det här och
            ta med det i dessa diskussioner.
          </note>
          <note type="speaker">
            Anf. 22 ESKIL ERLANDSSON (c) replik:
          </note>
          <note>
            Herr talman! Det som står i betänkandet är självklart sant. Men
            det innebär ju inte att det görs något handfast arbete på området.
            Att det bedrivs några praktiska försök och att man har omarbetat
            direktiv leder ju inte till att något konkret sker i det här avseendet.
          </note>
          <note>
            Jag vill uppnå att vi både i ord och med pengar hjälper de kommuner
            och andra som håller på med ett utvecklingsarbete på det praktiska
            planet i det här avseendet. Om vi inte gör det från det nationella
            planet innebär det ju att det är avfallskollektivet i den kommun
            som bedriver det här arbetet som får betala kakan. Det kan ju
            inte anses rättvist. Det här är ju något som vi alla har nytta
            av i Sverige och förhoppningsvis också andra delar av världen.
            Då måste vi ta det nationella ansvaret. Därav min förundran över
            att man inte har valt att i ord och med pengar vid det tillfälle
            som vi har i dag ge en positiv signal till dem som håller på med
            detta ytterst viktiga arbete.
          </note>
          <note type="speaker">
            Anf. 23 CARINA OHLSSON (s) replik:
          </note>
          <note>
            Herr talman! Jag är inte riktigt överens med Eskil
          </note>
          <note>
            Erlandsson om att det inte pågår någonting. Det pågår mycket
            av den här typen av utvecklingsarbeten i kommunerna och även regionalt.
            Man kan naturligtvis stödja ännu mer, men det säger vi inte i
            dag från den nationella nivån eller här från riksdagen.
          </note>
          <note>
            När det gäller slammet är det inte alltid problemfritt. Jag har
            nyss jobbat på den lokala nivån. Därför vet jag att lantbruket,
            även om det är bra kvalitet på slammet, inte alltid vill ta emot
            det. Det är cykler och trender när det gäller det här med slam.
            Men jag tycker naturligtvis att det är viktigt att det pågår forskning
            när det gäller detta område. Jag tycker även att det är viktigt
            att utvinna fosfor ur slammet.
          </note>
          <note type="speaker">
            Anf. 24 HARALD NORDLUND (fp):
          </note>
          <note>
            Herr talman! Förra veckan blev jag ännu mer orolig över den utveckling
            som vi har. Jag tänker alltså på de rapporter som vi kunde ta
            del av som handlade om sopförbränningen.
          </note>
          <note>
            För mig som kommer från Uppsala var det mycket oroande och överraskande
            rapporter. Men det fanns också fakta från sopförbränningar på
            andra håll i landet som talade om giftutsläpp i en omfattning
            som är mycket större än vi tidigare har trott. Då tänker jag tillbaka
            på ärendet om att belägga sopförbränningen med skatt. Det var
            inte många i den här kammaren som biträdde det förslaget, och
            det är att beklaga. Nu bör vi ändra inställning. Nu bör vi alla
            inse att det här är en hantering som inte hör hemma i strävandena
            att åstadkomma ett hållbart samhälle. Då är det oerhört förvånande
            för mig att man fortsätter att tala emot en skatt på sopförbränningen.
          </note>
          <note>
            Socialdemokraternas företrädare sade nyss att de åtminstone inte
            nu är beredda att ompröva. Vad är det som krävs för att vi ska
            ompröva ställningstaganden som visar sig oriktiga? Är det ännu
            mer alarmerande rapporter vi måste få? Är det dioxinutsläpp av
            en omfattning som borde få oss att redan nu säga: Vi kan inte
            acceptera det här. Vi måste vidta åtgärder.
          </note>
          <note>
            Jag skulle acceptera resonemanget om det fanns andra förslag
            i stället för att belägga sopförbränningen med skatt. Det finns
            inte. Man bara säger nej. Det är beklagligt.
          </note>
          <note>
            Ska vi nå ett mer kretsloppsanpassat samhälle är det A och O
            att både producenter och konsumenter tar miljöansvar. Vi måste
            sträva efter bättre fungerande marknader för material som kan
            återvinnas och återanvändas och inte gå tillbaka till förbränning
            och dumpning. Det är samma sak som att ge upp.
          </note>
          <note>
            Grundtanken med producentansvaret är enligt vår uppfattning riktig.
            Men visst kan utformningen utvecklas. Gudrun Lindvalls resonemang
            nyligen vill jag instämma i. Grundtanken är riktig, men man behöver
            utveckla systemet.
          </note>
          <note>
            Den totala vikten av förpackningar som kastas har minskat med
            en femtedel under de senaste åtta åren.
          </note>
          <note>
            Minskningen skulle ha varit ännu större om resurssystemen med
            återanvändningsbara förpackningar utvecklats bättre. Det är därför
            viktigt att vi rättar till systemfel och går vidare. Det är viktigt
            att ekonomiska incitament upprättas och skärps så att den enskilde
            upplever att miljöengagemang lönar sig även ekonomiskt.
          </note>
          <note>
            Dessutom måste förstås systemet verkligen utformas så att det
            resulterar i både upplevda och mätbara miljöresultat. Målet måste
            ju vara att minska den totala volymen material som flödar runt
            i kretsloppet.
          </note>
          <note>
            Hushållen måste ges incitament för en fortsatt källsortering.
            Tydligare differentierade taxor med avseende på sorterat respektive
            osorterat avfall för såväl hushåll som industri måste införas,
            taxor som bör kopplas till mängden lämnat avfall, så att uppkomsten
            av sopor verkligen minskar.
          </note>
          <note>
            Jag lyssnade nyss intresserat på debatten mellan
          </note>
          <note>
            Gudrun Lindvall och Carina Ohlsson om koldioxidskatten. Vi får
            inte föra den debatten i dag. Vi kommer att föra den inom kort,
            när Klimatkommitténs förslag läggs fram. Det är en oerhört viktig
            debatt. Är vi beredda att belägga förbränning av fossilbränsle
            med koldioxidskatt? Hur ser man på koldioxidskatt vid förbränning
            av torv? Jag lovar att jag återkommer till de frågorna.
          </note>
          <note>
            Vi från socialliberalt håll ställer oss tveksamma till revisorernas
            förslag att låta regeringen pröva möjligheten att lagreglera samrådet
            mellan producenter och kommuner. Det är naturligtvis viktigt att
            kommunikationen mellan de aktörerna fungerar bra, men det är inte
            skäl nog att ytterligare lagreglera. Vi tycker att det är viktigare
            att jobba med ekonomiska incitament, med en medvetenhet i linje
            med Agenda 21.
          </note>
          <note>
            Vi vill hellre betona det revisorerna påpekar om vikten av att
            allmänhetens positiva inställning till källsortering värnas och
            att hushållen ges incitament för en fortsatt källsortering. Här
            tycker jag att vi fortfarande, det har jag sagt från den här talarstolen
            tidigare, från politiskt håll är dåliga på att för medborgarna
            tala om vart vi vill.
          </note>
          <note>
            Man fortsätter att ifrågasätta från politiskt håll.
          </note>
          <note>
            Jag kan också förstå att en del medborgare ifrågasätter den utveckling
            vi har. Från politiskt håll är vi dåliga på att stå upp och tala
            om vart det är vi vill och varför vi vill utveckla viss verksamhet,
            nämligen för att nå hållbarheten. Vi måste bli bättre på att betona
            vad vi vill åstadkomma.
          </note>
          <note>
            Jag är också lite besviken över att vi har så svårt att samlas
            kring åtgärder som vi alla ändå borde inse är riktiga. Det finns
            åtgärder. Jag tänker på motionen om biocells- och rötcellstekniken.
            Varför skulle vi inte brett kunna ställa upp bakom den motionen?
            Det är en teknik som bör utvecklas därför att den hör hemma i
            strävandena att åstadkomma hållbarhet.
          </note>
          <note>
            Varför skulle vi inte kunna enas om att stimulera till skrotning
            av gamla bilar? Det kan tyckas vara en liten fråga, men vi borde
            kunna ställa upp bakom den motionen för att snabbare få bort de
            bilar från trafiken som är mest miljöovänliga.
          </note>
          <note>
            Herr talman! Jag vill avslutningsvis yrka bifall till reservationerna
            2, 14 och 15.
          </note>
          <note type="speaker">
            Anf. 25 CARINA OHLSSON (s) replik:
          </note>
          <note>
            Herr talman! Tror Harald Nordlund att en skatt på sopförbränning
            skulle minska utsläppen? De smutsiga bränslena kommer alltid att
            vara de billigaste. Är det den bästa styrprincipen? Jag tycker
            att det är bättre att utsläppsvillkoren får styra utsläppen och
            på det sättet styra vad man eldar.
          </note>
          <note type="speaker">
            Anf. 26 HARALD NORDLUND (fp) replik:
          </note>
          <note>
            Herr talman! Ja, jag tror och känner mig övertygad om det. Jag
            tycker att erfarenheten visar att om vi belägger sopförbränningen
            med skatt skulle man hålla tillbaka den. Eftersom sopförbränningen
            innebär stora miljöolägenheter är det för mig en riktig åtgärd.
          </note>
          <note>
            Jag kan rapportera från hemmafronten, Uppsala.
          </note>
          <note>
            Nyligen kunde man läsa i en tidning: Uppsala Energi fördubblar
            sopförbränningen. Jag tror inte att man skulle göra det om det
            skulle kosta mer att bränna sopor.
          </note>
          <note type="speaker">
            Anf. 27 CARINA OHLSSON (s) replik:
          </note>
          <note>
            Herr talman! Harald Nordlund påpekade att man den senaste tiden
            har läst väldigt mycket om sopförbränning. Det är inte så konstigt,
            eftersom man måste uppfylla EU:s krav och de är hårda när det
            gäller utsläppsvillkor. Jag tror att de incitamenten är en bättre
            styrprincip än skatterna. Jag är helt övertygad om att det är
            därför frågan har uppmärksammats och kommer upp till diskussion.
          </note>
          <note type="speaker">
            Anf. 28 HARALD NORDLUND (fp) replik:
          </note>
          <note>
            Herr talman! Jag har uppmärksammat frågan därför att rapporterna
            säger att utsläppen är mycket högre än vi tidigare har trott.
            Det är tillräckliga skäl för mig och borde vara det för oss alla
            att reagera kraftigt och säga: Nu måste vi göra någonting, för
            det här är oacceptabelt.
          </note>
          <note type="speaker">
            Anf. 29 GUDRUN LINDVALL (mp) replik:
          </note>
          <note>
            Herr talman! Jag hade tänkt att fråga vilken av reservationerna
            Harald Nordlund tänkte stödja. Jag är glad att vi får stöd för
            reservation 14. Man kanske kunde önska att Folkpartiet även tittade
            på reservation 8 som handlar om dioxiner. Jag skulle vara glad
            om vi kunde få stöd även där.
          </note>
          <note>
            Jag delar Harald Nordlunds uppfattning om att vi inte ska gå
            in i ett sopförbränningssamhälle. Uppsala har alltid jagat mer
            sopor. I Södertälje, som jag kommer från, har vi under alla år
            fått propåer från Uppsala om att man har velat öka sin sopförbränningsmängd.
            Det är naturligtvis mycket oroande att sådant sker.
          </note>
          <note>
            Vi är överens om att ha något slags förbränningsskatt. Vi är
            tre partier som tycker så. Vi måste kanske försöka skärpa diskussionen
            och se om det kan komma andra intelligenta förslag till regeringen
            - som tydligen inte är riktigt intresserad. Går det att tänka
            sig ekonomiska styrmedel för att hindra förbränningen? Går det
            att tänka sig skatt på dioxin? Hur ställer sig Harald Nordlund
            till den typen av förslag, dvs. att vi försöker att hitta ekonomiska
            styrmedel som inte är en allmän avfallsskatt utan även är specifik?
          </note>
          <note type="speaker">
            Anf. 30 HARALD NORDLUND (fp) replik:
          </note>
          <note>
            Herr talman! Jag menar att situationen är sådan att vi tillsammans
            måste diskutera alla möjliga vägar.
          </note>
          <note>
            Mitt svar till Gudrun Lindvall här och nu är att vi är beredda
            att diskutera. Mer går det inte att säga. Vi måste brett diskutera
            en mängd åtgärder därför att situationen är alarmerande.
          </note>
          <note>
            Anf. 31 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Herr talman! Producentansvar för varor låter tilltalande och
            resurssparande. Som vi har hört finns det delade meningar om utfallet.
            Det finns ju nackdelar med systemet. När man bestämmer sig för
            sådana system går det inte alltid att förutse alla effekter, och
            ibland fungerar det inte som man hade tänkt sig. Det har varit
            svårt att överblicka effekten av avfallsskatten.
          </note>
          <note>
            Riksdagsrevisorerna har granskat hur systemet fungerar beträffande
            producentansvaret för förpackningar och har kommit med fyra förslag.
            De redogjorde Carina Ohlsson för. Kristdemokraterna står bakom
            förslagen från revisorerna.
          </note>
          <note>
            Revisorerna önskar en samhällsekonomisk analys av producentansvaret.
            I diskussionen i skrivelsen framhålls att detta producentansvar
            kostar tid och pengar, vilket även drabbar konsumenten. Det har
            också framhållits av andra skribenter.
          </note>
          <note>
            Jag ville försäkra mig om att även miljönyttan skulle inräknas
            i analysen. Därför har jag väckt en motion om detta. Bl.a. den
            motionen ligger till grund för det tillkännagivande som utskottet
            gör beträffande en bred översyn av producentansvaret.
          </note>
          <note>
            Producentansvaret är ytterst konsumentens ansvar.
          </note>
          <note>
            Om inte konsumenten tar det ansvaret fungerar inte producentansvaret
            heller. Men konsumenterna har hitintills gärna ställt upp. Det
            är meningsfullt - det går att se förpackningsavfallet. Men det
            är viktigt att ta till vara motivationen hos konsumenten.
          </note>
          <note>
            Eldandet av förpackningsavfall kan minska motivationen när det
            framgår att det inte lönar sig. I en sådan åtgärd bör ingå samrådet
            mellan kommuner och producenter. Även revisorerna har synpunkter
            på hur det ska lagregleras.
          </note>
          <note>
            Här finns också alternativ, som utskottet hitintills har velat
            gå förbi. Det gäller framför allt bioceller.
          </note>
          <note>
            Därför är vi med på reservation 15. Vi tycker att frågan om bioceller
            har behandlats styvmoderligt. Det är en metod som är väl värd
            att satsa på.
          </note>
          <note>
            Jag tror också att en höjd skrotningspremie förhindrar skrotbilar
            i naturen och innebär också att gamla miljöovänliga bilar tas
            bort ur trafiken. Vi har talat om skadade aluminiumburkar. Det
            borde också vara ett producentansvar.
          </note>
          <note>
            Det finns önskemål om utökningar av producentansvaret. Som ni
            har hört ligger elektronikbranschen nära till. Men mycket kan
            göras även utan obligatoriskt producentansvar. Fler produkter
            bör miljövarudeklareras och märkas beträffande demonterbarhet,
            materialslag och energieffektivitet. För detta kan en lagstiftning
            om ekonomiska styrmedel behövas.
          </note>
          <note>
            Samtidigt med projektering bör en plan beträffande demontering
            göras. Det gynnar utvecklingen av s.k. baklängesfabriker för återtillverkning.
            Jag såg nyligen hur man demonterade Viggenplan. T.ex.
          </note>
          <note>
            visste man inte innan att limmet i vingarna innehöll asbestfibrer
            för att göra det starkt. Det var en betydelsefull upptäckt med
            tanke på arbetsmiljön. Vi menar att en demonteringsplan ska göras
            redan vid projekteringen. Jag yrkar därför bifall till reservation
            6.
          </note>
          <note type="speaker">
            Anf. 32 GUDRUN LINDVALL (mp) replik:
          </note>
          <note>
            Herr talman! Jag har två frågor till Ester
          </note>
          <note>
            Lindstedt-Staaf. Hon säger att ytterst är avfall ett ansvar för
            konsumenten. Det kan jag väl till en viss del ställa upp på. Men
            varför är inte skrotbilar ett ansvar för konsumenten? I dag finns
            en skrotningspremie, men det finns ingen premie för att återlämna
            annat som är uttjänt. Varför ska skrotbilar hanteras på ett så
            speciellt sätt? Är inte en bil som har gjort sitt också ett ansvar
            för konsumenten?
          </note>
          <note>
            Varför är kd inte nöjd med det som står om bioceller? Det står
            klart och tydligt i detta betänkande och i ett tidigare betänkande
            att bioceller kommer att behandla avfall på samma sätt som de
            andra rötningsmetoderna, dvs. att avfallet inte blir kvar på tipp
            utan verkligen kommer ut i ett kretslopp och ska då behandlas
            på samma sätt som andra rötningstekniker.
          </note>
          <note>
            Är inte det tillräckligt tillfredsställande? Inte är det väl
            så att kd anser att bioceller är okej om avfallet är kvar på tippen?
            Så kan det väl inte riktigt vara?
          </note>
          <note>
            Anf. 33 ESTER LINDSTEDT-STAAF (kd)
          </note>
          <note>
            replik:
          </note>
          <note>
            Herr talman! Jag förstår inte riktigt argumenteringen om skrotbilar.
            Vi menar att en höjd skrotningspremie stimulerar konsumenten att
            lämna in bilen.
          </note>
          <note>
            Ett köp av en ny bil kan kombineras med att producenten tar tillbaka
            den gamla bilen. Det kan bli så att bilarna blir stående och man
            bryr sig inte om att göra någonting åt dem eftersom det kostar
            pengar. Därför menar vi att en höjd skrotningspremie kan gynna
            det kretslopp vi vill ha.
          </note>
          <note>
            Det är helt nödvändigt att konsumenten tar sitt ansvar. Det förstår
            vi alla. Det gäller vilken producent eller vara det än är fråga
            om. Jag utläser av betänkandet att bioceller är någonting för
            framtiden. Eftersom det tar så lång tid för en biocell att avge
            några produkter som går att sälja räknas den som en deponering.
            Då får man betala för den. Det hindrar utvecklingen och arbetet
            med biocellerna. Jag kan inte läsa ut samma sak som Gudrun Lindvall
            av betänkandet.
          </note>
          <note type="speaker">
            Anf. 34 GUDRUN LINDVALL (mp) replik:
          </note>
          <note>
            Herr talman! Frågan om skrotningspremier haltar betänkligt. Folk
            ska ha betalt för att inte slänga ut sina bilar i skogen, men
            ingen vill införa betalning för att få folk att källsortera tidningar.
            Naturligtvis ska man källsortera eller ta hand om en skrotbil.
            I dag finns skrotningspremier. Dessutom finns möjligheten för
            kommunen, om man så önskar, att göra insatser. I
          </note>
          <note>
            den kommun jag kommer från hade vi tidigare en sådan verksamhet
            där vi såg till att bidra till att ta hand om de gamla bilarna.
          </note>
          <note>
            Jag vet inte hur det kommer sig att man ska anse att det är så
            svårt för människor att lämna tillbaka en bil för återvinning
            men att det tydligen är lättare att lämna tillbaka annat för återvinning.
            Detta haltar. Jag vet inte om det är könsrelaterat, men det ska
            vi inte spekulera i.
          </note>
          <note>
            Det som har stått i flera betänkanden är att om man ser att detta
            är ett sätt att deponera ska det naturligtvis belastas med avfallsskatt.
            Om det är ett sätt att behandla sopor och organiskt avfall så
            att det kommer ut i cirkulation igen belastas det inte av avfallsskatt.
          </note>
          <note>
            Det är en riktig princip. Man ska inte kunna göra om tippen till
            en biocellsanläggning och därmed slippa avfallsskatt, även om
            produkterna blir kvar där.
          </note>
          <note>
            I dag kan man utvinna energi ur en vanlig soptipp, och det görs
            på många håll i Sverige. Det intressanta är att man får ut mycket
            mer energi än vad man trodde. Det är en mycket enkel teknik. Det
            visar sig dessutom att man får ut energi under en mycket längre
            tid än vad man hade trott. Det innebär att om avsikten med en
            biocell bara är att utnyttja energi, är det egentligen att jämställa
            med det som man gör på den vanliga soptippen i dag, och det var
            väl inte riktigt meningen.
          </note>
          <note>
            Anf. 35 ESTER LINDSTEDT-STAAF (kd)
          </note>
          <note>
            replik:
          </note>
          <note>
            Herr talman! När det gäller skrotbilarna har vi olika åsikter.
            En höjd premie kan förhindra framför allt skrotbilar i naturen
            och gör att folk kanske lättare vill byta bil. Tvisten i dag är
            om producentansvaret ska gälla de gamla bilar som finns i dag
            eller de bilar som säljs nya i dag. Skrotbilspremien kan då omfatta
            bilar som är äldre.
          </note>
          <note>
            När det gäller biocellen förstår jag heller inte argumentationen.
            Varför inför vi en deponiskatt över huvud taget om vi kan utnyttja
            deponierna på det sätt som sägs? Biocellen är ju ett sätt att
            organisera det här utnyttjandet och dra nytta av det. Det är bara
            det att det tar så lång tid. Jag kan då inte förstå varför man
            inte ska skattebefria den redan nu. Vi tar bort avfallsskatten
            helt och hållet om vi ska kunna deponera och dra nytta av biocellen
            över huvud taget.
          </note>
          <note type="speaker">
            Anf. 36 HARALD NORDLUND (fp) replik:
          </note>
          <note>
            Herr talman! Jag satt spänt och lyssnade och hade förväntat mig
            att få höra uttryck för oro över den utveckling som vi har beträffande
            sopförbränningen.
          </note>
          <note>
            Är det rätt tolkat av mig att kristdemokraterna inte känner någon
            omedelbar oro? Om oron finns där, vilka alternativa åtgärder vill
            kristdemokraterna arbeta för i syfte att minska de giftiga utsläppen?
          </note>
          <note>
            Anf. 37 ESTER LINDSTEDT-STAAF (kd)
          </note>
          <note>
            replik:
          </note>
          <note>
            Herr talman! När det gäller sopförbränningen kanske Harald Nordlund
            minns att vi i vår motivering i utskottet var noggranna med att
            bioenergi inte skulle beläggas med avfallsskatt. Det var därför
            som vi gick med på att skattebefria även sopförbränning. Vi ställde
            också upp på utskottets uttalanden som utgick från att det i så
            fall var sorterade sopor som skulle brännas och icke osorterade.
            Utskottet uttalade också att vi förutsatte att frågan skulle följas
            noggrant, och var det så att utvecklingen blev icke önskad skulle
            vi överväga saken igen. Den formuleringen ställde vi upp på.
          </note>
          <note type="speaker">
            Anf. 38 HARALD NORDLUND (fp) replik:
          </note>
          <note>
            Herr talman! Formuleringarna när det gäller utvecklingen tror
            jag inte är särskilt mycket värda, utan det som påverkar utvecklingen
            är ju de stimulanser och styrmedel som vi använder oss av. Och
            klart är att vi nu har en övergång till alltmer av sopförbränning.
            Men jag är glad över uttalandet och noterar att kristdemokraterna
            ändå kan tänka sig att ompröva sitt ställningstagande, för det
            är väl ändå en riktig slutsats?
          </note>
          <note>
            Anf. 39 ESTER LINDSTEDT-STAAF (kd)
          </note>
          <note>
            replik:
          </note>
          <note>
            Herr talman! Det är naturligt att vi följer utvecklingen, och
            det ska ju inte bli en oönskad utveckling.
          </note>
          <note>
            Det har vi sagt i utskottets uttalande och det står vi fortfarande
            bakom.
          </note>
          <note type="speaker">
            Anf. 40 LENNART HEDQUIST (m):
          </note>
          <note>
            Herr talman! Jag tillhör de ledamöter som har väckt en enskild
            motion i detta ärende, nämligen motion MJ738, där jag har pekat
            på att det föreligger behov av en allsidig utvärdering av miljömässiga
            och ekonomiska effekter av producentansvaret för förpackningar.
            Jag kan konstatera att utskottet har tillmötesgått detta önskemål,
            samtidigt som man ju har behandlat Riksdagens revisorers rapport
            om producentansvaret.
          </note>
          <note>
            Men jag vill peka på att det nu föreligger en rad rapporter och
            indikationer som visar att producentansvaret har en sådan utformning
            att det sannolikt innebär miljömässiga och ekonomiska olägenheter.
          </note>
          <note>
            Man kan alltid säga att det kan gå att få fram någon deleffekt
            som är bra, men när man ser till helheten innebär det olägenheter.
            Det är alltså ett typiskt exempel på suboptimering. Skulle man
            i stället anslå de resurser som förbrukas här till andra miljömässiga
            åtgärder, skulle miljöeffekten bli betydligt gynnsammare.
          </note>
          <note>
            Herr talman! Jag vill uttrycka förhoppningen att den utredning
            som nu ska göras verkligen kommer att ske på ett så allsidigt
            sätt att man lyfter fram fakta och inte tro i det här ärendet.
          </note>
          <note>
            Sedan, herr talman, vill jag också tala lite grann om effekterna
            av utvidgad källsortering. Jag är ordförande i kommunrevisionen
            i Uppsala, och vi har haft anledning att göra en bedömning av
            effekterna av den utvidgade källsorteringen. Jag talar då inte
            om den naturliga källsorteringen av glas, batterier och andra
            saker som hushållen betraktar som ganska naturligt att sortera
            bort, utan jag talar om effekten av den utvidgade källsorteringen
            när man har ett bra alternativ, som i Uppsalas fall är sopförbränning.
            Där har man till mycket stora kostnader åstadkommit en sortering
            där man i andra ändan har utvunnit en miljömässigt icke godtagbar
            komposteringsmassa som bara kan användas till vägutfyllnad. Den
            utvidgade källsorteringen har skett till mycket höga kostnader
            och med mycket stora olägenheter för medborgarna, konsumenterna.
            Den har dessutom lett till en i största allmänhet orationell hantering
            av stadens sopor i förhållande till tidigare, då man på ett bra
            sätt kunde transportera merparten till sopförbränningen.
          </note>
          <note>
            Nu har jag hört Harald Nordlund här tala om behovet av skatt
            på sopförbränning. Jag finner det mycket anmärkningsvärt då alternativen
            för att ta till vara sopor är så få och då man nyligen har lagt
            en skatt på deponi. Eftersom deponi väl får anses vara ett mycket
            ogynnsamt omhändertagande av sopor, vill
          </note>
          <note>
            Harald Nordlund minska sopförbränningen genom att skattebelägga
            den. I själva verket borde väl Harald
          </note>
          <note>
            Nordlund i stället säga sig att det kan hända att vi ska ställa
            högre miljömässiga krav på sopförbränningen.
          </note>
          <note>
            Det har ju tidigare gjorts i Uppsala med mycket goda resultat,
            och Uppsala Energi är numera miljöcertifierad för sin moderna
            sopförbränningsanläggning.
          </note>
          <note type="speaker">
            Anf. 41 HARALD NORDLUND (fp) replik:
          </note>
          <note>
            Herr talman! Det är den här typen av motioner och den här typen
            av uttalanden som bl.a. bidrar till att skapa osäkerhet hos medborgarna
            om vart vi är på väg och vad vi vill.
          </note>
          <note>
            Lennart Hedquist säger bl.a. att det är mer miljövänligt att
            bränna, trots att vi i förra veckan kunde läsa om rapporter som
            talar om motsatsen. Jag har inte kunnat ta del av någon ekonomisk
            rapport som visar att det skulle vara mer fördelaktigt. Om vi
            hänvisar till Radetzkys rapport är det väl så att den har malts
            sönder för länge sedan. Det är många som har visat hur ensidig
            den rapporten var.
          </note>
          <note>
            Jag tror att det här är viktigt, herr talman, och jag beklagar
            att vi inte tillsammans kan stå upp och säga att vi måste åstadkomma
            mer av återanvändning för att få den hållbarhet som vi väl alla
            ändå vill ha. Och vi ser alltså nu rapporter från Uppsala. Hedquist
            hänvisar till dessa som positiva. Jag tycker att de är oerhört
            oroande och alarmerande. Han hänvisar till dessa oroande rapporter
            och ser dem som argument för att ytterligare öka sopförbränningen.
          </note>
          <note type="speaker">
            Anf. 42 LENNART HEDQUIST (m) replik:
          </note>
          <note>
            Herr talman! Jag har beträffande rapporten om sopförbränningen
            i Uppsala, som nu Harald Nordlund hänvisar till, bara sett ett
            tidningsreferat. Jag har inte studerat rapporten i sig. Jag har
            sett Uppsala Energis replik på det hela. Jag vill bara säga att
            det är fel väg att försöka förbjuda eller skattebelägga sopförbränning.
            I stället ska man möjligen ställa högre miljömässiga krav på sopförbränningen.
            Den vägen är, har man hittills visat, framgångsrik.
          </note>
          <note>
            Sedan har jag i det här ärendet, beträffande den utvidgade källsorteringen
            och dess ekonomiska effekter i Uppsala, haft nöjet att samarbeta
            med partivänner till Harald Nordlund, förre generaldirektören
            i
          </note>
          <note>
            Bostadsstyrelsen Bengt Johansson och förre chefen för Handelns
            Utredningsinstitut, Lars Jacobsson, erkänd ekonom. Båda har ju
            tagit del av den här rapporten, och Lars Jacobsson står också
            bakom den eftersom han ingår i kommunrevisionen. Rapporten visar
            hur ogynnsamt såväl miljömässigt som ekonomiskt det är med den
            här utvidgade källsorteringen.
          </note>
          <note>
            Jag tycker att Harald Nordlund mer ska studera fakta än att bara
            försöka hänge sig åt någon form av religiös tro på att det här
            är bra. Det finns faktiskt möjligheter att göra miljömässiga vinster
            genom att använda de resurser som nu slösas bort på helt orationella
            former för tillvaratagande av sopor.
          </note>
          <note type="speaker">
            Anf. 43 HARALD NORDLUND (fp) replik:
          </note>
          <note>
            Herr talman! Det är inte så att det är fel på kraven när det
            gäller sopförbränningen. Rapporterna säger ju att man inte har
            levt upp till de högt ställda kraven.
          </note>
          <note>
            Det är det som är oroande. Om man inte klarar av att åstadkomma
            ren aska och rena luftutsläpp efter sopförbränningen så hjälper
            ju inte kraven. Då måste vi vidta andra åtgärder. Då måste vi
            gå över till en annan hantering. Det är det som är grunden för
            mitt och
          </note>
          <note>
            Folkpartiets ställningstagande.
          </note>
          <note type="speaker">
            Anf. 44 LENNART HEDQUIST (m) replik:
          </note>
          <note>
            Herr talman! Det är ju så att alternativet som det framstår t.ex.
            i Uppsala, där man har en modern förbränningsanläggning, är att
            man i stället till höga kostnader åstadkommer en oren komposteringsmassa
            som inte är användbar till något annat än möjligen vägutfyllnad.
            Det alternativ som Harald Nordlund dessutom kan se framför sig
            är ju deponi. Och deponi av den här typen av material är väl ändå
            ogynnsammare?
          </note>
          <note>
            Då är det naturligtvis bättre att man har en modern förbränningsanläggning
            som leder till att man erhåller energi. Sedan kan det hända att
            man kan ställa ytterligare krav på teknisk utveckling så att reningen
            av gaserna från förbränningsanläggningen blir ännu bättre. Man
            kan dessutom se på hur man kan åstadkomma en ytterligare förbättring
            av den aska som man erhåller och på hur denna ska förvaras.
          </note>
          <note>
            Jag menar att alternativen är sämre, Harald
          </note>
          <note>
            Nordlund. Och det sämsta med alternativen är att de är mer resurskrävande,
            vilket gör att man har sämre möjligheter att göra andra miljömässigt
            riktiga satsningar.
          </note>
          <note type="speaker">
            Anf. 45 GUDRUN LINDVALL (mp) replik:
          </note>
          <note>
            Herr talman! Jag delar Lennart Hedquists uppfattning att vi ska
            sluta med mytspridning. Jag menar dock att hans inlägg bidrog
            ytterligare till en sådan.
          </note>
          <note>
            Det finns vissa biologiska och naturvetenskapliga axiom som jag
            inte tycker att vi får glömma i den här debatten, nämligen att
            ingenting försvinner och att allting sprider sig. När man hör
            Lennart Hedquist låter det som att lägger man organiska sopor
            på tippen får man kvar någon sorts äcklig massa med en hel del
            obehagligheter som vi inte vet vad vi ska göra med. Men förbränner
            vi det försvinner det så rart och trevligt och finns inte längre
            kvar. Det är något som man hörde ofta på 60-talet, men så är det
            naturligtvis inte. Det förmodar jag att Lennart Hedquist också
            känner till; att ingenting försvinner och att allting sprider
            sig.
          </note>
          <note>
            Problemet är att det vid sopförbränningen bildas dioxiner. Problemet
            är också att dessa är ganska stabila i den processen. Antingen
            kommer de ut i luften eller så hamnar de i askan. Hamnar de i
            askan så hamnar de någonstans i naturen, för man lägger dem på
            tipp. Då frågar jag: Hur ska Lennart Hedquist lösa det?
          </note>
          <note>
            Dessutom vet vi att den här geggan som Lennart
          </note>
          <note>
            Hedquist talar om innehåller ganska mycket metaller.
          </note>
          <note>
            Jag hoppas att Lennart Hedquist vet att alla metaller, även tungmetaller,
            är grundämnen. De försvinner inte när man eldar. De tar vägen
            någonstans. Antingen tar de vägen genom skorstenen eller så hamnar
            de i askan. Och hamnar de i askan hamnar de på tippen. Hur tänker
            Lennart Hedquist lösa det problemet?
          </note>
          <note>
            Jag tycker att vi måste vara noggranna med vad som gäller naturvetenskapligt
            och inte tro att vi kan hitta en teknik som tar bort problemen.
            Man flyttar dem bara, Lennart Hedquist. Om vi nu kan visa att
            sopförbränning faktiskt skapar problem så måste vi fundera på
            om det verkligen är den bästa tekniken.
          </note>
          <note>
            Det kanske är så att gammal hederlig kompostering visar sig vara
            bättre. Och då får man inte stirra sig blind på en speciell teknik,
            nämligen förbränningen.
          </note>
          <note type="speaker">
            Anf. 46 LENNART HEDQUIST (m) replik:
          </note>
          <note>
            Herr talman! Nu talade jag i första hand om kompostering, den
            utvidgade källsorteringen som leder till att man ska kompostera
            en ökande andel av hushållens sopor. Jag kan bara konstatera att
            den komposteringsmassa som man utvinner från detta i Uppsala är
            starkt förorenad. Den går inte att använda till annat än möjligen
            vägfyllnad. Jag ställer mig tveksam på sitt sätt även till det
            användningsområdet.
          </note>
          <note>
            Då kan Gudrun Lindvall säga att man ska uppfostra konsumenterna
            till att sortera på ett bättre sätt. Men jag noterar ändå som
            kommunrevisor i det här fallet att de här aktiviteterna har lett
            till mycket höga kostnader och också faktiskt till att man får
            en sämre förbränningsmassa i sopförbränningen. Ur sopförbränningssynpunkt
            hade det faktiskt varit värdefullt att kunna blanda in en del
            av den massa som man nu använder till kompostering.
          </note>
          <note>
            Sedan kan det väl aldrig vara så att Gudrun Lindvall förespråkar
            att de här mindre lämpliga produkterna ska deponeras? Det är i
            så fall betydligt bättre att de åker in i en sopförbränningsanläggning
            med en bra rening. Sedan får vi väl fundera närmare på det här
            och se vilka tekniker som ska användas för tillvaratagande av
            askan. Men så länge alternativen är så dåliga tycker jag att moderna
            sopförbränningsanläggningar är mycket bra. De har också den fördelen
            att de ger energi till medborgarna. Gudrun Lindvall ska kanske
            se det här i förhållande till hennes iver när det gäller att lägga
            ned kärnkraftverk, något som leder till ökad kolförbränning, och
            till vilka miljöeffekter det har.
          </note>
          <note type="speaker">
            Anf. 47 GUDRUN LINDVALL (mp) replik:
          </note>
          <note>
            Herr talman! Jag tycker att det här ytterligare späder på känslan
            av att det liksom är fastlåst när det gäller tekniken. Hur anser
            Lennart Hedquist att vi på ett ekonomiskt riktigt sätt ska belasta
            dioxinutsläpp?
          </note>
          <note>
            Vad kostar dioxin i bröstmjölken? På vilket sätt ska det betala
            sin miljökostnad? På vilket sätt ska andra metaller som vi får
            ut i askan eller luften betala sina miljökostnader?
          </note>
          <note>
            Det här är ett problem. I vissa fall när det gäller t.ex. förbränningen
            så betalar man inte för de ämnen som vi inte vill ha ut i miljön.
            Egentligen skulle man ju i så fall ha rejäla miljöavgifter på
            dessa ämnen för att få en riktig kostnadsbild. Jag förmodar att
            Lennart
          </note>
          <note>
            Hedquist, som gärna vill räkna allting i pengar, kommer att försöka
            räkna ut vilken kostnad vi ska ha på ppm av dioxin, eftersom det
            egentligen vore det enda riktiga i så fall. Vad ska deponeringen
            av aska kosta om vi verkligen ska räkna in de miljökostnader som
            vi nu för över på framtida generationer? Det här är faktiskt ett
            problem, Lennart Hedquist, att vissa tekniker inte betalar sina
            miljökostnader. Därför måste vi fundera över på vilket vi ska
            ta hand om dem. Men vi måste göra det på ett sådant sätt att det
            går att klara detta för framtiden utan att få miljökostnader i
            framtiden.
          </note>
          <note>
            Vi kan se ett exempel på sådant, nämligen hur vi tar hand om
            batterier i dag. Vi skulle kunna förbränna dem. Men vi har valt
            att deponera dem på SAKAB
          </note>
          <note>
            under kontrollerade former för att inte få ut kvicksilvret i
            cirkulation. Det kanske är så vi måste göra även med annat avfall,
            att hitta ett sätt att deponera eller ta hand om det på ett sådant
            sätt att vi inte sprider problemen. Men med sopförbränning sprider
            vi problemen i dag utan att föroreningarna betalar sina miljökostnader.
          </note>
          <note type="speaker">
            Anf. 48 LENNART HEDQUIST (m) replik:
          </note>
          <note>
            Herr talman! Det har ju visat sig att man kan få en mycket hög
            grad av förståelse och acceptans bland oss medborgare för att
            sortera bort sopor som är miljöfarliga. Glassorteringen är ju
            i stor utsträckning en bra framgång. Jag tycker att återvinningen
            av t.ex.
          </note>
          <note>
            ölburkar, febertermometrar och batterier också har fungerat bra.
            Men vad jag framför allt har talat om är hur samhället lägger
            ned mycket stora kostnader på den s.k. utvidgade källsorteringen,
            där man försöker hävda att man ur denna får fram något gott.
          </note>
          <note>
            Jag har en rapport från Uppsala som tydligt visar att vad man
            får ut av detta till mycket höga kostnader är en förorenad komposteringsmassa.
            Och i det läget är det betydligt bättre att använda moderna sopförbränningsanläggningar
            där man i stället för denna förorenade komposteringsmassa till
            den höga kostnaden får ut bra energi som värmer våra bostäder.
          </note>
          <note type="speaker">
            Anf. 49 DAN ERICSSON (kd):
          </note>
          <note>
            Herr talman! Först vill jag säga att jag tycker att det är alldeles
            utomordentligt att utskottet enhälligt har kommit överens om att
            nu begära en bred översyn av producentansvaret. Vi utgår då från
            att den översynen kommer att leda till att vi får förbättringar
            till stånd. Såvitt jag förstår kommer detta att vara relativt
            förutsättningslöst.
          </note>
          <note>
            Herr talman! Anledningen till att jag begärde ordet nu var debatten
            kring förbränning och biocellsoch rötcellstekniken. De flesta
            av utskottets ledamöter deltog ju i riksdagens besök i Norrköping
            i torsdags. Men uppenbarligen var det några som inte var där.
            Jag tror att man hade haft en något annan nyans i debatten både
            vad gäller avfallsförbränning och biocells- och rötcellsteknik
            om man hade varit där.
          </note>
          <note>
            Målen för dagens avfallspolitik är just att minska mängden avfall
            som deponeras. Alternativen är då återanvändning, materialåtervinning,
            materialutnyttjande eller förbränning med energiutvinning.
          </note>
          <note>
            Vid vårt besök på NME, Norrköpings Miljö och
          </note>
          <note>
            Energi fick vi se hur de hanterar detta i verkligheten.
          </note>
          <note>
            Jag kan inte se, och det tror jag inte heller att någon av dem
            som deltog i besöket kan se, vad det var för fel på denna uppläggning.
            Man följer uppläggningen i instruktionerna från den politiska
            nivån, och man genomför det på ett miljömässigt optimalt sätt.
            Och man pekar också då kanske på bekymret just med att man hade
            biolimpor där, rötcellstekniken, och man funderar på skattedelen.
          </note>
          <note>
            Jag vill ställa en fråga om avfallsförbränningen. I
          </note>
          <note>
            reservationen står det att reservanterna när det gäller förbränning
            av avfall vill "- - - söka andra mer hållbara och miljövänligare
            vägar för avfallshanteringen än förbränning". Det är jättebra.
            Men vad är alternativet i dag? Vi har en verklighet att hantera.
            Och om man gör som i Norrköping kan inte jag se att det finns
            några miljömässiga nackdelar i denna del.
          </note>
          <note>
            Gudrun Lindvall nämnde att det bränns restoljor eller spilloljor
            i svenska avfallsförbränningsanläggningar, om jag uppfattade det
            rätt. Det är en ny information som jag inte känner till. Det vore
            bra att veta, eftersom det givetvis inte är acceptabelt. Om detta
            förekommer ska det givetvis avbrytas. Det vore därför bra att
            få veta det. Men jag förstod inte riktigt sambandet, att ta det
            till intäkt för någon sorts ny skatt igen på avfall, fossilskatt.
            Men det är möjligt att
          </note>
          <note>
            Gudrun Lindvall kan förklara det. Men framför allt, vilka är
            de mer hållbara alternativen? Alternativet i dag är deponi. Och
            man har inte bara dioxinproblem.
          </note>
          <note>
            Det är faktiskt urlakningsproblem på deponierna också. Det finns
            en rad andra problem som hör samman med en deponi.
          </note>
          <note>
            När det gäller biocells- och rötcellstekniken, där det ju finns
            en reservation om undantag från lagstiftningen, skriver man, vilket
            sades här i debatten, att utskottet utgick från att regeringen
            noga följer utvecklingen på området och vid behov prövar förutsättningar
            för skattebefrielse även för andra biologiska behandlingsmetoder.
          </note>
          <note>
            Om jag uppfattade det rätt när vi var i Norrköping så finns det
            behovet i dag. Min lilla uppmaning till regeringen i dag är att
            behovet finns och att man redan nu behöver pröva att medge denna
            typ av undantag som nu också står inskrivet i majoritetstexten
            i betänkandet.
          </note>
          <note type="speaker">
            Anf. 50 GUDRUN LINDVALL (mp):
          </note>
          <note>
            Herr talman! Jag vill bara precisera vad jag talade om. Jag talade
            alltså om en del av de energislag som har importerats från det
            gamla Östtyskland till fjärrvärmeanläggningen utanför Södertälje.
            Man har bl.a. importerat något som heter tjäroljor och som är
            en restprodukt från kolbrytningen. Detta klassas som avfall och
            inte som jungfruligt bränsle, eftersom det kommer från en process.
            I och med det har det befriats från koldioxidskatt, eftersom det
            anses vara sopor.
          </note>
          <note>
            Jag har haft en interpellationsdebatt om detta med miljöministern.
            Och jag kan se till att Dan Ericsson får ta del av den debatten.
            Jag menar att om det så uppenbart är ett fossilt bränsle så ska
            det belastas med koldioxidskatt. Man kan se att det är just skattebefrielsen
            i dag som gör att det är lönsamt att importera det från Tyskland.
            I Tyskland lönar det sig inte att elda. Dessutom finns det en
            miljöopinion mot detta.
          </note>
          <note>
            Jag menar att detta inte är acceptabelt. Detta är ett fossilt
            bränsle även om det klassas som sopor.
          </note>
          <note type="speaker">
            Anf. 51 DAN ERICSSON (kd):
          </note>
          <note>
            Herr talman! Då förstår jag bättre vad Gudrun
          </note>
          <note>
            Lindvall avsåg.
          </note>
          <note>
            En poäng med avfallsskatten var ju att vi också skulle minska
            mängden import av sopor att bränna i våra egna anläggningar. Också
            den effekten redovisade man när vi var i Norrköping. Avfallsskatten
            har alltså gett en signal. Men att nu då komma och säga tvärtom,
            vad ger det för signal ute i verksamheten till dem som hanterar
            detta? Återigen är min fråga: Vad är alternativet när ni säger
            att det ska vara en miljömässigt bättre hantering? Vi kan säga
            simsalabim, så löser vi det mesta. Men har Gudrun Lindvall lösningen?
            Vad är alternativet till deponi och förbränning?
          </note>
          <note>
            Eller är det deponi som Gudrun Lindvall faktiskt står här och
            förespråkar?
          </note>
          <note>
            Överläggningen var härmed avslutad.
          </note>
          <note>
            (Beslut fattades under 14 §.)
          </note>
          <note>
            6 § Genomförande av EG-direktiv om biocidprodukter, m.m.
          </note>
          <note>
            Föredrogs miljö- och jordbruksutskottets betänkande
          </note>
          <note>
            1999/2000:MJU10
          </note>
          <note>
            Genomförande av EG-direktiv om biocidprodukter, m.m. (prop. 1999/2000:53).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            7 § Genteknik
          </note>
          <note>
            Föredrogs miljö- och jordbruksutskottets betänkande
          </note>
          <note>
            1999/2000:MJU12
          </note>
          <note>
            Genteknik.
          </note>
          <note type="speaker">
            Anf. 52 MAGGI MIKAELSSON (v):
          </note>
          <note>
            Fru talman! Det här är ett betänkande kring motioner från allmänna
            motionstiden från både innevarande och föregående riksdagsår.
            Vänsterpartiet väckte i höstas en motion som berör utsättning
            av genmodifierade grödor. Men vi är inte nöjda med utskottsmajoritetens
            svar och därför yrkar jag bifall till reservation nr 3.
          </note>
          <note>
            Detta med genmanipulerade grödor är omdiskuterat. Vi har debatterat
            det många gånger här i kammaren. Det finns en stor oro ute i samhället
            bland människor och det är svåra etiska överväganden när det gäller
            gentekniken och biotekniken över huvud taget.
          </note>
          <note>
            Det finns de som säger att allting ska förbjudas. Att det finns
            ett behov av debatt är helt klart.
          </note>
          <note>
            Man kan förstå oron här när man vet och inser vad den nya biotekniken
            kan åstadkomma. Det är ju i dag möjligt att göra sådant som naturen
            själv aldrig skulle kunna åstadkomma. Nu kan det göras på konstgjord
            väg. Det är möjligt att placera fiskgener i potatis och att göra
            växter resistenta mot ogräsbekämpningsmedel t.ex. Vi vet dock
            väldigt lite om de långsiktiga effekterna av den här möjligheten
            och det är naturligt eftersom vi inte haft den här tekniken så
            många år.
          </note>
          <note>
            Därför är det också viktigt med klara regler och en diskussion
            och att man utnyttjar försiktighetsprincipen. I Sverige har vi
            miljöbalken och EG-direktivet
          </note>
          <note>
            90/220 som reglerar det här.
          </note>
          <note>
            Det är positivt med det beslut som togs i EU:s miljöministerråd
            i juni förra året - att man ska skärpa det EG-direktiv som finns
            i dag. Man ska ta fram de etiska aspekterna och, åtminstone som
            det ser ut, använda sig av försiktighetsprincipen. Man ska precisera
            bestämmelser om märkning och inhämta allmänhetens synpunkter innan
            man släpper ut genmodifierade organismer i naturen. Detta är bra.
            Men de här förändringarna har ännu inte trätt i kraft. I avvaktan
            på att man har fått igenom dem är situationen i Sverige oklar
            när det gäller utsättning av genmodifierade grödor.
          </note>
          <note>
            Miljöministern har i olika sammanhang uttalat att i princip ska
            man tillämpa det nya direktivet så långt det är lagligt möjligt.
            Men på samma gång gäller det gamla direktivet. Jordbruksverket
            har inte fått några nya regler eller nya direktiv för hur de ska
            tolka det hela. Förordningen om användningen av genmodifierade
            organismer när det gäller utsättningen är inte ändrad.
          </note>
          <note>
            Detta hanteras på lite olika sätt och uppfattningarna är lite
            olika i olika EU-länder. Det finns länder i
          </note>
          <note>
            EU som föreslagit ett tillfälligt stopp för att godkänna nya
            utsättningar tills direktivet är klart. Då har man en klar, tydlig
            och enhetlig situation samt klara riktlinjer. Det är också det
            som är bakgrunden till vår motion. Vi vill alltså ha ett tillfälligt
            förbud för utsättning tills det här direktivet är klart framförhandlat
            och processat igenom i EU-apparaten. Vi har ju inte fått det och
            därför har vi valt att reservera oss.
          </note>
          <note>
            Vi tycker att det är olyckligt att ha en situation där ett direktiv
            och en tillämpning gäller medan ministern och andra säger att
            det ska vara en försiktig tillämpning. Man ska i princip tillämpa
            ett annat direktiv som ännu inte finns. Då vore det mycket enhetligare
            att säga att vi, fram till dess att vi får ett nytt direktiv,
            ska ha ett tillfälligt stopp för utsättning av nya genmodifierade
            organismer.
          </note>
          <note>
            Med detta, fru talman, yrkar jag återigen bifall till reservation
            nr 3.
          </note>
          <note type="speaker">
            Anf. 53 ESKIL ERLANDSSON (c):
          </note>
          <note>
            Fru talman! Den moderna tekniken kan, riktigt använd, forma nya
            resurseffektiva och hållbara lösningar. Vi kan lära oss av naturens
            egna metoder och kanske ersätta miljöskadliga ämnen, eller resurskrävande
            mekaniska processer.
          </note>
          <note>
            Växtförädling, nya kretsloppsanpassade material och hållbara
            energiprocesser är exempel på områden där genteknik redan är,
            eller kan bli, ett viktigt instrument. Men, fru talman, användningen
            av genetiskt modifierade växter i t.ex. jordbruket måste omgärdas
            med strikta regler. En växt som har fått egenskaper som ger bättre
            möjligheter till överlevnad, t.ex. insektsresistens, måste odlas
            på ett sådant sätt att den inte har några möjligheter att spridas
            fritt till vilt levande växter.
          </note>
          <note>
            Det är därför mycket viktigt att vi får ett övervakningssystem
            och att detta byggs upp så att växter som används och godkänns
            inte kan spridas fritt utan att vi vet om detsamma. Även användningen
            av grödor som är resistenta mot bekämpningsmedel måste ske på
            ett sådant sätt att egenskaper inte sprids till vilt levande växter.
            Användningen av grödor som är resistenta mot bekämpningsmedel
            får inte driva fram en negativ utveckling med och mot en ökad
            användning av kemiska bekämpningsmedel.
          </note>
          <note>
            Som gentekniken hittills utvecklats kan den medföra även indirekta
            problem av annat slag. Den förstärker utvecklingen mot en allt
            smalare genetisk bas i jordbruket t.ex., och detta gör att människans
            livsmedelsförsörjning kan bli mera sårbar.
          </note>
          <note>
            EU:s regler för marknadsintroduktion av genetiskt förädlade produkter
            bör, och ska, ses över. Vi i Centerpartiet tycker att det är viktigt
            att Sverige hårt driver frågan om ansvar, att man klargör vem
            som har ansvaret för att genmodifierade organismer, växter, odlas
            och brukas i vårt samhälle.
          </note>
          <note>
            Vidare måste frågan om spårbarheten utredas och stärkas så att
            man vet vem som bär ansvaret. Det vet man ju inte om det inte
            är möjligt att spåra.
          </note>
          <note>
            Vid prövning av nya genetiska modifierade organismer bör också
            reglerna kräva att en bedömning görs av om GMO bidrar till att
            vi utvecklar ett mera hållbart jordbruk i världen.
          </note>
          <note>
            Det är mycket viktigt att gentekniskt modifierade grödor hålls
            skilda från andra grödor. På detta område krävs det att EU arbetar
            för att åstadkomma internationellt bindande regler. Det är också
            viktigt att alla vi konsumenter kan välja mellan produkter som
            består av, innehåller, GMO eller inte gör det. Därför är det viktigt
            att vi märker genmodifierade produkter klart, tydligt och enhetligt.
          </note>
          <note>
            Jag tycker att det är viktigt att påtala att de möjligheter som
            vi i dag till en del nu har inte urholkas i och med de WTO-förhandlingar
            som är i gång.
          </note>
          <note>
            Jag vill, fru talman, med anledning av det anförda yrka bifall
            till min reservation, reservation nr 1.
          </note>
          <note type="speaker">
            Anf. 54 GUDRUN LINDVALL (mp):
          </note>
          <note>
            Fru talman! Detta betänkande baseras alltså på motioner om genteknik.
            En bioteknikutredning tittar för närvarande på detta och ser också
            över möjligheterna att ha lite större kontroll. Det här är ju
            en teknik som liksom bara har trillat över oss och den har kommit
            mycket snabbt. Egentligen går det så fort med biotekniken att
            vi inte riktigt hinner med.
          </note>
          <note>
            Lagstiftaren och vi politiker kommer lite efter.
          </note>
          <note>
            Mycket av den information som vi får kommer via dagspressen.
            Det som man i går trodde skulle vara möjligt om kanske fem tio
            år är verklighet redan i dag.
          </note>
          <note>
            Här går det fort, så här måste det finnas ett sätt för staten
            att ha någon sorts kontroll på vad som sker.
          </note>
          <note>
            Det tror jag vi alla är överens om.
          </note>
          <note>
            Vi från Miljöpartiets sida är vi mycket kritiska framför allt
            till den genmanipulation som handlar om maten. Vi kan se att här
            växer motståndsrörelsen runtom i Europa. I England har man t.ex.
            sålt tomatpuré av den genmanipulerade tomatsorten Flavour
          </note>
          <note>
            Savour i många år. I början skrev man på burken att det var genmanipulerade
            tomater, för man trodde att det skulle vara ett säljargument.
            Nu är det flera stora livsmedelskedjor i England som plockar bort
            tomatpurén av tomatsorten Flavour Savour. Vi kan se att det även
            där finns en reaktion som är mycket stark.
          </note>
          <note>
            Personligen tror jag att gentekniken kanske inte kommer att användas
            framför allt för att manipulera grödor för mat utan inom t.ex.
            medicinen, där det finns mycket intressanta tillämpningar.
          </note>
          <note>
            Från Miljöpartiets sida är vi mycket kritiska till den nya tekniken.
            Vi menar att det här ställer alla gamla biologiska fakta på huvudet.
            Vi har möjligheter i dag att göra sådant som det skulle vara helt
            omöjligt för naturen att göra, precis som Maggi Mikaelsson har
            sagt.
          </note>
          <note>
            Det beror naturligtvis på att allt levande, från små enskilda
            organismer och till växter och oss människor, är förvånansvärt
            lika genetiskt sett. Det är exakt samma strukturer som reglerar
            livet i en människa, i en gris eller i en tomat. Det är en genetisk
            kod som består av fyra baser och som producerar äggviteämnen som
            reglerar livet. Det är slående att det är så likt, så likt att
            man kan börja diskutera att genmanipulera en gris så att den kan
            producera organ som man kan stoppa in i en människa. Det är inte
            omöjligt, det kommer säkert att komma, även om det där finns stora
            risker med retrovirus, en diskussion som vi får föra i andra sammanhang.
          </note>
          <note>
            Det kommer också en intressant forskning om stamceller, dvs.
            mänskliga celler, som kan bli vad som helst, som kanske så småningom
            inte bara kan bli hud utan hjärta, lungor. Vi skulle kanske i
            framtiden med den här tekniken kunna skapa reservdelar i laboratorium.
            Man har sitt lilla hjärta som ligger där och väntar på att sättas
            in när man blir gammal och det gamla börjar ta slut. Det är fullt
            möjligt med den nya tekniken. Eftersom allt går fort kanske det
            kommer snabbare än vi anar.
          </note>
          <note>
            Den tillämpning som tekniken hittills har fått -
          </note>
          <note>
            och då har det framför allt varit de stora kemikalieindustrierna,
            t.ex. Monsanto, som utnyttjat den - är att man har gjort växter
            resistenta mot de egna bekämpningsmedlen. Det här måste jag säga
            är en väldigt olycklig användning av tekniken. Det innebär att
            man stoppar in gener från helt andra växter och bakterier i det
            som ska bli vår mat. Det är någonting som många människor har
            reagerat mot. I dag kan vi egentligen inte riktigt göra oss en
            bild av vilken risk det innebär.
          </note>
          <note>
            Forskningen om förhållandet mellan växtens gener, miljö och den
            kemiska sammansättningen i maten är väldigt liten. Här vet man
            väldigt lite.
          </note>
          <note>
            Det här innebär att vi egentligen inte vet om det innebär en
            risk om man stoppar in en gen av paranöt i raps. Man vet inte
            vilka effekter kemiskt det kommer att skapa i maten. Det här är
            en riskforskning som måste till för att vi i framtiden ska kunna
            förstå om det här att vi stoppar in främmande gener betyder någonting
            och innebär risker för det vi sedan ska stoppa i oss.
          </note>
          <note>
            Vi menar från Miljöpartiet att den här forskningen är mycket
            viktig. Det är naturligtvis också viktigt att se vad som händer
            i naturen när vi för ut växter som innehåller t.ex. antibiotikaresistenta
            gener. Ett exempel på det är den genmanipulerade potatis som försöksodlats
            i Sverige och som just har antibiotikaresistenta gener. Potatisen
            i sig används industriellt, men pressvattnet från potatisen går
            ut som gödningsmedel på åkern. Resterna av den pressade potatisen
            används som djurfoder. Vad betyder de antibiotikaresistenta generna
            när de kommer ut i miljön? Kan bakterier ta upp dem och skapa
            antibiotikaresistens?
          </note>
          <note>
            Kommer det att kunna införas i andra bakterier? Vi vet att bakterier
            har lätt att byta gener sinsemellan.
          </note>
          <note>
            Det är därför man använder bakterier ofta i den här tekniken.
            Kommer det här att betyda att när kon får de här potatisresterna
            att det kommer att finnas bakterier i kons mag- och tarmkanal
            som kommer att bli antibiotikaresistenta? Det här är frågor som
            vi har tagit upp i en motion, och vi har också en reservation
            på det här. Vi menar att vi måste använda oss av försiktighetsprincipen
            rejält i fråga om den nya tekniken.
          </note>
          <note>
            Jag yrkar bifall till reservation 4. I den votering som följer
            kommer vi att stödja Vänsterpartiets reservation 3.
          </note>
          <note>
            Det är viktigt att Sverige driver på i den här frågan. Sverige
            håller på att utvecklas till en nation som ligger långt framme
            när det gäller biotekniken, kanske framför allt inom medicinen.
            Vi är en nation som är väldigt alert i den här diskussionen. Därför
            tycker jag att den motion som Kristdemokraterna har om att
          </note>
          <note>
            Sverige ska ta initiativ till en FN-konferens om bioteknik är
            mycket bra. De här frågorna måste lyftas fram. Det här är frågor
            som behöver diskuteras innan utvecklingen har kört över oss. I
            mångt och mycket är det etiska diskussioner som inte kan överlämnas
            åt forskare som håller på med bioteknik. Det är diskussioner som
            vi alla måste vara med i. Vi måste alla fundera på hur framtidens
            teknikutveckling ska se ut.
          </note>
          <note>
            Jag är övertygad om att gentekniken kommer att diskuteras mycket
            framöver i denna kammare.
          </note>
          <note type="speaker">
            Anf. 55 KAJ LARSSON (s):
          </note>
          <note>
            Fru talman! Det är inte enbart i Sverige, utan även i andra länder,
            som det pågår en intensiv diskussion om olika hot som gentekniken
            kan medföra. Det orsakar naturligtvis en oro hos allmänheten därför
            att diskussionen ofta förs med övertoner. Så är det även här i
            Sveriges riksdag. Det framgår av de reservationer som är fogade
            till det betänkande som vi nu behandlar.
          </note>
          <note>
            Ett exempel är hur Centerpartiet och Vänstern uttrycker sig i
            reservation 3, där man säger genmanipulerad i stället för den
            riktiga benämningen genmodifierad. Vi har hört även Maggi Mikaelsson
            och
          </note>
          <note>
            Gudrun Lindvall använda samma uttryck från talarstolen. Uttrycket
            ger tekniken en onödig negativ klang. Manipulation är något konstlat
            och fuskartat som jag tycker att vi riksdagsledamöter ska undvika
            att nämna i gentekniksammanhang.
          </note>
          <note>
            Jag anser att vi måste återföra frågan till en lugn och balanserad
            samtalsnivå och inte bara säga nej. Vi får inte gripas av något
            hysteri när det gäller denna teknik. Oavsett om man är för eller
            emot gentekniken är det viktigt att vi ställer de enkla frågorna,
            som i och för sig kanske inte har enkla svar. Vilka är fördelarna
            med tekniken? Vilka är nackdelarna? Finns det risker, och i så
            fall vilka?
          </note>
          <note>
            Låt mig gå tillbaka till början av 80-talet. Det var då gentekniken
            gjorde genombrott i den medicinska forskningen. Jag hoppas att
            det är några som minns den debatten. Då var det fråga om en substans
            som tillverkades med hjälp av genmodifierade bakterier.
          </note>
          <note>
            En lång rad frågor och faror radades upp i debatten.
          </note>
          <note>
            Koliebakterien, som det gällde, skulle spridas som en farsot
            från land till land. Vad skulle hända om bakterien kom in i maten,
            som kanske gav upphov till cancer eller allergiska problem? Hur
            skulle de gamla och sjuka drabbas? Företagen som skulle producera
            skulle tjäna stora pengar. Borde inte försiktighetsprincipen tillämpas
            så att dessa frågor fick sitt svar innan produktionen fick startas?
          </note>
          <note>
            Dessa faror som målades upp blev inte besannade
          </note>
          <note>
            - möjligtvis att tillverkarna tjänar stora pengar, men det kan
            inte tillföras området katastrof. I dag är det många som är glada
            att gentekniken löste insulinets tillkomst. Det var det som debatten
            handlade om i början av 80-talet. Debatten i dag är mycket lik
            den som fördes då.
          </note>
          <note>
            Det är tre områden som är viktiga att ha med när vi diskuterar
            genteknik. Det är människors hälsa, det är miljöpåverkan och det
            är de etiska frågorna. Vad har vi människor rätt att göra med
            växter och djur omkring oss?
          </note>
          <note>
            När det gäller hälsa och miljö ska det självklart inte vara någon
            skillnad på vår ambitionsnivå vare sig vi använder genteknik eller
            inte. Vi måste vara varsamma, och jag vill påstå att vi är varsamma.
            Ingen annan teknik är omgärdad av lagar, bestämmelser och restriktioner
            som just gentekniken.
          </note>
          <note>
            De frågor som är svårast är de som berör den etiska dimensionen.
            Det handlar i grunden om frågan om vad vi människor har rätt att
            göra när vi åtar oss att skapa vår värld eller åtminstone delar
            av den. Men det här är inte någonting nytt.
          </note>
          <note>
            Vi har alltid i det moderna samhället hållit på med husdjursavel
            och växtförädling, vilket har inneburit att vi förändrat arvsanlagen
            hos växter och djur - en förändring som har slagit mer blint och
            ibland också mer obarmhärtigt än de förändringar som görs på genetisk
            nivå. Belgisk blå, som vi alla känner till, är ett lysande exempel
            på en misslyckad avelsverksamhet.
          </note>
          <note>
            Fru talman! Efter min framställning är det kanske lätt att få
            intrycket att jag och majoriteten i utskottet har en mycket positiv
            inställning till gentekniken, men så är det inte riktigt. Som
            framgår av texten i betänkandet är det en mycket försiktig hållning.
            Däremot sätter vi inte upp kalla handen och säger nej till allt
            som heter genteknik.
          </note>
          <note>
            Detta gör Centern och Vänstern i reservation nr 3
          </note>
          <note>
            och Miljöpartiet i reservation nr 4. I betänkandet hänvisar vi
            till
          </note>
          <note>
            Romfördraget som inte ger några lagliga möjligheter för Sverige
            att införa ett allmänt moratorium eller förbud mot alla genetiskt
            modifierade organismer.
          </note>
          <note>
            Trots denna bindning genom EU-medlemskapet kräver Vänstern, Centern
            och Miljöpartiet förbud.
          </note>
          <note>
            I Sverige har vi inte använt gentekniken i någon konventionella
            odling eller avel. Däremot görs några försöksodlingar. Men dessa
            är skyddade med stora säkerhetsåtgärder. Runt odlingarna finns
            stora odlingsfria zoner, och enligt växtexperterna är det med
            den säkerheten inte någon risk för spridning.
          </note>
          <note>
            Gentekniknämnden är av den principiella uppfattningen att användandet
            av markörgener som kodar för resistens mot antibiotika och som
            används som läkemedel inte ska tillåtas i genmodifierade växter
            som ska släppas ut på marknaden - detta trots att riskerna för
            överföring till bakterier är ytterst små.
          </note>
          <note>
            Det inenbär att nämnden intar en mycket restriktiv hållning till
            ansökningar innefattande fältförsök med växter som innehåller
            resistensgener mot antibiotika som används som läkemedel.
          </note>
          <note>
            Miljöpartiet anser i reservation nr 2 att det borde spridas större
            kännedom till allmänheten om denna teknik samt att det borde tas
            initiativ till en allmänpolitisk debatt om gentekniken.
          </note>
          <note>
            Gentekniknämnden, som har representanter från samtliga partier
            har bl.a. till uppgift att informera allmänheten om utvecklingen
            inom genteknikområdet. Eftersom Gudrun Lindvall, som också är
            författare till reservationen, själv sitter med i Gentekniknämnden
            måste det vara väl känt vad Gentekniknämnden gör när det gäller
            både utgivande av skrifter och anordnande respektive deltagande
            i konferenser.
          </note>
          <note>
            Regeringen har också tagit sitt ansvar genom att tillsätta en
            utredning om biotekniken som ska utreda möjligheter och risker
            samt analysera hur kunskaper, normer, värderingar och andra faktorer
            formar attityder till den moderna biotekniken. Kommittén ska också
            lämna förslag som syftar till att åstadkomma en allmänt höjd kunskapsnivå.
          </note>
          <note>
            I reservation nr 4 anser jag att Miljöpartiet är ovarsamt med
            sanningen. Man säger: "I den svenska industripotatisen finns det
            en markörgen som ger växten antibiotikaresistens. Försök har visat
            att genen kan bli kvar så länge att den kan påverka bakterier
            i magtarmkanalen." Detta är alldeles fel. I så fall måste
          </note>
          <note>
            Gudrun Lindvall veta mer än vad den samlade forskarkåren inom
            genteknikområdet vet.
          </note>
          <note>
            Försök och forskning har gjorts in simulerade system, men där
            har man inte kunnat finna något samband. Detta är tydligen Miljöpartiets
            sätt - vill jag påstå - att sprida felaktig information och på
            så sätt skrämma människor.
          </note>
          <note>
            I reservation nr 5 framförs krav på att Sverige ska ta initiativ
            till en FN-konferens om bioteknik. Samma krav har tidigare framlagts
            och avslagits med motiveringen att det i Bioteknikkommitténs uppdrag
            ligger att bedöma långsiktiga förändringseffekter av den moderna
            biotekniken och att lämna förslag till en övergripande politik
            för området i ett internationellt perspektiv. Vår bedömning är
            att vi bör avvakta Bioteknikkommitténs utredning.
          </note>
          <note>
            Fru talman! Gentekniken är en teknik där man hos växter och djur
            kan tillföra en eller flera främmande gener. Det är ett antal
            tekniker som används för att undersöka, överföra och förändra
            arvsanlagen. Det är en teknik som vi ska ha all respekt för och
            hantera mycket varsamt och med stort ansvar. Självklart ska försiktighetsprincipen
            råda.
          </note>
          <note>
            Vi måste fråga oss om skälen för vårt handlande är tillräckligt
            starka och väga dessa mot de skäl som talar emot. Vi måste väga
            vinster mot förluster. Vi måste analysera positiva och negativa
            följder. Men det viktigaste är att vi politiker för en saklig
            debatt och lämnar en saklig information till allmänheten -
          </note>
          <note>
            en debatt som inte är färgad i ena eller andra riktningen. Det
            tjänar vi alla på. Därefter får naturligtvis väljare och konsumenter
            göra sina val när det gäller både politiker och livsmedel.
          </note>
          <note>
            Att säga nej och åter nej är enkelt. Men det innebär också att
            vi säger nej till de positiva delar som gentekniken kan medföra.
            Om vi hade följt protesterna i början av 80-talet, hade vi då
            haft insulinet?
          </note>
          <note>
            Detta är något som jag tycker att vi bör fundera på.
          </note>
          <note>
            Fru talman! Jag yrkar bifall till miljö- och jordbruksutskottets
            hemställan i betänkande nr 12 och avslag på samtliga reservationer.
          </note>
          <note type="speaker">
            Anf. 56 MAGGI MIKAELSSON (v) replik:
          </note>
          <note>
            Fru talman! Jag tycker nog att det är sunt att vara orolig när
            man introducerar nya tekniker och nya metoder. Det är också viktigt
            att man använder sig av försiktighetsprincipen och att man för
            en etisk debatt, och det är vi överens om. Men det är också nödvändigt
            att ibland säga nej med hänvisning just till att vi ännu inte
            har tillräcklig kunskap.
          </note>
          <note>
            Frågan om ifall man ska säga manipulation eller modifiering är
            väl närmast en semantisk fråga. Om man sätter in antibiotikaresistenta
            markörgener i en organism eller en växt har man väl ändå manipulerat
            den genetiska koden i just den växten.
          </note>
          <note>
            Sedan vill jag uppmana Kaj Larsson att läsa både
          </note>
          <note>
            Vänsterpartiets motion och reservation nr 3 lite noggrannare.
            Där talas det om ett tillfälligt förbud, ett tidsbegränsat stopp
            för utsättning av genmodifierade eller genmanipulerade organismer
            i avvaktan på det strängare EG-direktiv som faktiskt är aviserat.
            Jag tycker att det är väldigt viktigt.
          </note>
          <note>
            Problemet är att situationen just nu är oklar. Miljöministern
            sade i ett interpellationssvar i januari i år att han anser att
            det nya förslaget som ännu inte är godkänt ska efterlevas så långt
            det är legalt möjligt.
          </note>
          <note>
            Samtidigt säger han att regeringen kommer givetvis att motsätta
            sig marknadsgodkännande av GMO som innehåller antibiotikaresistensgener
            som bedöms innebära risker för människors eller djurs hälsa.
          </note>
          <note>
            Det är denna oklarhet som vi har velat undvika genom att införa
            ett tillfälligt stopp tills det är klarlagt vad som ska gälla.
          </note>
          <note type="speaker">
            Anf. 57 KAJ LARSSON (s) replik:
          </note>
          <note>
            Fru talman! Jag tycker att vi som politiker bör sluta att använda
            ordet manipulerad. Det är rätt viktigt i hela resonemanget. Manipulerad
            är ju ett negativt uttryck för någonting som man tvivlar på och
            som man tycker är fuskartat.
          </note>
          <note>
            Jag skulle vilja fråga om Maggi Mikaelsson använder samma ord
            och säger växtmanipulerad och avelsmanipulerad. Det är ju egentligen
            samma sak som sker men med en annan teknik. Därför tycker jag
            att det är viktigt att vi inte använder negativa uttryck när vi
            för diskussionen och debatten.
          </note>
          <note>
            Jag sade att vi i Gentekniknämnden har antagit den policyn att
            vi inte kommer att godkänna antibiotikaresistenta utsättningar.
            Jag tror att om vi ska använda gentekniken i framtiden kommer
            vi inte att använda antibiotikaresistenta utsättningar.
          </note>
          <note type="speaker">
            Anf. 58 MAGGI MIKAELSSON (v) replik:
          </note>
          <note>
            Fru talman! Ska man säga manipulera eller modifiera? Om man går
            till en kiropraktor manipulerar han ens leder, och det är väl
            inte särskilt negativt, i alla fall inte om man blir frisk av
            behandlingen? Jag tror att det är en värderingsfråga. Det handlar
            om vilken värdering man själv som person lägger i detta. För mig
            har manipulation inte enbart en negativ laddning.
          </note>
          <note>
            Sedan är det väldigt bra att man har fattat det här beslutet
            om antibiotikaresistenta gener och utsättningen av sådana organismer,
            växter och produkter.
          </note>
          <note>
            Men det vi har velat lyfta fram i den motion som
          </note>
          <note>
            Vänsterpartiet har väckt är att det är olyckligt att det uppstår
            ett vakuum och en oklar situation. EU:s ministrar har sagt att
            man ska skärpa regelverket och att det behövs fler etiska diskussioner
            och en försiktighetsprincip som tillämpas strikt. Det är olyckligt
            att vi inte, i avvaktan på det, har kunnat enas om att säga att
            vi ska sätta stopp under den här tiden. Då skulle vi också få
            en press på att få fram ett sådant beslut i snabbare takt än vad
            som kommer att ske nu. Det är vad vår motion handlar om, och det
            är det som vår reservation handlar om. Vi tycker att vi skulle
            kunna göra detta även inom de legala gränser som finns.
          </note>
          <note type="speaker">
            Anf. 59 KAJ LARSSON (s) replik:
          </note>
          <note>
            Fru talman! Det är enkelt att sätta upp kalla handen och säga
            nej och stopp. Men jag tror att det är viktigt att nämna i det
            här sammanhanget att om man visar den attityden är risken stor
            att den forskning som bedrivs i Sverige kanske flyttar till andra
            länder.
          </note>
          <note>
            Om vi skulle ha den här negativa inställningen till gentekniken
            och tappa forskningen i vårt land, tappar vi naturligtvis också
            greppet över utvecklingen av gentekniken i framtiden.
          </note>
          <note>
            Jag tycker att den försiktighet som råder är betryggande. Det
            gäller både det som regeringen har sagt och den hållning som Gentekniknämnden
            har intagit. I dag har vi ännu inte någon konventionell odling
            av genetiskt framställda växter. Det som är på försök är potatisen
            för industriändamål och rapsodlingar. Vi har i och för sig också
            försök på fruktträd nere i Skåne. Men det finns ingenting som
            säger att dessa kommer att leda till ett marknadsgodkännande och
            att de släpps ut på marknaden. Det ska ju prövas igen. Det är
            dessa försök som pågår. Jag tycker att vi bör ha den nyfikenhet
            på ett nytt teknikområde.
          </note>
          <note type="speaker">
            Anf. 60 GUDRUN LINDVALL (mp) replik:
          </note>
          <note>
            Fru talman! Jag tycker att det är viktigt att man använder rätt
            ord, men jag tycker också att det är viktigt att man vågar tala
            om att det här är en teknik som är ny.
          </note>
          <note>
            Jag menar att den som försöker manipulera i det här fallet faktiskt
            är Kaj Larsson. Han försöker få det att låta som om vanlig hederlig
            gammal avel skulle vara samma sak som genteknik. Det är det inte.
            I den avel som man har hållit på med genom alla tider har man
            använt sig av variationer inom arten. Det finns alltid variationer
            inom en art, och det är dessa man har använt sig av när man har
            avlat. Men nu kan vi överföra gener från andra arter. Det är helt
            annorlunda. Det finns ingen anledning att vara rädd för att tala
            om det.
          </note>
          <note>
            Jag tror att människor blir misstänksamma när man försöker låtsas
            som om detta är samma sak som den avelsverksamhet som har bedrivits.
            Det förstår man att det inte är. Låt oss våga tala om att detta
            är en ny teknik som ger oss nya möjligheter! Somliga av oss tycker
            att vi ska vara försiktiga och andra tycker att det är mest spännande.
            Men det är en helt ny teknik.
          </note>
          <note>
            Det var nog väldigt bra att man hade den här debatten i början
            av 80-talet om tekniken att framställa insulin med hjälp av bakterier.
            Det var kanske den debatten som gjorde att den tekniken i dag
            kan användas på ett säkert sätt. Det är viktigt att vi har den
            debatten innan vi får bakslag med tekniken. Det är viktigt att
            vi är observanta på att det kan finnas problem med tekniken och
            har diskussionen före. I den reservation som vi har, menar vi
            att den debatten inte förs riktigt så mycket i Sverige som i andra
            länder.
          </note>
          <note>
            I både Norge och Danmark har man byggt upp en debattverksamhet
            på ett helt annat sätt ända ned till kommunnivå. Jag och Miljöpartiet
            skulle önska att vi fick i gång diskussionen rejält i Sverige
            för att se var tekniken är acceptabel att använda och var den
            inte är det.
          </note>
          <note>
            Kaj Larsson får det att låta som om vi som använder ordet genmanipulerad
            skulle visa våra värderingar men inte Kaj Larsson som försöker
            låtsas att avel och genteknik är samma sak.
          </note>
          <note type="speaker">
            Anf. 61 KAJ LARSSON (s) replik:
          </note>
          <note>
            Fru talman! Gudrun Lindvall sitter ju också i
          </note>
          <note>
            Gentekniknämnden och i Bioteknikutredningen. Om man granskar
            alla de skrifter som Gentekniknämnden har gett ut, kan man se
            att ordet genmanipulerad inte förekommer där. Gudrun Lindvall
            har ju ställt sig bakom dessa skrifter. Varför då använda uttrycket
            manipulerad i andra sammanhang? Det är ett negativt uttryck. Om
            man har en negativ inställning till gentekniken använder man det
            ordet. Om Gudrun Lindvall hade haft en annan inställning till
            gentekniken hade hon kanske använt modifierad i stället, som jag
            tycker är det riktiga och vedertagna ordet.
          </note>
          <note>
            Sedan gällde det debatten om insulinet på 80-talet.
          </note>
          <note>
            Jag vill inte på något sätt med resonemanget här i dag förbjuda
            någon debatt. Jag hälsar tvärtom alla debatter välkomna. Men det
            är viktigt att vi för debatten på ett rätt och riktigt sätt och
            inte med övertoner. Vi får inte komma med lögner, som Gudrun Lindvall
            har gjort i en reservation. Då uppmuntrar vi inte de människor
            som ska ta ställning till detta, och då för vi inte debatten framåt.
            Men om man har en negativ inställning och vill svartmåla och misskreditera
            gentekniken gör man som Gudrun Lindvall.
          </note>
          <note type="speaker">
            Anf. 62 GUDRUN LINDVALL (mp) replik:
          </note>
          <note>
            Fru talman! Jag tycker att det är mycket bra att
          </note>
          <note>
            Kaj Larsson nu talar om att de som är positiva väljer att använda
            ordet modifiera. Det visar att det även i det ordvalet ligger
            en värdering. Faktum är att när tekniken kom använde alla ordet
            manipulera utan att tycka att det var speciellt märkvärdigt. Men
            sedan började de som tyckte att den här tekniken var väldigt bra
            att känna att det fanns en negativ värdering i ordet, och därför
            valde de att byta begrepp till modifiera eftersom det lät bättre.
            Det är alltså den sidan som har valt att lägga en värdering i
            ordvalet.
          </note>
          <note>
            När det sedan gäller detta med antibiotikaresistens i grödor
            är det uppenbarligen så att många länder i
          </note>
          <note>
            EU har samma uppfattning som vi i Miljöpartiet.
          </note>
          <note>
            Både Nederländerna och Österrike har propagerat för att man ska
            få förbjuda den fodermajs som har en antibiotikaresistent gen
            med just precis den motiveringen som står här, nämligen: Försök
            har visat att genen kan bli kvar så länge att den kan påverka
            bakterier i mag-tarmkanalen. Enbart denna risk borde medföra att
            sådana gener tas bort.
          </note>
          <note>
            Det är exakt den motivering som de här ländernas vetenskapliga
            delegationer använder för att de här länderna ska få bibehålla
            sitt förbud. I simulerade försök har det visats att man riskerar
            att den kan bli kvar så länge i mag-tarmkanalen hos kor att den
            skulle kunna påverka bakterier. Det är inte på något vis någon
            lögn. Det är precis den motivering som både Nederländerna och
            Österrike för fram.
          </note>
          <note>
            Låt oss våga tala om vad genteknik är! Låt oss inte låtsas som
            om detta är någon gammal teknik i ny skepnad! Det här är en helt
            ny teknik. Den har fördelar och nackdelar. Den är tillräckligt
            stark för att klara av att vi säger manipulerad eller modifierad.
            Den klarar av att vi inte försöker låtsas som om det är gammal
            avel. Det här är en ny teknik som har fördelar och nackdelar,
            Kaj Larsson. Våga säga det!
          </note>
          <note type="speaker">
            Anf. 63 KAJ LARSSON (s) replik:
          </note>
          <note>
            Fru talman! Jag vill inte säga om man är positiv eller negativ
            beroende på vilket namn man använder.
          </note>
          <note>
            Jag håller mig till det vedertagna namn man ska använda, och
            det är genmodifierad och inget annat. Om min inställning sedan
            är sådan eller sådan tycker jag har mindre betydelse.
          </note>
          <note>
            I det anförande jag höll framkom en försiktig inställning. Det
            här är en teknik vi ska vara nyfikna på.
          </note>
          <note>
            Men vi ska hantera den med stor försiktighet och varsamhet.
          </note>
          <note>
            När det gäller bakterier i tarmen som Gudrun
          </note>
          <note>
            Lindvall pratar om efterlyser jag fortfarande den forskningsrapport
            som säger detta. Jag har i min undersökning inte kunnat få fram
            någonting från forskarkåren som säger att detta är bekräftat.
            Eftersom vi har gentekniksammanträde i eftermiddag tycker jag
            att Gudrun Lindvall ska ställa den frågan till de forskare som
            finns i Gentekniknämnden för att få fram det här resultatet. Det
            skulle jag vara mycket nyfiken på.
          </note>
          <note>
            Anf. 64 CATHARINA ELMSÄTER-
          </note>
          <note type="speaker">
            SVÄRD (m):
          </note>
          <note>
            Fru talman! Ska vi bli odödliga, eller? Frågan kom från en kvinna
            som för ett tag sedan lyssnade på ett radioprogram. En radioröst
            berättade att fler sjukdomar nu skulle kunna botas och bekämpas.
            Nästa fundering som kom från kvinnan var: Undrar hur det känns
            att ha en njure från en gris. Det kanske är bättre än ingen njure
            alls.
          </note>
          <note>
            Så fort vi talar om genteknik svallar våra känslor och sinnen,
            och inte osökt dyker Dolly, det klonade fåret, upp eller våra
            nya bekanta, de fem små kultingarna. Vi undrar: Hur långt kan
            vi gå? Hur långt är vi beredda att gå?
          </note>
          <note>
            Inte minst här i debatten, och när vi har debatt om livsmedel,
            pratar någon om genmanipulering, någon annan om genmodifiering,
            och den tredje som står bredvid och lyssnar, fru talman, undrar
            vem som har rätt och vem som har fel.
          </note>
          <note>
            Det här betänkandet består, som vi har hört, av motioner från
            den allmänna motionstiden. Även vi moderater har med motioner
            om gentekniken. Men den uppmärksamme har noterat att vi inte har
            någon reservation och inte heller ett särskilt yttrande. Det har
            vi inte bl.a. för att det just nu pågår en utredning,
          </note>
          <note>
            Bioteknikkommittén, som också har nämnts och ett reformarbete
            inom EU i de här frågorna.
          </note>
          <note>
            Jag vill däremot lite kort ta tillfället i akt att betona att
            forskning och utveckling inom gentekniken behövs. Det här ställer
            samtidigt krav på att det resultat som kommer fram ska användas
            med förnuft och med ansvar och att vi ska ha en försiktighetsprincip.
            Men forskning och utveckling behövs.
          </note>
          <note>
            Vi vet t.ex. också att konsumtionsmönster snabbt ändras, att
            krav på livsmedel med nya egenskaper ökar och att det därmed även
            finns ett behov av större resurser till just utveckling och forskning.
          </note>
          <note>
            De svenska förädlingsföretagen måste t.ex. kunna använda samma
            förädlingsteknik som företag i konkurrerande länder. Annars är
            risken stor att de svenska företagen hamnar på efterkälken. Det
            tror jag på sikt skulle vara förödande för den svenska livsmedelsnäringen
            i vårt land. Ett hinder för att utnyttja modern genteknik i växtförädlingen
            skulle dessutom försvåra en utveckling mot mindre miljöbelastande
            odlingsmetoder i jordbruk och trädgårdsskötsel.
          </note>
          <note>
            Fru talman! Visst kommer det upp svåra etiska frågor kring ny
            teknik. Det här är en ny teknik, särskilt när det rör de grundläggande
            livsfunktionerna precis som gentekniken gör. Ökad kunskap ger
            ökade möjligheter men också ökade risker. Det uppstår frågeställningar
            som vi inte alltid har svar på och som vi inte tidigare har mött.
            Men det kräver nya svar, och forskning är i grunden bra.
          </note>
          <note>
            Vi moderater vill bygga för framtiden. Vi vill inte sätta upp
            en kall hand som säger stopp. Gentekniken innebär oanade möjligheter
            när det gäller att kunna bota sjukdomar - det hörde vi Kaj Larsson
            prata om i sitt anförande - och inte minst när det gäller att
            bekämpa världssvälten.
          </note>
          <note>
            Vi ska ta till oss nya kunskaper som kommer och samtidigt ska
            vi vara noga med att granska nya metoder och produkter som skapas
            ur etisk synvinkel.
          </note>
          <note>
            Fru talman! Jag har i övrigt inte några andra yrkanden än det
            som utskottet har till förslag för beslut.
          </note>
          <note type="speaker">
            Anf. 65 GUDRUN LINDVALL (mp) replik:
          </note>
          <note>
            Fru talman! Jag tror att det i Sveriges riksdag finns en ganska
            bred samsyn om att det finns mycket intressant att göra inom bioteknik
            när det gäller mediciner. Där håller vi oss inom en art om vi
            inte använder oss av gris som reservdel för människa. Det är då
            under förutsättning att man har genmodifierat grisen till att
            bli lite mer människa, dvs. att man har stoppar in en del gener
            från människan i grisen. Allt eftersom tekniken utvecklas kommer
            man att kunna stoppa in alltfler gener från människan i grisen.
          </note>
          <note>
            Jag skulle vilja höra lite grann med Catharina
          </note>
          <note>
            Elmsäter-Svärd var gränsen går för moderaterna. Vad tycker ni
            är acceptabelt att göra, och vad tycker ni inte är acceptabelt
            att göra?
          </note>
          <note>
            I dag har vi faktiskt inte brist på livsmedel i världen. Vi har
            svält, men vi har inte brist på livsmedel.
          </note>
          <note>
            Att modifiera eller manipulera grödor för att bota världssvälten
            är något man kanske pratade om förr.
          </note>
          <note>
            Men i dag är det inte det som är problemet.
          </note>
          <note>
            Jag vill veta var gränsen går. Är det acceptabelt att modifiera
            växter för att de ska tåla bekämpningsmedel? Vad är det Catharina
            Elmsäter-Svärd tycker är acceptabelt på det området?
          </note>
          <note>
            Anf. 66 CATHARINA ELMSÄTER-
          </note>
          <note type="speaker">
            SVÄRD (m) replik:
          </note>
          <note>
            Fru talman! När det gäller gränser är det fascinerande, när vi
            ändå pratar om forskning och utveckling, att det som upplevdes
            som en gräns i går inte är en gräns i morgon. Därför vill jag
            betona att forskning och utveckling måste få gå framåt, för då
            kan vi på sikt hitta gränser. Det är inte säkert att vi ens en
            gång hittar gränser i framtiden. Men vi måste se till att alla
            resultat som kommer fram i forskning är sådant som ska tillämpas
            med förnuft och med ansvar och framför allt med etiskt perspektiv.
          </note>
          <note>
            Jag kan i dag inte säga att det finns en gräns, för forskningen
            är inte tillräckligt utvecklad.
          </note>
          <note type="speaker">
            Anf. 67 GUDRUN LINDVALL (mp) replik:
          </note>
          <note>
            Fru talman! Jag tycker att det låter ganska beklämmande att det
            inte finns en gräns för vad man får göra. Det måste det naturligtvis
            finnas. Är det verkligen acceptabelt för moderaterna att t.ex.
            forska på foster? Det är det inte enligt lagstiftningen i dag.
          </note>
          <note>
            Ska lagstiftaren vara den som sätter gränsen? Ska lagstiftaren
            tala om ifall det är acceptabelt att t.ex.
          </note>
          <note>
            stoppa in organ från grisar i människor? Lagstiftaren måste ju
            kunna säga vad som är acceptabelt och inte acceptabelt. Det finns
            nämligen en risk för att den här tekniken faktiskt skulle kunna
            användas på ett sätt som skulle kunna leda till mycket obehagliga
            konsekvenser.
          </note>
          <note>
            Är det t.ex. acceptabelt för Catharina Elmsäter-
          </note>
          <note>
            Svärd att man får föda barn som visar sig ha genetiska defekter?
            Är det acceptabelt för Catharina Elmsäter-Svärd att försäkringsbolag
            och arbetsgivare ska kräva genkartor av dem man anställer? Det
            är sådant som är möjligt med tekniken.
          </note>
          <note>
            Naturligtvis måste man som politiskt parti ställa sig frågan
            var gränsen går och vem som ska bestämma var gränsen ska gå. Att
            bara hänvisa till att forskningen kan ge svar tycker jag låter
            ganska skrämmande. Det här kan nämligen, om det används fel, skapa
            en situation för medborgare som blir fruktansvärt obehaglig och
            som kan innebära en risk för rashygieniska aspekter. Vi vet i
            dag exakt vad som är nedärvt. Är det t.ex. tillåtet att föda barn
            som skulle kunna ha en ärftlig disposition för alkoholism? Är
            det tillåtet att föda barn i framtiden som kan ha en ärftlig disposition
            för schizofreni? Det kommer man att kunna titta på i framtiden.
          </note>
          <note>
            Även om man tror på tekniken så blint som moderaterna måste man
            någonstans våga sätta ned foten.
          </note>
          <note>
            Vi i Miljöpartiet tycker att det nog är så att vi politiker måste
            våga sätta gränser.
          </note>
          <note>
            Anf. 68 CATHARINA ELMSÄTER-
          </note>
          <note type="speaker">
            SVÄRD (m) replik:
          </note>
          <note>
            Fru talman! Gudrun Lindvall återger en bild och en oro som faktiskt
            bland många är berättigad och befogad. Det är inte minst därför
            som den kommitté där Gudrun Lindvall själv ingår är tillsatt.
            Man ska diskutera just de här frågorna om t.ex. gränser och de
            etiska frågorna. Vi har inte varit emot att man ska diskutera
            de här frågorna utan snarare välkomnat dem.
          </note>
          <note>
            Fru talman! När utredningens arbete, som nu har blivit försenat
            ett antal gånger, äntligen kommer i slutet av detta år kommer
            vi att få svar på den diskussion som har förts. Men det är just
            där som man diskuterar bl.a. de etiska frågorna.
          </note>
          <note>
            Anf. 69 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Fru talman! De ekologiska systemen är komplexa.
          </note>
          <note>
            Det är inte självklart att vi kan förutse alla effekter av mänsklig
            påverkan, t.ex. genom avel eller genteknik.
          </note>
          <note>
            Erfarenheten visar att det kan ta lång tid innan de fulla konsekvenserna
            blir uppenbara. Vi kristdemokrater anser därför att det är nödvändigt
            med en restriktiv prövning av arbete med GMO samt av utsättande
            av genmodifierade växter eller djur. Övervakningssystemet är väldigt
            viktigt och måste följas och fortlöpande värderas.
          </note>
          <note>
            Vid prövning av projekt bör bedömning även göras med hänsyn till
            substitutionsprincipen, också när man bedömer den tänkta nyttan
            av slutprodukten. Ett i dag vanligt argument som Gudrun Lindvall
            tidigare berörde är att GMO-livsmedel kan bota världssvälten,
            men man bör i bedömningen av detta ta med om inte svälten kan
            botas på annat sätt, med kända konsekvenser.
          </note>
          <note>
            Sverige måste inom EU driva frågan om GMO-
          </note>
          <note>
            märkning av livsmedel i konsumentens intresse.
          </note>
          <note>
            Regleringen är i dag för otydlig. Exempelvis regleras tillsatser
            i ett direktiv för sig. Det gör att exempelvis sojalecitintillsats
            inte behöver framgå av märkningen, inte ens om den är genmodifierad.
            Informationen måste kunna göra det möjligt för konsumenten att
            välja.
          </note>
          <note>
            Tveksamheten mot GMO-livsmedel är mycket spridd inom EU:s länder.
            Flera länder vill ha strängare regler än de nuvarande, och några
            EU-länder använde den skyddsklausul som finns i direktivet för
            godkännande av GMO för att förbjuda GMO-majs respektive GMO-raps.
            Kommissionen bedömde skälen som otillräckliga och uppmanade länderna
            att upphäva sina förbud, men de är kvar.
          </note>
          <note>
            EU:s miljöministrar har beslutat att inte godkänna några nya
            genmodifierade produkter förrän ett nytt
          </note>
          <note>
            EU-direktiv har antagits. Det innebär i praktiken ett moratorium
            till år 2002, då det nya direktivet väntas vara antaget. Kristdemokraterna
            såg gärna att Sverige kunde besluta om ett nationellt moratorium,
            men det går inte eftersom vi som det nu är uppfyller gällande
          </note>
          <note>
            EU-direktiv och inte kan gå emot det. Därför har vi kristdemokrater
            inte reserverat oss, utan vi har på den här punkten avgivit ett
            särskilt yttrande.
          </note>
          <note>
            Med tanke på att vi nu har fått en svensk miljökommissionär har
            Sverige ett extra stort ansvar samt möjlighet att göra något konstruktivt
            av situationen.
          </note>
          <note>
            Det är som sagt svårt att förutse effekterna av gentekniken.
            Allvarliga effekter av den finns, och det är därför viktigt att
            så snart som möjligt noggrant analysera och överväga de etiska
            aspekterna inom området.
          </note>
          <note>
            En sådan effekt kan vara utarmning av den genetiska mångfalden.
            Det är i dag inte möjligt att förutse framtida betingelser. Därför
            är det viktigt med en så bred genetisk bas som möjligt. Diskussionerna
            och analysen måste höjas till en världsomspännande nivå för att
            ges politisk tyngd, och vi kristdemokrater anser att Sverige därför
            bör ta initiativ till en FN-
          </note>
          <note>
            konferens om bioteknik.
          </note>
          <note>
            Detta har vi närmare utvecklat i reservation 5. Jag yrkar bifall
            till reservation 5.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 14 §.)
          </note>
          <note>
            8 § Fri- och rättighetsskydd
          </note>
          <note>
            Föredrogs konstitutionsutskottets betänkande 1999/2000:KU11
          </note>
          <note>
            Fri- och rättighetsskydd.
          </note>
          <note type="speaker">
            Anf. 70 INGER RENÉ (m):
          </note>
          <note>
            Fru talman! I dagens KU-betänkande behandlas motioner från allmänna
            motionstiden såväl 1998 som
          </note>
          <note>
            1999. De har alla samband med fri- och rättigheterna enligt regeringsformen.
            Utskottet har behandlat motionerna i olika avsnitt. De handlar
            om frågor om integritet, föreningsfrihet, religionsfrihet, diskriminering,
            egendomsskydd och miljö.
          </note>
          <note>
            Utskottet har avstyrkt samtliga motioner, vilket
          </note>
          <note>
            Moderata samlingspartiet tycker är olyckligt i tre fall, där
            vi följaktligen har reserverat oss. Det höll på att bli fyra reservationer
            - nämligen också en om förslag om förstärkning av den personliga
            integriteten. Vi moderater har sedan åtskilliga år tillbaka fört
            fram krav på att en utredning borde tillsättas för att behandla
            och komma med förslag gällande förstärkning av den personliga
            integriteten - inte minst aktualiserad genom folkrättsliga överenskommelser
            och inkorporeringen av Europakonventionen och de EU-
          </note>
          <note>
            rättsliga principer som följer av Sveriges anslutning till EU.
          </note>
          <note>
            Just när vi skulle justera detta betänkande och avge en moderat
            reservation i ärendet annonserade regeringen att den beslutat
            tillsätta en utredning i detta ämne. Även om den kommer sent -
            den borde enligt mitt förmenande ha tillsatts för flera år sedan
            -
          </note>
          <note>
            hälsar vi med tillfredsställelse att det nu blir av och ser med
            glädje fram emot att ta del av direktiven senare i år.
          </note>
          <note>
            Däremot menar vi att den negtiva föreningsrätten inte har det
            skydd som den borde ha. Den är skyddad i faktiska ord genom Europakonventionen,
            och Arbetsdomstolen har vid flera tillfällen gjort klart att en
            medlem i en facklig organisation har rätt att lämna organisationen.
            Trots detta förekommer det att denna rättighet förnekas den enskilde
            och att hinder eller svårigheter ställs upp för den arbetsgivare
            som vill anställa någon som inte är fackligt ansluten.
          </note>
          <note>
            Vi menar att regeringsformens fri- och rättighetskatalog bör
            innehålla skydd för den enskildes rätt att stå utanför en organisation
            och yrkar därför bifall till reservation nr 1.
          </note>
          <note>
            Vår andra reservation behandlar äganderätten och näringsfriheten.
            Enligt moderaterna är det angeläget att regeringsformen innehåller
            den regel som i Europakonventionen slår fast att den enskilda
            äganderättens princip är okränkbar och att inskränkningar i denna
            rätt endast får göras i klart angivna fall och då med full ersättning
            för den enskilde. Samhällsutvecklingen - inte minst IT-utvecklingen
            - har lett till att en ökad andel av samhällets totala förmögenhetsmassa
            i dag består av immateriella tillgångar som utbildning, dataprogram,
            databaser, musik, varumärken, patenträtter och mycket annat. Därför
            menar vi att grundlagsskyddet för den enskilda äganderätten bör
            utökas så att det omfattar också annan egendom än mark och byggnader.
          </note>
          <note>
            Fru talman! Vår tredje reservation gäller ökat minoritetsskydd.
            Regeringsformen utgår från att majoritetsbeslut är den beslutsform
            som bäst gagnar demokratin och folkstyrets principer. Vi menar
            att ökad hänsyn bör tas också till minoritetens legitima intressen.
            Därför bör minoritetsskyddet stärkas generellt t.ex. genom att
            de allmänna begränsningsgrunderna i
          </note>
          <note>
            2 kap. 12 § regeringsformen tillämpas också vid begränsningar
            av äganderätten.
          </note>
          <note>
            Minoritetsskyddet skulle därigenom stärkas, och dessutom byggs
            en ofta välbehövlig fördröjningsmekanism in i lagstiftningen innebärande
            mer tid för debatt, eftertanke och noggrant övervägande innan
            rättighetsinskränkande lagstiftning kan genomföras.
          </note>
          <note>
            Reformen skulle göra det tydligt att Sverige är en demokrati
            som inte automatiskt sätter statens intresse framför individens
            rätt och därmed stärka medborgarnas förtroende för det politiska
            systemet och den demokratiska beslutsprocessen.
          </note>
          <note>
            Till slut: Författningsutredningen har nu avslutat sitt arbete,
            som i sig är begränsat till vissa frågor rörande regeringsformen.
            Vi anser att det - förutom vallagsfrågorna - finns flera viktiga
            frågor som behöver utredas. Detta bör bli föremål för överläggningar
            mellan partierna.
          </note>
          <note>
            Jag står naturligtvis bakom samtliga moderata reservationer och
            yttranden, men jag nöjer mig med att yrka bifall till reservation
            nr 1.
          </note>
          <note type="speaker">
            Anf. 71 KENNETH KVIST (v):
          </note>
          <note>
            Fru talman! Till detta betänkande har jag varit med att underteckna
            en reservation, nämligen om förbud mot diskriminering på grund
            av sexuell läggning. Vi vet att homosexuella och personer med
            transsexuell läggning är utsatta för förföljelse, förtryck och
            också en viss olikmässighet i lagstiftningen.
          </note>
          <note>
            Vi menar att Sverige måste visa sig bestämt vara ett föregångsland
            när det gäller att undanröja möjligheter till diskriminering av
            människor på grund av sexuell läggning eller identitet.
          </note>
          <note>
            Det är förvisso så att Författningsutredningen har fått ett tilläggsdirektiv,
            vilket utskottsmajoriteten påpekar, som möjligen kan leda till
            att Författningsutredningen behandlar också de homosexuella. Det
            står att man ska utreda funktionshindrades och andra utsatta gruppers
            delaktighet och jämlikhet i samhället.
          </note>
          <note>
            Dels får den bara göra detta inom ramen för 1 kap.
          </note>
          <note>
            2 § regeringsformen, dels har inte regeringen i detta tilläggsdirektiv
            pekat ut t.ex. de homosexuella och deras situation. Det gör att
            det egentligen är en ganska öppen fråga för utredningen att tolka
            vad man menar med dessa andra grupper.
          </note>
          <note>
            Naturligtvis kommer Vänsterpartiets representant och säkert också
            representanterna för medreservarande partier, Folkpartiet och
            Miljöpartiet, att bevaka frågan och se till att de homosexuellas
            rättigheter verkligen tas till vara, så långt det är möjligt.
            Jag hoppas att vi kan vinna majoritet inom utredningen.
          </note>
          <note>
            Vi har dock funnit det angeläget att lyfta fram detta särskilt
            starkt. Därför har vi gjort denna gemensamma reservation från
            tre partier.
          </note>
          <note>
            Fru talman! De övriga reservationerna till betänkandet, vilka
            jag härmed yrkar avslag på, medan jag yrkar bifall till reservation
            nr 2, har Inger René i sin konsilianta och eleganta stil pläderat
            för. Om man går lite mer grovkornigt bakom säger hon: Stärk kapitalet,
            försvaga facket. Det är egentligen budskapet i reservationerna.
            Det är stärkt äganderätt och ökat minoritetsskydd med hänvisning
            till äganderätten.
          </note>
          <note>
            Men det är också en förstärkt negativ föreningsrätt för att det
            ska vara möjligt att undergräva fackets position.
          </note>
          <note>
            Vi har anslutit oss till den europeiska konventionen för mänskliga
            rättigheter. Det var ursprungligen ett vänsterkrav att Sverige
            skulle göra så, vilket sedan riksdagen har ställt sig bakom. I
            tilläggsprotokollet till Europeiska konventionen, protokoll nr
            11, har man gjort en deklaration om skydd för egendom. Den säger
            att varje fysisk eller juridisk person ska ha rätt till respekt
            för sin egendom. Ingen får berövas sin egendom annat än i de allmännas
            intresse och under de förutsättningar som anges i lag och i folkrättens
            allmänna grundsatser.
          </note>
          <note>
            I Sverige vill man gå längre. De borgerliga vill gå mycket längre
            i sin reservation. Man säger att man vill ge full ersättning.
            Vad betyder detta? Om t.ex. det av miljöskäl skulle göras intrång
            i någons dispositionsrätt över sin egendom, eller att det allmänna
            skulle göra ett intrång i personens äganderätt, vad innebär då
            full ersättning i ett sådant sammanhang?
          </note>
          <note>
            Det är ett utomordentligt långtgående krav.
          </note>
          <note>
            Förvisso tittar Författningsutredningen på frågan om äganderätten
            på regeringens uppdrag. Det gäller bl.a. hur den ska bringas i
            överensstämmelse med miljöbalken. Men man ser ändå att de borgerliga
            partierna driver ett extremt starkt egendomsskydd som saknar motsvarighet
            i nästan något annat land och som går vida längre än vad den europeiska
            konventionen för mänskliga rättigheter gör.
          </note>
          <note>
            Fru talman! Slutligen finns det en ganska filosofisk reservation
            av kd lagd till betänkandet. Det finns mycket att säga om denna.
            Men på min korta talartid, och alla har ganska modest tid i den
            här debatten, hinner jag inte gå in på många detaljer. Det står
            bl.a.
          </note>
          <note>
            att man ska göra familjen till rättssubjekt. Vad är det egentligen
            man menar? Ska vi ha förhållanden liknande dem i Kuwait? Där har
            man familjen som rättssubjekt, och fadern som familjens överhuvud
            utövar därmed familjens rösträtt.
          </note>
          <note>
            Vad är det man menar? Vilken familj är det? Vem har rätt att
            definiera sig som familj, ensamstående med barn? Jag förstår att
            man menar mamma, pappa, barn. Men hur är det med ett samboförhållande
            eller ett partnerskapsförhållande med två av samma kön som bor
            ihop? Hur vill man definiera familjen, och hur skulle det vara?
            Man säger i reservationen att man ska lägga de etiska värdena
            i den västerländska kulturtraditionen till grund för grundlagen
            i stället för rättspositivism. Men att definiera familjen som
            rättssubjekt verkar ganska unikt och ganska speciellt. Jag undrar
            vad kd egentligen menar med detta.
          </note>
          <note>
            Fru talman! Med undantag för mitt bifall till reservation 2 yrkar
            jag i övrigt bifall till utskottets hemställan i betänkandet i
            dess helhet.
          </note>
          <note type="speaker">
            Anf. 72 INGER RENÉ (m) replik:
          </note>
          <note>
            Fru talman! Den första frågan som Kenneth Kvist tog upp var att
            vi ville stärka arbetsgivaren gentemot löntagarna. Det gäller
            den negativa föreningsrätten.
          </note>
          <note>
            Där torde vi vara överens att Europakonventionen ska råda. Arbetsdomstolen
            har också i flera fall dömt på det sättet i Sverige.
          </note>
          <note>
            Det trista är bara att praxis på många håll har blivit att man
            på olika sätt undergräver Europakonventionens beslut om den negativa
            föreningsrätten. Det gäller t.ex. utbetalning av a-kassa, där
            de som inte är med i en fackförening släpar efter och får vänta
            länge på sina a-kassepengar. Det finns också andra typer av obstruktion
            till den lagstiftning som faktiskt gäller.
          </note>
          <note>
            Den andra frågan som Kenneth Kvist tog upp gäller skyddet av
            äganderätten och näringsfriheten.
          </note>
          <note>
            Vi begär att man ska göra en samlad översyn av grundlagen när
            det gäller de här frågorna. Vi tar särskilt upp det faktum att
            det finns fler äganderättsliga objekt som i dag behöver skydd.
            Det gäller dem som jag räknade upp under de immateriella tillgångarna.
          </note>
          <note>
            Man måste fundera över om inte dessa också behöver ett grundlagsskydd.
          </note>
          <note type="speaker">
            Anf. 73 KENNETH KVIST (v) replik:
          </note>
          <note>
            Fru talman! Det är helt klart att linjen i reservationerna och
            argumentationen entydigt går ut på att man ska stärka rättigheterna
            för dem som har tillgångar.
          </note>
          <note>
            Däremot ska det vara lättare för människor att gå ur fackföreningarna.
            I förlängningen ska det också därmed vara lättare för arbetsgivare
            att t.ex. inte sluta kollektivavtal. Det ligger i linje med detta
            resonemang.
          </note>
          <note>
            Utskottsmajoriteten menar att den negativa föreningsrätten är
            tillgodosedd genom rättspraxis. Den står inte i bokstaven i den
            europeiska konventionen, utan den har uttolkats såsom en konsekvens
            av den positiva föreningsfriheten av domstolen i Haag. Detta har
            också följts i svensk rättspraxis i Arbetsdomstolen.
          </note>
          <note>
            Äganderätten har ett starkare skydd i vårt land än vad den har
            eljest och i den europeiska konventionen för mänskliga rättigheter.
            Det finns ingen anledning att ytterligare stärka den, för egentligen
            är äganderätt på sätt och vis också en grund för övermakt. Äganderätt
            till vissa tillgångar är den enes rätt att disponera t.ex. kapitaltillgångar,
            och den ger därmed makt över andras arbete och andras liv. På
            det viset grundlagsfäster man på sätt och vis ojämlikheten i samhället.
          </note>
          <note type="speaker">
            Anf. 74 INGER RENÉ (m) replik:
          </note>
          <note>
            Fru talman! Kenneth Kvist säger sig läsa in saker i våra reservationer
            som får stå för honom själv.
          </note>
          <note>
            Som en konklusion kan man säga att det är riktigt att vi inte
            alltid sätter statens rätt framför den enskilda människans rätt.
            På det sättet är jag övertygad om att vi på ett markant sätt skiljer
            oss från Vänsterpartiet och dess ideologi. Det är riktigt - jag
            menar att vi också ska göra det.
          </note>
          <note>
            Jag vill ställa en fråga till Kenneth Kvist om den negativa föreningsrätten:
            Tycker han och Vänsterpartiet att det är riktigt att när det gäller
            människor som valt att ställa sig utanför, dvs. som har använt
            sin rätt till en negativ föreningsrätt, så sölas det med en del
            av de förmåner som de skulle ha haft om de hade ingått i ett kollektiv
            av något slag?
          </note>
          <note type="speaker">
            Anf. 75 KENNETH KVIST (v) replik:
          </note>
          <note>
            Fru talman! Det är orätt om det handlar om lagstadgade rättigheter.
            Däremot kan jag förstå att så blir fallet om en organisation utverkar
            vissa förmåner för sina medlemmar. Den som ställer sig utanför
            gemenskapen då kanske inte är den mest prioriterade när det gäller
            att få ut förmånerna. Men är det laglig rätt ska den gälla lika
            för alla, oavsett föreningstillhörighet.
          </note>
          <note>
            Jag läser nog inte in, eller ens pläderar för, statens rätt mot
            enskilda. Äganderätten handlar ju också om relationen mellan enskilda,
            om vi tänker närmare på det. Vissa egendomar ger nämligen makt
            över andras arbete och liv. De ger makt över användningen av samhälleliga
            resurser med konsekvenser för miljön, och därmed också konsekvenser
            för andra medborgares eller invånares miljö.
          </note>
          <note>
            Detta gör att en väldigt stark äganderätt också ger svårigheter
            för det allmänna och för de gemensamma intressena att göra sig
            gällande mot starka enskilda makthavare i samhället. Motsättningen
            gäller alltså inte riktigt att vi värnar statens rätt emot enskilda.
          </note>
          <note>
            Snarare värnar vi de breda folklagrens rätt mot vissa, mycket
            starka, enskilda.
          </note>
          <note type="speaker">
            Anf. 76 INGVAR SVENSSON (kd):
          </note>
          <note>
            Fru talman! Det finns tre viktiga fundamentala och sammanhängande
            kriterier för demokratin: människovärdet med de grundläggande
            fri- och rättigheterna, majoritetsstyret och hänsynen till minoriteter.
          </note>
          <note>
            Denna demokratisyn är värdegrundad. Demokratin är alltså inte
            något teknokratiskt system för beslutsfattande. Ett styre där
            majoriteten kränker, hotar eller eliminerar minoriteter, eller
            där en majoritet tolererar sådant, är därför ingen demokrati.
          </note>
          <note>
            Betänkandet fokuserar på fri- och rättighetstänkandet som det
            utvecklats i Sverige och som det i vissa fall skulle kunna vidareutvecklas.
            Det här är centrala frågor som borde diskuteras i många sammanhang
            i det offentliga samtalet; inte bara under sju sekunder i en TV-intervju.
            Frågeställningarna är inte alltid enkla. De är tvärtom tämligen
            ofta abstrakta, men - och det är ett viktigt men - de är centrala
            och grundläggande för umgänget mellan den enskilde och det offentliga
            och faktiskt i grunden också mellan enskilda. Alldeles speciellt
            viktiga är de i orostider där värdegemenskapen utsätts för påfrestningar.
            Det är i stormen som rotsystemet prövas.
          </note>
          <note>
            Fru talman! Det finns i dag en del oroande influenser som vill
            bortse från den grundläggande synen på människan. Därför är det
            viktigt att vårt fri- och rättighetstänkande är sammanhängande
            och tydligt, och framför allt att vi tydligt och klart vågar argumentera
            för det.
          </note>
          <note>
            Jag erinrar mig ett par meningar av Dag Hammarskjöld. På ett
            ställe i boken Vägmärken skriver han:
          </note>
          <note>
            Dåren ropade på torget, ingen stannade för att svara.
          </note>
          <note>
            Så bevisades det att hans teser var oemotsägliga.
          </note>
          <note>
            En sådan utveckling kan och får inte inträffa när det gäller
            vår demokratisyn och vår syn på medmänniskan och hennes fri- och
            rättigheter. Vi måste svara dåren, eller dårarna!
          </note>
          <note>
            Fru talman! Omtanke börjar hemma. Så skulle man kunna översätta
            ett bevingat engelskt uttryck.
          </note>
          <note>
            Det är i de nära relationerna som människovärdet och fri- och
            rättigheterna införlivas i vårt tänkande och i vår syn på medmänniskan
            och hela samhället. De första uppväxtåren är extra viktiga. Moderna
            kriminologer har på den senaste tiden upptäckt vad som sedan urminnes
            tider varit en levande kunskap hos föräldrar, nämligen att uppfostran
            faktiskt har betydelse. Föräldrarnas allra viktigaste uppgift
            utöver den kärleksfulla omtanken är att vidarebefordra ett värdetänkande,
            en värdesyn och en människosyn.
          </note>
          <note>
            Fru talman! Men det räcker förstås inte. Det omgivande samhället
            bör också medverka och stödja föräldrarna i deras arbete med värdeöverföringen.
          </note>
          <note>
            Förskola, skola och övriga samhälleliga institutioner bör ta
            ett stort ansvar på det området. Jag betonar att även det civila
            samhället borde känna sitt ansvar. Det är ofrånkomligt att medierna
            t.ex. har ett alldeles särskilt ansvar för värdeinternaliseringen.
          </note>
          <note>
            Fru talman! Lagstiftaren har förstås ett ansvar bl.a. genom att
            lagstiftningen fokuserar och argumenterar för värdefrågorna. Lagstiftningen
            är faktiskt också opinionsbildande, och inte bara krasst inriktad
            på rättsliga grunder. De s.k. målsättningsstadgandena i regeringsformens
            1 kap. 2 § är ett exempel på detta.
          </note>
          <note>
            Där talas det om respekt för människans lika värde och om frihet
            och värdighet, etc.
          </note>
          <note>
            Paragrafen kan inte användas för rättsligt grundade krav i sig.
            Den pekar dock ut viktiga mål, och påverkar därmed indirekt tilliten
            och värdegemenskapen i samhället.
          </note>
          <note>
            Fru talman! Lagar mot olika företeelser har förstås en substantiell
            effekt i och med att de pekar ut vad som är oacceptabelt i ett
            samhälle och anger sanktioner mot ett sådant beteende. Den allmänpreventiva
            effekten är även den en del i värdeuppbyggnaden i samhället.
          </note>
          <note>
            Rättskänsla och vad som är rättvisa utvecklas i detta samspel.
            Lagstiftaren, dvs. vi här, har med andra ord ett stort ansvar
            för att som det så vackert heter implementera en god etik i lagar
            och beslut.
          </note>
          <note>
            Fru talman! Vi kristdemokrater har ett antal år drivit kravet
            på en effektivare lagstiftning mot rasistiska organisationer.
            Faktiskt visade det sig vid en närmare analys att den lagstiftningstekniken
            är användbar även mot övriga kriminella organisationer.
          </note>
          <note>
            Vad det handlar om är möjligheten att kriminalisera enskilds
            deltagande i eller stöd till kriminella organisationer, t.ex.
            rasistiska eller maffiainriktade organisationer. Lagkriterierna
            för sådana grupper blir avgränsade så att det måste vara uppenbart
            att de ägnar sig åt våld, hot eller tvång.
          </note>
          <note>
            Förre JK Hans Stark gjorde en utredning som levererades 1991.
            Den är en god grund för en sådan lagstiftning. Tyvärr har vi varit
            ensamma i riksdagen om att driva förslag om en sådan lagstiftning.
            Men häromåret bytte i alla fall justitieministern fot och medgav
            att det behövs en utredning kring denna frågeställning. Det är
            bra. Här i kammaren har hon sagt att en sådan lagstiftning är
            en tänkbar möjlighet. Vi får hoppas att utredningen ser seriöst
            på de här frågeställningarna.
          </note>
          <note>
            Vi kristdemokrater har en motion från hösten
          </note>
          <note>
            1998 i frågan, men vi avvaktar utredningens förslag.
          </note>
          <note>
            Fru talman! Regeringsformen tillförsäkrar med smärre undantag
            endast medborgarna fri- och rättigheter, uppräknade i 2 kap. 1
            § i regeringsformen, i förhållande till det allmänna. Det är i
            relationen mellan det enskilda och det allmänna som man garanterar
            fri- och rättigheter. Däremot tillförsäkras enskilda inte några
            fri- och rättigheter i förhållande till andra enskilda eller enskilda
            rättssubjekt, t.ex. företag eller organisationer.
          </note>
          <note>
            I denna del kan det inte anses råda full parallellitet mellan
            regeringsformen och Europakonventionen.
          </note>
          <note>
            Denna konvention kan antas ålägga konventionsstaterna viss skyldighet
            att genom lagstiftning trygga vissa fri- och rättigheter även
            mellan enskilda.
          </note>
          <note>
            Fru talman! Enligt min mening vore det värdefullt att utreda
            även om fri- och rättigheter mellan enskilda borde grundlagsfästas
            och inte som nu i huvudsak inriktas på förhållandet mellan den
            enskilde och det allmänna. En sådan grundlagsfäst rätt skulle
            stärka
          </note>
          <note>
            Sverige som rättsstat.
          </note>
          <note>
            Fru talman! Utskottsmajoriteten konstaterar att det inte är praktiskt
            möjligt att i en grundlag ta in en generell reglering av skyddet
            för mänskliga fri- och rättigheter såvitt avser förhållandet mellan
            enskilda.
          </note>
          <note>
            Nåja, det är en sanning med modifikation. I regeringsformens
            2 kap. 3 § skyddas t.ex. medborgarens personliga integritet i
            förhållande till automatisk databehandling, och såvitt jag begriper
            och förstår gäller det inte enbart allmänna register. I 2 kap.
            14 §
          </note>
          <note>
            begränsas föreningsfriheten för sammanslutningar som ägnar sig
            åt förföljelse av folkgrupp. Så nog är det möjligt att ta in regleringar
            av det slaget i regeringsformen och grundlagen, dvs. mellan enskilda
            eller enskilda rättsobjekt. Det är mer en fråga om att vilja än
            att kunna.
          </note>
          <note>
            Fru talman! Denna frågeställning anknyter faktiskt till frågan
            om diskrimineringsförbud, som tas upp i vissa motioner. Antagligen
            inser inte reservanterna på dessa punkter att ett stöd för min
            motion hade gynnat deras synsätt. I grunden delar jag uppfattningen
            om att det ska finnas diskrimineringsförbud på de två områden
            som tas upp, nämligen sexuell läggning och funktionshinder. I
            vår mer omfattande motion om en översyn talar vi om ett generellt
            diskrimineringsförbud. Vi talar om diskrimineringsskydd för människans
            integritet oberoende av religion, ålder, ras, kön, sexuell identitet,
            ekonomisk eller social ställning, funktionshinder och etnisk eller
            politisk tillhörighet.
          </note>
          <note>
            Nu ska Författningsutredningen titta på formuleringar för dessa
            områden, men den ska som Kenneth
          </note>
          <note>
            Kvist var inne på koncentrera sig på regeringsformens 1 kap.
            2 §, dvs. de s.k. målsättningsstadgandena som jag nämnde tidigare.
            Sådana formuleringar blir opinionsbildande och är förstås viktiga
            i sig, men de kommer inte att kunna användas som rättslig grund
            i en rättslig process.
          </note>
          <note>
            Att jag inte anslutit mig till reservanterna i reservation 2
            om sexuell läggning eller reserverat mig när det gäller mom. 7
            om funktionshinder beror på tidsperspektivet för Författningsutredningen.
            Den har troligen redan för mycket att ta i.
          </note>
          <note>
            Fru talman! Just det ständigt begränsade tidsperspektivet är
            ett bekymmer i vårt författningsarbete.
          </note>
          <note>
            Efter ett val funderar ofta regeringen något år på om det behövs
            förändringar av grundlagen. Så småningom tillsätts en utredning
            som har en mycket begränsad tid att arbeta på - kanske ett eller
            ett och ett halvt år. På så sätt blir grundlagsfrågorna behandlade
          </note>
          <note>
            "styckevis och delt". Helheten och sammanhanget riskerar att
            gå förlorade.
          </note>
          <note>
            Det är bl.a. av den anledningen som vi hösten
          </note>
          <note>
            1998 lade fram en motion som innebär en totalrevidering av grundlagen
            sett ur ett rättsnormsperspektiv.
          </note>
          <note>
            Fru talman! En sådan översyn går inte på något år.
          </note>
          <note>
            Kanske får man räkna med att det tar 5-7 år. Jag tror att det
            är dags att lämna kortperspektivet och jobba med de här frågorna
            på lite sikt, just för helheten och sammanhanget. Men uppenbarligen
            är utskottsmajoriteten ännu inte mogen för ett mer långsiktigt
            tänkande. Men det gläder mig något att moderaterna i sitt särskilda
            yttrande pekar på att de senare kan tänka sig att tänka något
            mera långsiktigt.
          </note>
          <note>
            Fru talman! Grundlagarna, framför allt regeringsformen, utgör
            den grundläggande rättsnormen. Därför är det centralt att denna
            rättsnorm är djupt förankrad i den kulturtradition som i sina
            grunddrag omfattas av svenska folket.
          </note>
          <note>
            Den nuvarande författningen utgår i hög grad från ett rättspositivistiskt
            betraktelsesätt, där rätten definieras operationellt, dvs. att
            rätt är det som lagstiftarna kallar rätt. Men rätten ingår faktiskt
            som ett undersystem i ett samhälle där de grundläggande värdena
            -
          </note>
          <note>
            etiken - utgör det sammanhållande bandet. Rättsnormen ska därför
            ta sin utgångspunkt i det som är etiskt godtagbart. Den bör alltså
            förankras i den svenska och västerländska kulturtraditionen.
          </note>
          <note>
            Fru talman! Det är en kristdemokratisk bedömning att en översyn
            utifrån detta värdeperspektiv vore värdefull i ordets rätta betydelse.
            Jag ber därför att få yrka bifall till reservation nr 6 om en
            sådan översyn.
          </note>
          <note>
            Fru talman! En del av de områden vi berör i vår översynsmotion
            är också föremål för separata motioner och reservationer, och
            i konsekvens med det har vi förstås ställt oss bakom dem. Men
            jag yrkar, som sagt, bifall endast till reservation 6.
          </note>
          <note type="speaker">
            Anf. 77 ÅSA TORSTENSSON (c):
          </note>
          <note>
            Fru talman! Centerpartiet har ställt sig bakom två reservationer,
            och det har redan yrkats bifall till båda.
          </note>
          <note>
            I övrigt ställer vi oss bakom förslaget till beslut.
          </note>
          <note>
            Fru talman! Jag skulle trots allt inledningsvis bara vilja instämma
            i sak i det som Inger René har sagt vad det gäller negativ föreningsfrihet
            och vikten av att man äntligen kommer till skott med den egentligen
            ganska grundläggande frågan om fri- och rättighetsskydd.
          </note>
          <note>
            Jag skulle vilja utveckla den del som berör förbud mot diskriminering
            på grund av sexuell läggning lite ytterligare, sett ur Centersynpunkt.
          </note>
          <note>
            Fru talman! Det är inte första gången dessa frågor kommer upp
            i kammaren. Det har, åtminstone så långt jag har kunnat utläsa,
            pågått under minst fem år.
          </note>
          <note>
            Det är fem års avvaktan. För två tre år sedan började man diskutera
            om frågorna borde utredas. Det ska fortfarande göras.
          </note>
          <note>
            Jag skulle trots allt vilja tro att vi är överens. Frågan borde
            då inte vara om utan hur ett förbud ska genomföras. Det handlar
            inte om att riksdagen i dag ska ändra på grundlagen, men jag tycker
            att det vore värdefullt om riksdagen i dag gjorde en tydlig beställning
            och trots allt pekade med hela handen i en mycket viktig fråga.
          </note>
          <note>
            Det behövs ett förbud. Just homosexuella är utsatta för systematisk
            förföljelse, för hat och för ständiga verbala övergrepp som alltid
            är hotande nära att slå över i ett fysiskt våld och i faktiska
            övergrepp.
          </note>
          <note>
            Var fjärde homosexuell man har utsatts för våld eller hot om
            våld. Lesbiska kvinnor utsätts för hot dubbelt så ofta som kvinnor
            i övrigt.
          </note>
          <note>
            Fru talman! Jag utgår från att vi naturligtvis inte är oense
            om frågan i sak. Just därför skulle det vara så värdefullt om
            vi också kunde manifestera den enigheten och tala om att vi ska
            värna homosexuella, bisexuella och transpersoner, tala om att
            vi inte tänker tolerera de ständiga övergreppen och att vi därför
            är beredda att ändra i grundlagarna och tala om att vi nu går
            från ord till handling.
          </note>
          <note>
            Fru talman! Jag nöjer mig med detta. Jag ställer mig, som sagt,
            bakom reservation 1 och 2 som det redan har yrkats bifall till.
          </note>
          <note type="speaker">
            Anf. 78 HELENA BARGHOLTZ (fp):
          </note>
          <note>
            Fru talman! Alla människor har vissa gemensamma grundläggande
            behov. Till dessa hör behov av kärlek, sex, trygghet och gemenskap
            med andra människor. Kärleken är en viktig drivkraft för såväl
            personlig som samhällelig utveckling. Min syn är att kärlek och
            sexualitet mellan människor av samma kön är lika mycket värt som
            kärlek och sexualitet mellan människor av olika kön. Öppenhet
            och respekt gentemot homo- och bisexualitet är en förutsättning
            för att alla ska kunna leva ett värdigt liv oavsett sexuell läggning
            eller könstillhörighet. Tyvärr visas fortfarande i vårt samhälle
            en intolerans gentemot homosexuella, bisexuella och transpersoner.
            Det tar sig uttryck i olika trakasserier. De hätska reaktionerna
            mot utställningen Ecce Homo och det våld som har riktats mot homosexuella
            och deras möteslokaler, inte minst under det senaste året, talar
            sitt tydliga språk.
          </note>
          <note>
            Homo- och bisexuella är män och kvinnor i olika åldrar, med olika
            etnisk bakgrund, religion och politisk uppfattning. De kommer
            från olika samhällsklasser, från städer och från landsbygden.
            Det enda som skiljer dem från heterosexuella är att de har förmågan
            att älska och känna sexuell attraktion till någon av samma kön.
          </note>
          <note>
            Självklart ska också transvestiter, transsexuella och andra transgendergrupper
            omfattas av samma skydd mot diskriminering och våld som homosexuella
            och bisexuella. Riksdagen har också gjort uttalanden vid flera
            tillfällen under de senaste ca 30 åren som går i den här riktningen.
            Men trots riksdagens alla ställningstaganden diskrimineras fortfarande
            homosexuella, bisexuella och transpersoner.
          </note>
          <note>
            Tolerans och respekt måste skapas för människors rätt att välja
            vem de vill leva med, oavsett kön, och att uttrycka sin könstillhörighet
            som de själva vill, oavsett biologiskt kön. Vi som parlamentariker
            i
          </note>
          <note>
            Sveriges riksdag bör medverka till att belysa och synliggöra
            situationen för människor med olika sexuell läggning och könstillhörighet.
            FN:s konvention om människors lika värde och likhet inför lagen
            måste efterlevas. Vår strävan bör vara att nå dit där lagstiftningen
            inte diskriminerar och särskiljer. Så länge en människa inte skadar
            andra människor eller inskränker en annan människas frihet måste
            hon eller han ha rätt att välja hur hon eller han vill leva sitt
            liv och möta tolerans och respekt för detta.
          </note>
          <note>
            Arbetet med att bekämpa våld, hot och diskriminering mot homosexuella,
            bisexuella och transpersoner måste bedrivas inte bara i Sverige
            utan också i internationella forum som Nordiska rådet, EU, FN
          </note>
          <note>
            och Europarådet.
          </note>
          <note>
            Fru talman! Utskottets majoritet hänvisar i sitt yttrande över
            den här frågan till att den nyligen tillsatta
          </note>
          <note>
            Författningsutredningen får tilläggsdirektiv med uppdrag att
            föreslå hur funktionshindrades och andra utsatta gruppers delaktighet
            och jämlikhet i samhället ska komma till tydligare uttryck i regeringsformens
          </note>
          <note>
            1 kap. 2 §. I uppgiften ingår det också att bedöma om bara personer
            med funktionshinder ska framhållas eller om också andra grupper
            uttryckligen ska nämnas i stadgandet. Detta är, enligt min mening,
            inte tillräckligt. Samhället måste redan nu visa att övergrepp
            och diskriminering på grund av sexuell läggning inte accepteras.
            Vi som är reservanter i den här frågan i utskottet är mycket angelägna
            om att riksdagen klargör att våra grundlagar måste bli entydiga
            på den här punkten. Därför bör riksdagen redan nu slå fast att
            ett diskrimineringsförbud ska införas i regeringsformen.
          </note>
          <note>
            Det är också, fru talman, beklagligt att personer med transsexuell
            läggning i dag undantas från det diskrimineringsförbud som gäller
            för personer med annorlunda sexuell läggning. Därför vill vi att
            regeringen ska presentera ett förslag om förändringar i diskrimineringsskyddet
            som innebär att det också omfattar transpersoner. Europaparlamentet
            har utfärdat rekommendationer rörande de transsexuella som bl.a.
            innebär ett lagstadgat förbud mot att dessa diskrimineras i arbetslivet.
            Svensk lagstiftning bör snarast anpassas till dessa rekommendationer.
          </note>
          <note>
            Fru talman! En annan typ av diskriminering är den som riktar
            sig mot dem som vill ha rätten att stå utanför olika sammanslutningar.
            De är visserligen skyddade genom Europakonventionen. Men det tycks
            inte hjälpa. Trots att Arbetsdomstolen vid flera tillfällen har
            gjort klart att en medlem i en facklig organisation har rätt att
            lämna organisationen på egen begäran händer det fortfarande att
            fackliga organisationer nekar eller hindrar medlemmar som begär
            utträde. Det finns också fackliga organisationer som försöker
            hindra en arbetsgivare som vill anställa någon som inte tillhör
            facket. Självklart ska regeringsformens fri- och rättighetskatalog
            innehålla skydd för den enskildes rätt att stå utanför en organisation.
          </note>
          <note>
            Därför bör det i grundlagen tydligt framgå att enskilda utan
            organisationstvång kan ingå icke kollektivavtalsbundna arbetsrättsavtal.
            Jag stöder naturligtvis utskottsminoritetens krav på att riksdagen
            hos regeringen ska begära ett förstärkt skydd för den negativa
            föreningsrätten. Jag kan inte förstå, fru talman, att inte hela
            utskottet ställer upp på detta.
          </note>
          <note>
            Med detta yrkar jag bifall till reservation 1 och 2.
          </note>
          <note type="speaker">
            Anf. 79 PER LAGER (mp):
          </note>
          <note>
            Fru talman! I det här betänkandet har Miljöpartiet två egna motioner.
            Vi deltar gemensamt med övriga partier, utom kd och Moderaterna,
            i en tredje motion.
          </note>
          <note>
            I den ena miljöpartimotionen begär vi ett lagförslag som innebär
            ett förbud i regeringsformen mot lagstiftning som diskriminerar
            homo- och bisexuella.
          </note>
          <note>
            Det finns flera områden inom svensk lagstiftning där homo- och
            bisexuella diskrimineras. Det gäller t.ex.
          </note>
          <note>
            homosexuellt föräldraskap. Med avsaknaden av ett diskrimineringsförbud
            menar vi att det är en stor risk för ett slentrianmässigt införande
            av nya bestämmelser som särbehandlar homo- och bisexuella negativt.
          </note>
          <note>
            Det finns exempel på detta. Det gäller t.ex. förmånerna till
            totalförsvarspliktiga, handläggning av ärenden om statliga tjänstepensionsförmåner
            eller statsbidragen för teckenspråksutbildning för vissa föräldrar.
          </note>
          <note>
            Ett diskrimineringsskydd hade kunnat förhindra att dessa diskriminerande
            bestämmelser hade införts, menar vi.
          </note>
          <note>
            Fru talman! Det förekommer i dag ett oacceptabelt våld, hot och
            diskriminering, mot homo- och bisexuella och transpersoner överallt
            i världen, också här hemma i Sverige. Därför är det så viktigt
            att vidta konkreta åtgärder nu, bl.a. att införa ett diskrimineringsförbud
            i regeringsformen.
          </note>
          <note>
            I den gemensamma motionen, So225, yrkas det på ett tillkännagivande
            om behovet av ändringar i regeringsformen, tryckfrihetsförordningen
            och brottsbalkens bestämmelser om kränkning av och hets mot person
            grundad på tillhörighet till folkgrupp och om skydd mot diskriminering
            på grund av sexuell läggning. Det innefattar förstås transpersoner
            som just nu utgör ett olyckligt undantag. Det behövs en anpassning
            av svensk lagstiftning till Europaparlamentets rekommendation
            och resolution i dessa frågor.
          </note>
          <note>
            Majoriteten i utskottet är enligt betänkandet inte beredd att
            förorda att det införs något diskrimineringsförbud avseende sexuell
            läggning i regeringsformen eller vidta några andra åtgärder. Man
            hänvisar bl.a. till Utredningen om översyn av lagstiftningen om
            olaga diskriminering m.m., Kommittén om straffansvar för organiserad
            brottslighet m.m. och Författningsutredningen.
          </note>
          <note>
            Men vi som har skrivit en gemensam reservation utifrån motionen
            So225 tycker inte att de här åtgärderna är tillräckliga. Därför
            har Vänstern, Centern,
          </note>
          <note>
            Folkpartiet och Miljöpartiet just en gemensam reservation om
            våra gemensamma lagstiftningskrav. Därför vill jag särskilt yrka
            bifall till reservation nr 2.
          </note>
          <note>
            I en tredje motion vill Miljöpartiet snarast att en nationell
            handlingsplan upprättas, där staten identifierar åtgärder som
            ska förbättra främjandet av och skyddet för mänskliga rättigheter
            i Sverige.
          </note>
          <note>
            I den här frågan har utrikesministern redan den
          </note>
          <note>
            31 mars 1999 vid MR-kommissionen i Genève meddelat att den svenska
            regeringen initierat arbetet med en sådan nationell handlingsplan.
            Det var alltså redan den 31 mars 1999.
          </note>
          <note>
            Den 18 januari i år har statsrådet Lena Hjelm-
          </note>
          <note>
            Wallén i en interpellationsdebatt sagt att regeringen avser att
            tillsätta en särskild arbetsgrupp med syfte att kartlägga det
            nationella arbetet med mänskliga rättigheter samt föreslå åtgärder
            för hur detta kan förstärkas och utvidgas.
          </note>
          <note>
            Vid samma tillfälle säger Lena Hjelm-Wallén att regeringen senare
            i vår ska presentera riksdagen en nationell handlingsplan som
            behandlar frågorna om rasism och främlingsfientlighet.
          </note>
          <note>
            Fru talman! Jag vet inte i dag hur långt det här arbetet har
            kommit, om en arbetsgrupp är tillsatt och om vi kommer att få
            den här informationen till riksdagen. Därför har jag fogat ett
            särskilt yttrande till betänkandet där jag menar att det är oerhört
            viktigt att det här arbetet snarast kommer i gång. Jag kan kanske
            hoppas att den socialdemokratiska representanten här i kammaren
            kan ge mig något svar på den här frågan.
          </note>
          <note>
            Är en sådan här arbetsgrupp i gång? När startade den i så fall
            sitt arbete? Och när får vi den här informationen från regeringen?
          </note>
          <note type="speaker">
            Anf. 80 MATS BERGLIND (s):
          </note>
          <note>
            Fru talman! Jag vill börja med att yrka bifall till hemställan
            i konstitutionsutskottets betänkande KU11
          </note>
          <note>
            och avslag på samtliga reservationer.
          </note>
          <note>
            Innan jag går in och kommenterar reservationerna vill jag fästa
            kammarens uppmärksamhet på att vill man läsa en bra sammanfattning
            med en bra historik om fri- och rättighetsskydd tycker jag att
            man ska läsa igenom KU:s betänkande KU11. På ett förträffligt
            sätt ges här en bakgrundsbeskrivning av framväxten av det svenska
            fri- och rättighetsskyddet, med början i konungabalken i Magnus
            Erikssons landslag från mitten av 1300-talet och de vidare stegen
            genom tiderna framåt. En eloge till vårt kansli som på ett föredömligt
            sätt har lotsat oss genom den här materian.
          </note>
          <note>
            Så till några av de reservationer som har uppmärksammats i den
            här debatten. Den första är reservation nr 1 som handlar om den
            negativa föreningsrätten.
          </note>
          <note>
            Jag delar Kenneth Kvists synpunkter i stort sett, även om jag
            kanske inte gör samma ordval. Men jag tycker att själva andemeningen
            i reservationen är ett mycket negativt ställningstagande till
            de fackliga organisationerna och ett fackligt arbete. Jag tycker
            inte att det stämmer överens med den verklighetsbild som jag har
            utifrån de erfarenheter jag själv liksom mina vänner och min familj
            har av hur ett fackligt arbete fungerar.
          </note>
          <note>
            Jag vill inte på något sätt påstå att det inte skulle begås några
            som helst fel eller ha gjorts misstag, men själva andemeningen
            och själva den grundläggande principen för det fackliga arbetet
            är inte att ställa till ett elände för vare sig någon privatperson
            eller något företag. Tvärtom, hela deras ambition bygger på att
            få ett väl fungerande samarbete och få företag att leva så bra
            som möjligt.
          </note>
          <note>
            I betänkandet står det att det har funnits en kommitté som har
            tittat över den negativa föreningsrätten.
          </note>
          <note>
            Man skriver så här på s. 23: "Kommittén ansåg att de personer
            eller organisationer mot vilka en skyddsregel i grundlagen för
            den negativa föreningsfriheten skulle verka borde ha rätt att
            någorlunda detaljerat få veta vilka handlingar från deras sida
            som är förbjudna."
          </note>
          <note>
            Jag menar att det inte är så märkligt om man i ett arbetslag
            där någon står utanför ett fackligt medlemskap, och ändå drar
            nytta av det fackliga arbetet, som arbetskamrater försöker övertyga
            om att det är rätt och riktigt att alla ska vara med och stå för
            sin del när det gäller avgifter och även det man har att tjäna
            på att vara fackligt ansluten. Men var går gränsen?
          </note>
          <note>
            Naturligtvis är det ingen som säger att man får hota eller tillgripa
            våld för att få någon med. Det har jag aldrig hört talas om att
            det förekommer i modern tid. Men vad är skillnaden mellan att
            övertyga någon om att man ska gå med till att säga att det är
            en påtryckning som inte skulle vara giltig i det här avseendet?
          </note>
          <note>
            Ett exempel med en arbetsgivare. Jag har själv ungdomar som har
            kommit ut i arbetslivet alldeles nyligen och en arbetsgivare sade:
            Jag hoppas att du går med i den fackliga organisationen, för vi
            har ett väldigt bra samarbete med de fackliga organisationerna
            här på arbetsplatsen. Jag anser att det är bra om alla är med.
            Det var inget krav, det var inget hot. Det var bara ett konstaterande.
            Var går gränsen?
          </note>
          <note>
            En arbetsgivare meddelar en annan ung människa att om du tänker
            gå med i facket så sköter vi om att fackföreningsavgiften dras
            på lönen, för det har vi gjort upp om. En välvillig inställning.
          </note>
          <note>
            Arbetsgivare är i dag positiva till att ha arbetstagare som är
            fackliga medlemmar och fackligt engagerade. Det är den andra sidan
            av den bild som Inger
          </note>
          <note>
            René m.fl. försökt göra gällande. Jag tycker att det är viktigt
            att i den här diskussionen försöka få någon slags balans över
            hur det vanligtvis går till.
          </note>
          <note>
            När det gäller reservation nr 2 är jag mer bekymrad, för i sak
            är vi alla så överens om att diskriminering på grund av sexuell
            läggning icke får förekomma. Det vi däremot inte har samma åsikt
            om är på vilket sätt detta ska förhindras. Räcker det med den
            nuvarande lagstiftningen, behöver den nuvarande lagstiftningen
            skärpas eller ska detta skrivas in i grundlagen?
          </note>
          <note>
            Jag vill med bestämdhet säga emot det bl.a. Åsa
          </note>
          <note>
            Torstensson gör gällande i sitt anförande, att ett grundlagsskydd
            skulle avhjälpa det våld som förekommer mot homosexuella och andra.
            Jag menar att våld på det sätt som Åsa Torstensson beskriver är
            avskyvärt. Det är förbjudet redan i dag. Det blir ingen förändring
            av att man skriver in det i en grundlag.
          </note>
          <note>
            Detta är en oerhört allvarlig fråga. Den har tagits på mycket
            stort allvar från regeringens sida. Den sittande Författningsutredningen
            har fått tilläggsdirektiv att ta med frågan om funktionshindrades
            och andra utsatta gruppers delaktighet och jämlikhet i samhället.
            Det finns inte någon som helst anledning att tro att Författningsutredningen
            skulle vilja slippa undan eller ducka undan för frågan. Jag är
            helt övertygad om att alla som ingår i utredningen är lika angelägna
            om att få ut den bästa möjliga lagstiftning som behövs för att
            denna diskriminering ska stävjas på bästa sätt.
          </note>
          <note>
            Det finns ett antal reservationer om hur man ska se på författningen
            som sådan. Jag ska kommentera reservation nr 6 av Ingvar Svensson.
            Han vill ha en total översyn över regeringsformen.
          </note>
          <note>
            Svensk tradition bygger mycket på gedigna utredningar som ligger
            till grund för ställningstaganden innan beslut fattas i regering
            och riksdag. Det finns vissa klara skiljelinjer på hur man ser
            på olika frågor mellan olika partier. Därför går det inte alltid
            att tillsätta en utredning för att sopa meningsskiljaktigheterna
            under mattan. Jag tänker i första hand på att det finns olika
            ståndpunkter när det gäller en författningsdomstols vara eller
            icke vara. Det är inte i första hand detta en utredning behöver
            titta på, utan det gäller själva ställningstagandet om det ska
            finnas en rättslig instans som ska överpröva politiska beslut
            eller ej. Där står vi fast i våra ståndpunkter.
          </note>
          <note>
            Jag hoppas att jag har kommenterat det viktigaste i betänkandet.
          </note>
          <note type="speaker">
            Anf. 81 HELENA BARGHOLTZ (fp) replik:
          </note>
          <note>
            Fru talman! Jag vill bemöta två synpunkter som
          </note>
          <note>
            Mats Berglind har fört fram i grundlagsfrågan när det gäller
            den negativa föreningsrätten och hur man ska skydda de homosexuella.
          </note>
          <note>
            Jag vill peka på att Mats Berglind kanske har en alltför positiv
            bild av facket - naturligtvis beroende på hans politiska tillhörighet.
            Men jag vill också peka på att facket för närvarande förlorar
            många medlemmar. Det torde inte vara obekant. Det kan möjligen
            försvåra hur facket vill styra verksamheter på arbetsplatser.
          </note>
          <note>
            Vi hade ett mycket uppmärksammat ärende i konstitutionsutskottet
            förra året. Det handlade om Torgny
          </note>
          <note>
            Gustafsson som drabbades mycket hårt så sent som i slutet av
            1980-talet på grund av fackets krav på honom att sluta kollektivavtal
            trots att han hade anställda som inte var intresserade och han
            själv inte var intresserad av det. Det torde väl Mats Berglind
            inte ha glömt.
          </note>
          <note>
            Sedan var det frågan om ett grundlagsfäst diskrimineringsförbud
            mot homosexuella. Jag ingår i Författningsutredningen. Den skrivning
            som finns i direktiven anser jag inte vara särskilt betryggande.
            Det står att det är en uppgift för utredningen att också bedöma
            om andra grupper utöver de funktionshindrade ska nämnas i stadgandet.
            Jag kommer naturligtvis att arbeta för detta, men det finns ingen
            garanti för att en utredningsmajoritet kommer att göra det.
          </note>
          <note type="speaker">
            Anf. 82 MATS BERGLIND (s) replik:
          </note>
          <note>
            Fru talman! Min bild av facklig verksamhet i dag bygger inte
            på att jag är socialdemokrat eller inte skulle vara det. Jag har
            helt enkelt en verklighetsuppfattning där jag har träffat medlemmar
            och mina egna ungdomar som har berättat hur det fungerar. Den
            bild som en del framför att facket mer eller mindre utövar utpressning
            mot sådana som vill gå ur facket eller bara vill vara med i a-kassan
            stämmer inte. Det kan säkert ha förekommit, men det är i så fall
            ett undantag. Det är klart att det kan göras fel, men den generella
            bilden är en annan. Den kan behöva komma fram i en sådan här debatt
            för att göra den lite mer balanserad.
          </note>
          <note>
            Sedan var det fallet Gustafsson i KU förra året.
          </note>
          <note>
            Av domstolsutslaget framgick det att Gustafsson i det aktuella
            fallet hade haft möjlighet att tillmötesgå de fackliga kraven
            utan att ansluta sig till en arbetsgivarorganisation, nämligen
            genom att teckna ett s.k.
          </note>
          <note>
            hängavtal. Det har varit en strid, det finns ett domstolsutslag,
            och gällande lag tillgodoser frågan att ha rätt att stå utanför.
            Det har inte ställts något krav på att gå med.
          </note>
          <note>
            Sedan var det frågan om den utredning som ska ta upp trakasserier
            mot homosexuella. Jag är övertygad om att Helena Bargholtz och
            många fler i utredningen har samma uppfattning om hur viktigt
            det är att frågan belyses i utredningen.
          </note>
          <note type="speaker">
            Anf. 83 HELENA BARGHOLTZ (fp) replik:
          </note>
          <note>
            Fru talman! Eftersom Mats Berglind är så övertygad om att utredningen
            kommer att landa rätt, hade det varit värdefullt om man från socialdemokratiskt
            håll hade understrukit vikten av detta genom att ställa upp på
            vår reservation i frågan. Det är en viktig signal till de grupper
            som är berörda. Jag antar att vi alla har fått uppvaktningar från
            personer med dessa läggningar som känner att de behöver ett starkare
            skydd.
          </note>
          <note type="speaker">
            Anf. 84 MATS BERGLIND (s) replik:
          </note>
          <note>
            Fru talman! Den reservationen landar inte riktigt i samma förutsättningslösa
            utredningsarbete som föreslås i texten. Därför tycker jag att
            ställningstagandet räcker gott. Ingen kan tvivla på ambitionen
            hos alla berörda.
          </note>
          <note type="speaker">
            Anf. 85 KENNETH KVIST (v) replik:
          </note>
          <note>
            Fru talman! Jag noterar att Mats Berglind och jag i princip har
            samma uppfattning om den negativa föreningsrätten. Den behöver
            inte förstärkas. Mats
          </note>
          <note>
            Berglind ger bra situationsbilder av hur det normalt sett och
            under arbetsfredliga förhållanden fungerar ute i svenskt arbetsliv.
            Vi vet att det finns undantag, men det är ändå viktigt att den
            bilden också kommer fram.
          </note>
          <note>
            Jag kanske hade ett annat språkbruk. Jag kände mig något provocerad
            av den tydlighet som kom fram i den högerborgerliga ståndpunkt
            som lades fram av
          </note>
          <note>
            Inger René, nämligen att stärka äganderätt men försvaga fackets
            inställning.
          </note>
          <note>
            Fru talman! Jag är överens med mycket av det
          </note>
          <note>
            Mats Berglind säger om de homosexuellas rättigheter, men jag
            undrar ändå. Han säger att vi kan ha olika värderingar om huruvida
            det räcker med nuvarande lagstiftning eller inte. Men jag tror
            att det är uppenbart att det inte räcker med nuvarande lagstiftning.
          </note>
          <note>
            Per Lager visade att nya regler och lagar antas som verkar i
            diskriminerande riktning mot homosexuella.
          </note>
          <note>
            Jag tror att utredningsuppdraget är en aningen begränsat när
            det ska gälla 1 kap. 2 §. Kanske skulle man kunna titta på formuleringar
            inom ramen för
          </note>
          <note>
            2 kap. om fri- och rättigheter när det gäller skydd mot diskriminering.
          </note>
          <note>
            Jag vet inte varför denna räddhåga finns, därför att jag vet
            att socialdemokratin naturligtvis är ett vidsynt, tolerant och
            öppet parti i dessa sammanhang som egentligen borde hamna på samma
            ståndpunkt som reservanterna.
          </note>
          <note type="speaker">
            Anf. 86 MATS BERGLIND (s) replik:
          </note>
          <note>
            Fru talman! Jag har egentligen inget annat svar till
          </note>
          <note>
            Kenneth Kvist än det som jag alldeles nyss gav till
          </note>
          <note>
            Helena Bargholtz när det gäller diskriminering av homosexuella.
          </note>
          <note>
            Jag förstår inte att utredningen skulle kunna vara förhindrad
            att ta den här frågan på djupaste allvar och göra de bedömningar
            som man har rätt till. Min erfarenhet är att sådana här utredningar
            är väldigt självständiga och fullt kapabla att verkligen bestämma
            sig för vilka frågeställningar som ska tas upp inom de direktiv
            som har sagts ska gälla. Därför är det väl bra att direktiven
            är skrivna så öppet att utredningen har möjlighet att tolka dem
            på, som jag tycker, bästa sätt.
          </note>
          <note type="speaker">
            Anf. 87 KENNETH KVIST (v) replik:
          </note>
          <note>
            Fru talman! Nu blev det en diskussion om vilken diskussion utredningen
            ska föra, och det kanske är onödigt.
          </note>
          <note>
            Jag kan se att vi kanske inte ligger så långt ifrån varandra
            i sak. Därför hade det väl varit på sin plats att reservationens
            text hade haft en utskottsmajoritet bakom sig för att verkligen
            slå ett slag för tolerans och öppenhet i det svenska samhället.
          </note>
          <note type="speaker">
            Anf. 88 MATS BERGLIND (s) replik:
          </note>
          <note>
            Fru talman! Jag tror att vi är helt överens om inriktningen på
            utredningens arbete, så det här känns lite grann som striden om
            påvens skägg. Jag hoppas bara att det kommer kloka beslut, vilket
            jag utgår från att det gör, från utredningens sida i de här svåra
            frågorna.
          </note>
          <note type="speaker">
            Anf. 89 INGER RENÉ (m):
          </note>
          <note>
            Fru talman! Jag sade tidigare att jag ställer mig bakom våra
            tre reservationer. Jag vill nu göra det lite mer substantiellt
            genom att yrka bifall också till reservation 3. Det är bäst att
            jag säger att det inte har något med dagens debatt att göra, utan
            det handlar om en helt annan fråga.
          </note>
          <note>
            Jag har också en mycket ljus bild av facket, kanske för att jag
            har varit fackligt aktiv tidigare, och jag är inte socialdemokrat.
            Det finns en ljus bild alldeles självklart, och den ljusa bilden
            är den som är den primära. Men det finns också en mörk bild. Trots
            att
          </note>
          <note>
            Arbetsdomstolen har gjort klart att man kan stå utanför fackliga
            organisationer, finns det ändå verksamheter eller tillfällen som
            ställer upp hinder för den som vill utträda eller som skapar svårigheter
            för arbetsgivare som vill anställa någon som inte är fackligt
            ansluten. Det är därför, Mats Berglind, som vi begär förstärkt
            skydd för den negativa föreningsrätten.
          </note>
          <note>
            Den ljusa bilden är den vanliga. Men det förekommer alltså också
            en negativ bild, och det är den som vi vill utrota, skulle man
            kunna säga.
          </note>
          <note type="speaker">
            Anf. 90 MATS BERGLIND (s) replik:
          </note>
          <note>
            Fru talman! Helt kort till Inger René: Jag är faktiskt uppriktigt
            glad över att det blev en mer nyanserad bild av hur förhållandet
            mellan fackliga organisationer och dess medlemmar samt arbetsgivare
            fungerar i dag. Det tycker jag var nödvändigt.
          </note>
          <note>
            Till själva huvudfrågan: Som jag refererade till tidigare anser
            den kommitté som har sett över detta att de personer och organisationer
            mot vilka en skyddsregel i grundlagen för den negativa föreningsfriheten
            skulle verka borde ha rätt att någorlunda detaljerat få veta vilka
            handlingar från deras sida som är förbjudna. Det vore trevligt
            att få höra om det finns några exempel som Inger René kan ta upp.
          </note>
          <note>
            Detta att man fördröjer a-kassa för att man har gått ur facket
            osv. är definitivt inte något som jag försvarar. Det tycker jag
            är helt fel, och det vore dessutom regelvidrigt om man skulle
            gå vidare med den saken. Men det finns ju andra mer töjbara frågeställningar
            som jag tog upp i mitt anförande, t.ex.
          </note>
          <note>
            arbetskamrater som vill övertyga om att alla ska vara med i facket
            av solidaritetsskäl. Var går gränsen? Har
          </note>
          <note>
            Inger René någon uppfattning om det?
          </note>
          <note type="speaker">
            Anf. 91 INGER RENÉ (m):
          </note>
          <note>
            Fru talman! Nej, Mats Berglind, jag har naturligtvis inga exempel
            som jag kan stå och dra här i talarstolen. Men vi vet att det
            förekommer trakasserier på arbetsplatser, och vi begär en utredning
            i detta ämne.
          </note>
          <note>
            Det är inte något som vi tillsammans kan lösa i dag, utan en
            utredning bör titta på frågan.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 14 §.)
          </note>
          <note>
            9 § Offentlig upphandling
          </note>
          <note>
            Föredrogs finansutskottets betänkande 1999/2000:FiU16
          </note>
          <note>
            Offentlig upphandling.
          </note>
          <note type="speaker">
            Anf. 92 GUNNAR AXÉN (m):
          </note>
          <note>
            Fru talman! Detta betänkande behandlar 20 motioner från den allmänna
            motionsperioden som på olika sätt berör offentlig upphandling.
            Det borde vara en fråga av stor vikt mot bakgrund av att den offentliga
            sektorn varje år upphandlar varor och tjänster för ca 400 miljarder
            kronor, vilket motsvarar närmare en fjärdedel av Sveriges bruttonationalprodukt.
            En effektiv och väl fungerande konkurrensupphandling kan därför
            spara väsentliga summor pengar.
          </note>
          <note>
            Nämnden för offentlig upphandling har utvärderat lagen om offentlig
            upphandling och kommit fram till att den bidragit till en årlig
            nettobesparing på 3,3
          </note>
          <note>
            miljarder kronor med bibehållen kvalitet. Nämnden för offentlig
            upphandling anser dock att det fortfarande finns en betydande
            besparingspotential på ytterligare 15-20 miljarder kronor. Detta
            belyser hur viktigt det är med en väl fungerande konkurrensupphandling
            och att en större del av den offentliga sektorn utsätts för konkurrens.
          </note>
          <note>
            För att ta ett belysande exempel har man i min egen hemkommun,
            Norrköping, som vi besökte i förra veckan, sedan några år tillbaka
            frångått den ordning som innebar att i princip all verksamhet
            med undantag för myndighetsutövning upphandlades i konkurrens.
            Resultatet av detta visar sig i dag i form av ett kraftigt ökande
            underskott i den kommunala ekonomin. I mitt landsting, Östergötlands,
            har man i stället satsat på en ökad konkurrensupphandling, vilket
            lett till att man i dag har fått god ordning på en tidigare dålig
            ekonomi.
          </note>
          <note>
            I flera avseenden har upphandlingskommittén i sitt delbetänkande
            lagt fram förslag om förändringar av lagen som kommer att bidra
            till en bättre fungerande upphandling. Idéerna om affärsmässighet,
            konkurrens och icke-diskriminering, som ligger till grund för
            lagen om offentlig upphandling, måste förverkligas. Därför är
            det ytterst angeläget att åstadkomma en skärpt lagstiftning med
            effektiva sanktionsmöjligheter, vidgade möjligheter att överklaga
            felaktiga beslut, talerätt för sammanslutningar av företagare
            samt en tillsynsmyndighet som har erforderliga resurser, initiativrätt
            och befogenheter att ingripa då fel begås vid offentlig upphandling.
          </note>
          <note>
            Lagen om offentlig upphandling ger i dag möjlighet att dela upp
            större upphandlingar i mindre delar för att öka möjligheten för
            företag av olika storlek att delta i anbudsgivningen och därmed
            öka konkurrensen. Det är också viktigt att den pågående översynen
            av lagen leder fram till regelförenklingar i upphandlingar under
            tröskelvärdena och klargöranden om hur man i upphandlingar kan
            underlätta för små och medelstora företag att delta.
          </note>
          <note>
            Drygt hälften av alla anmälningar till Konkurrensverket riktar
            sig mot kommuner, landsting och statliga organ. En del handlar
            om hur kommuner och landsting gynnar sina egna förvaltningar och
            bolag vid upphandlingar. En allt större del gäller den offentliga
            sektorns ohämmade expansion på den öppna marknaden, hur skattesubventionerade
            kommunala bolag med dumpade priser konkurrerar ut privata småföretagare.
          </note>
          <note>
            Konkurrensverkets möjlighet att ingripa med hjälp av konkurrenslagen
            är i det närmaste obefintlig. Konkurrenslagen gäller för företag
            och är inte tillämplig för den offentliga sektorns konkurrenssnedvridning.
          </note>
          <note>
            Det finns stora brister i konkurrensneutralitet mellan offentlig
            näringsverksamhet och privata bolag. Dessa brister kan och behöver
            åtgärdas genom skärpta krav på upphandlingar, redovisningar och
            affärsmässighet.
          </note>
          <note>
            Offentlig verksamhet har ofta inte anpassat sin kostnadsredovisning
            till vad som krävs i en konkurrenssituation. Det är därför vanligt
            att olika verksamheter drivs integrerat inom samma förvaltning
            eller bolag. Risken är då påtaglig att den konkurrensutsatta delen
            av verksamheten subventioneras av den icke konkurrensutsatta verksamheten.
            I vissa fall tycks myndigheters agerande främst syfta till att
            öka myndighetens intäkter. Det gäller t.ex. när kommunala aktörer
            säljer tjänster på den konkurrensutsatta marknaden utan att låta
            den del av verksamheten som tillhandahålls av kommunen eller landstinget
            utsättas för konkurrens.
          </note>
          <note>
            Det finns flera åtgärder som kan och bör vidtas för att råda
            bot på dessa felaktigheter. För det första bör en lagstadgad utmaningsrätt
            införas i lagen om offentlig upphandling. Den ska innehålla en
            skyldighet för kommunen att upphandla all verksamhet förutom myndighetsutövning
            i konkurrens när en företagare så begär. Enskilda företag ges
            på så sätt en möjlighet att utmana den offentliga sektorns verksamheter.
            Förutom ökad effektivitet och bättre hushållning med skattebetalarnas
            pengar öppnas stora möjligheter till fri företagsamhet inom det
            som tidigare har varit offentliga monopol.
          </note>
          <note>
            Vidare bör inte skattesubventionering av offentlig näringsverksamhet
            få förekomma. En lag om konkurrensneutralitet vid offentlig prissättning
            bör införas med krav på att offentlig näringsverksamhet redovisas
            skild från annan verksamhet.
          </note>
          <note>
            I lagen om offentlig upphandling bör det införas en regel som
            gör offentlig näringsverksamhet olaglig om den inte formellt beslutats
            av riksdag, landstingsfullmäktige eller kommunfullmäktige. Lagen
            om offentlig upphandling bör vidare kompletteras så att det införs
            ett lagkrav om att all verksamhet där förutsättningar finns ska
            upphandlas i konkurrens.
          </note>
          <note>
            Genom dessa förändringar kan vi både åstadkomma en offentlig
            upphandling som leder till en bättre hushållning med skattemedel
            och ett bättre klimat för företagande. Jag instämmer därmed både
            i den gemensamma fyrpartireservationen och den moderata reservationen.
            Men för tids vinnande yrkar jag bifall endast till den förstnämnda,
            reservation 1.
          </note>
          <note type="speaker">
            Anf. 93 PER LANDGREN (kd):
          </note>
          <note>
            Fru talman! Vi vet alla att den offentliga upphandlingen i kommuner
            och landsting och i staten betingar ett mycket stort värde. Det
            har talats om 400
          </note>
          <note>
            miljarder kronor i betänkandet. Det finns också en oerhört stor
            besparingspotential om den kan ske på ett effektivt och bra sätt.
            Det behövs också en begriplig och lättfattlig svensk policy för
            offentlig upphandling likaväl som det behövs enhetliga regler
            inom hela den gemensamma marknaden EU. Affärsmässighet och konkurrens
            ska kunna komma till stånd utifrån en etisk bas med förbud mot
            s.k. otillåten direktupphandling och mot diskriminering. Det ska
            dessutom finnas ett stöd för enhetliga miljökrav inom hela den
            gemensamma marknaden.
          </note>
          <note>
            Nu gällande regler är svåröverskådliga och har en hög detaljeringsgrad.
            En god redovisning måste krävas av offentliga upphandlare - kommuner,
            landsting, bolag etc. - för valet av leverantör. Kvalitetsaspekter,
            och inte bara det lägsta budet, bör ges större tyngd. De små och
            medelstora företagens möjligheter att delta i upphandlingen behöver
            också underlättas.
          </note>
          <note>
            En samordning av inköp snöper de mindre företagens möjligheter
            att delta.
          </note>
          <note>
            Den offentliga upphandlingen behöver också följa med i den tekniska
            utvecklingen och ske elektroniskt så att små företag i kommunerna
            har goda möjligheter att ta del av förfrågningar och anbud. Klara
            instruktioner om tröskelvärden och lagenliga möjligheter till
            uppdelning av delkontrakt behöver vidare presenteras i lättfattlig
            form, också på nätet. Utvidgningen av kretsen som har rätt att
            klaga på upphandlande enheter behöver lagfästas.
          </note>
          <note>
            Nu finns det en utredning som betänkandet hänvisar till, och
            den utredningen är på god väg. Den visar goda ambitioner att förbättra
            regelverket och få en effektiviserad praxis över hela landet.
            Men de förhoppningarna hindrar inte att det från riksdagen bör
            finnas ett rejält tryck på regeringen som ska lägga fram förslaget
            så att det också blir bra efter en sedvanlig remissbehandling
            av utredningen.
          </note>
          <note>
            Sedan tycker jag också som jag har sagt förut, det är något av
            en favorit i repris, att den offentliga upphandlingen och besparingspotentialen
            osv. måste ses i ett större sammanhang än det svenska. Det är
            den gemensamma marknaden som gäller, och där handlar det om att
            den integrerade ekonomin, den sammanflätade ekonomi som vi vill
            ha i Europa, är ett medel och inte ett mål i sig. Den är ett medel
            för att skapa ett stabilt och fredligt Europa. Den ekonomiska
            integrationen ska leda till ett ömsesidigt beroende länderna emellan.
          </note>
          <note>
            Det är alltså mot den bakgrunden, de fyra friheterna och icke-diskrimineringsregeln
            i dokument inom EU med öppenhet, konkurrens, affärsmässighet,
            objektivitet osv., som integrationen ska förverkligas.
          </note>
          <note>
            Ett direkt resultat av detta är den europeiska gemenskapens lagstiftning
            om offentlig upphandling. Så även i fråga om ett sådant ämne som
            offentlig upphandling finns det ett djupare syfte för ett mer
            samordnat och naturligtvis mer effektivt Europa, och till syvende
            och sist går det ut på fred och samexistens.
          </note>
          <note type="speaker">
            Anf. 94 LENA EK (c):
          </note>
          <note>
            Fru talman! Åhörare och ledamöter! Vi har tidigare hört att den
            ofantliga - den offentliga ofantliga -
          </note>
          <note>
            upphandlingsvolymen är ca 400 miljarder kronor, och att det är
            nästan fjärdedel av bruttonationalprodukten.
          </note>
          <note>
            Vi har också hört att besparingar på nästan
          </note>
          <note>
            3,3 miljarder kronor har nåtts genom de nya reglerna utan kvalitetsförsämringar.
          </note>
          <note>
            Det är ett fantastiskt resultat, det är alldeles självklart.
            3,3 miljarder kronor är väldigt mycket pengar som man kan använda
            på ett förnuftigare sätt. Och det finns ytterligare besparingspotential.
            Besparingar inom den offentliga sektorn blir nödvändiga också
            framöver. Arbetslöshet, ökad sjukfrånvaro, behov i vård, skola
            och omsorg och en åldrande befolkning gör det här nödvändigt.
            Hela ekvationen kan inte lösas genom tillväxt.
          </note>
          <note>
            Besparingspotential finns det fortfarande - utan risk för kvalitetsförsämringar.
            T.ex. är marknaden för skötsel av grönytor i Sverige beräknad
            till 22 miljarder kronor. Upphandlingar som genomförts i några
            kommuner visar vinster för det offentliga på över
          </note>
          <note>
            30 %. Så kan man ju fortsätta.
          </note>
          <note>
            Samtidigt är det viktigt för företagandet att den här upphandlingen
            finns och att den sköts på ett korrekt sätt. Öppenhet i systemet,
            förutsägbarhet och tydlighet är klassiska rättssäkerhetskriterier
            som självklart också ska tillämpas på det här området.
          </note>
          <note>
            Därför är det viktigt att skapa en skärpt lagstiftning med effektivare
            sanktionsmöjligheter, vidgade möjligheter att överklaga felaktiga
            beslut, talerätt för sammanslutningar av företagare och en effektiv
            myndighet inom området. Det är också krav som företagarnas organisationer
            har framfört, och vi i Centerpartiet ställer oss bakom dem både
            i motioner och i reservation 1, som jag härmed yrkar bifall till.
          </note>
          <note>
            Men det finns också saker som behöver förändras i systemet och
            balanseras. Jag blir lite betänksam när jag hör Gunnar Axén. Vi
            har ju samma hembygd,
          </note>
          <note>
            Östergötland. Det finns i den offentliga verksamheten företagsliknande
            verksamheter t.ex. för arbetshandikappade. De är viktiga, och
            jag tror att de flesta av oss faktiskt vill ha dem kvar och värna
            om dem för att de handikappade ska kunna ha en värdig tillvaro.
            Det gäller att hitta en balans i detta.
          </note>
          <note>
            På Gotland har man haft en diskussion mellan företrädare för
            de arbetshandikappade och deras organisationer och kommunerna
            och företagarna. Man har uppriktigt och ärligt försökt att hitta
            en bra dialog och en nivå som gynnar alla i det här arbetet.
          </note>
          <note>
            Våra förslag till förändringar i systemet ska också balanseras
            mot en byråkratiseringstendens inom detta område som förskräcker.
            Både myndigheter och företag längtar efter, och, skulle jag vilja
            säga, tjänar på, enklare regler. Det är en viktig prioritering
            i den fortsatta utformningen av detta system. Om inte kravet på
            enklare regler balanseras mot kravet på kontroll riskerar vi att
            systemet får en avskräckande effekt och att antalet upphandlingar
            minskar, helt enkelt därför att handläggare inte vågar ge sig
            in i en upphandling.
          </note>
          <note>
            Många småföretagare fasar också för att ge sig in i en offentlig
            upphandling på grund av byråkratin i systemet. Reglerna har hittills
            också haft den effekten att de gett sammanslagna upphandlingar
            med så stora värden att många grupper av företagare helt enkelt
            inte kunnat delta.
          </note>
          <note>
            Centerpartiets förslag om att förtydliga möjligheterna att dela
            upp upphandlingar till fromma för små företag är viktigt just
            av den anledningen. Det är också viktigt att kunna använda förenklad
            upphandling vid upphandling under tröskelvärdena i större utsträckning
            än som nu sker. Sverige valde ju som vanligt att vara duktigast
            i klassen genom att föra in upphandlingsregler som ser likadana
            ut också under tröskelvärdena, och det försvårar för små företag.
            Av bl.a. den anledningen, att skapa konkurrensneutralitet mellan
            Sverige och andra medlemsländer och av hänsyn till mindre företag,
            bör dessa regler kraftigt förenklas.
          </note>
          <note>
            Fru talman! Upphandlingsreglerna ska också vara utformade så
            att de blir ett effektivt verktyg i det av riksdagen formulerade
            allmänna målet om ett ekologiskt uthålligt samhälle. I dag är
            det inte möjligt att i en upphandling på ett tydligt sätt väga
            in miljöeffekter på t.ex. långa transporter. Detta kommer att
            bli nödvändigt om vi ska kunna fylla de mål som är uppsatta vad
            gäller ozonförstörande gaser, det s.k. koldioxidmålet.
          </note>
          <note>
            I förra veckan gjorde tidningen Östgötacorrespondenten en genomgång
            av varifrån maten till barnens skolmåltider i en skola i kommunen
            kom. Det var en mycket informativ helsida med förskräckande fakta.
          </note>
          <note>
            T.ex. hade pannkakorna åkt över 120 mil. Det är märkligt att
            det i en stad av Linköpings storlek inte finns personer som kan
            grädda pannkakor till en grupp skolbarn. Men det som är ännu märkligare
            och mer förskräckande är att sådana miljöaspekter inte kan tas
            in i upphandlingsförfarandet och åsättas en prislapp.
          </note>
          <note>
            I EU pågår nu ett tolkningsarbete av gällande direktiv och i
            Sverige en utredning om offentlig upphandling som ska ut på remiss.
            Det är absolut nödvändigt att regeringen ser till att miljöaspekterna
            får användas på samma sätt som t.ex. priskriteriet används. Det
            är en fråga om kvalitet i ett bredare och mera långsiktigt perspektiv.
          </note>
          <note type="speaker">
            Anf. 95 GUNNAR AXÉN (m) replik:
          </note>
          <note>
            Fru talman! Jag vet inte vad Lena Ek blev fundersam över i mitt
            inlägg när jag hänvisade till vår gemensamma hembygd Östergötland
            och Norrköping.
          </note>
          <note>
            Vad jag nämnde var att man tidigare i Norrköping har haft en
            ordning som innebar att man konkurrensupphandlade all verksamhet
            med undantag för myndighetsutövning. Det var en ordning som de
            fyra borgerliga partierna, dvs. även Lena Eks eget parti, införde
            i början av 90-talet och som kraftigt bidrog till att vi fick
            ordning på kommunens mycket dåliga ekonomi.
          </note>
          <note>
            Nu på senare år har man frångått konkurrensupphandlingen, vilket
            också innebär att kommunen återigen dras med stora budgetunderskott.
            I landstinget har man gått den omvända vägen och på senare år
            ökat inslaget av konkurrensupphandling och därmed fått ordning
            på en tidigare dålig ekonomi.
          </note>
          <note type="speaker">
            Anf. 96 LENA EK (c) replik:
          </note>
          <note>
            Fru talman! Det som jag reagerade på i Gunnar
          </note>
          <note>
            Axéns anförande var inte referatet av vad som hände i
          </note>
          <note>
            Norrköping eller i Östergötlands landsting där mina vänner och
            partikamrater ju har deltagit i arbetet på det sätt som beskrivits
            utan i stället på värderingen av detta. Vissa företagsnära verksamheter
            måste, enligt min bedömning, finnas kvar i den offentliga verksamheten,
            t.ex. av omsorg om arbetshandikappade, psykiskt handikappade,
            osv. Därför tycker jag att det i dessa upphandlingsregler också
            måste finnas en marginal för sådana diskussioner. Jag ser i en
            del av det material och de utvärderingar som vi har fått nästan
            en överbetoning av upphandlingen som gör att det inte kommer att
            finnas utrymme för dessa verksamheter som i sig kanske finns i
            en viss gråzon men där man borde kunna hitta ett system att hantera
            detta på ett vettigt sätt av omsorg om dessa svagare grupper.
          </note>
          <note type="speaker">
            Anf. 97 GUNNAR AXÉN (m) replik:
          </note>
          <note>
            Fru talman! Jag håller med Lena Ek om det viktiga i att kunna
            anordna betydelsefulla arbetstillfällen för arbetshandikappade.
            Och jag ser inte att det fanns någonting i mitt anförande som
            motsade denna möjlighet.
          </note>
          <note type="speaker">
            Anf. 98 LENA EK (c) replik:
          </note>
          <note>
            Fru talman! Det tycker jag låter väldigt bra. Och jag skulle
            vilja rekommendera ett studiebesök på
          </note>
          <note>
            Gotland där man just har hittat samtalsplattformar för att lösa
            dessa problem som jag tycker är väldigt inspirerande att se.
          </note>
          <note>
            Sedan skulle jag vilja tillägga något när det gäller upphandlingsfrågorna.
            Sakfrågor som ska behandlas i
          </note>
          <note>
            EU i framtiden borde behandlas i fackutskotten i riksdagen och
            inte bara som nu redovisas av regeringens representanter. Frågan
            om upphandlingsregler och de diskussioner som vi har haft i denna
            debatt är ett sådant område som hade tjänat på en sådan behandling.
          </note>
          <note type="speaker">
            Anf. 99 SVEN-ERIK ÖSTERBERG (s):
          </note>
          <note>
            Fru talman! Den offentliga upphandlingen i Sverige uppgår, som
            har sagts tidigare, till 400 miljarder kronor och motsvarar ca
            23 % av Sveriges hela BNP
          </note>
          <note>
            på ett år. Med andra ord kan man säga att det är ett ansenligt
            belopp som hanteras under detta begrepp.
          </note>
          <note>
            Offentlig upphandling som begrepp väckte knappast något större
            intresse om vi ser ett antal år bakåt i tiden. Det var ett ärende
            som ganska raskt passerade både utskott och kammare. Men vi har
            också sett att intresset under de senaste åren har ökat markant.
            Och nu finns det ett stort engagemang från en rad olika håll.
            Upphandlande enheter inom kommuner och landsting, statliga verksamhetsgrenar
            inom myndigheter och bolag och leverantörer av olika slag följer
            med intresse frågan och har synpunkter på hur offentlig upphandling
            kan utvecklas och förbättras.
          </note>
          <note>
            Några kanske t.o.m. tycker att den inte alls skulle finnas på
            det sätt som den finns i dag. Intressena och idéerna kring detta
            går ganska brett isär.
          </note>
          <note>
            Offentlig upphandling har dessutom inte bara blivit en fråga
            om ren affärsmässighet, dvs. rätt pris och besparingspotential,
            även om det senare nog i sig är en viktig faktor att beakta när
            man gör en upphandling. Nej, numera handlar det också om miljöhänsyn,
            som vi har hört tidigare i debatten, samhälleliga mål, diskriminering,
            jämställdhet, osv. som också förs in i diskussionen. Och här finns
            det också en ganska diger samling av material att titta på när
            det gäller vad som sker utanför landet, i Europa men också i USA.
          </note>
          <note>
            Den 25 juni 1998 kallade regeringen en särskild utredare för
            att utreda organisationen av Nämnden för offentligt upphandling,
            NOU. Och den 12 maj 1999
          </note>
          <note>
            beslutade regeringen att ge utredningen en parlamentarisk sammansättning.
            Samtidigt förlängdes också utredningens mandat, att den skulle
            komma med sitt slutbetänkande i december 2000.
          </note>
          <note>
            Det ursprungliga utredningsuppdraget avlämnades som ett delbetänkande
            i december 1999. Och tilläggsdirektiven som medföljde beslutet
            om en parlamentarisk sammansättning innebar att utredningen i
            sitt slutbetänkande skulle bedöma vilka närmare avvägningar som
            en upphandlande enhet bör göra när enheten ska anta det anbud
            som är ekonomiskt mest fördelaktigt. Kommittén ska ta fram riktlinjer
            för det svenska arbetet med upphandlingsfrågor i EU, vilket är
            kanske inte minst viktigt. Vi vet också att det pågår mycket arbete
            där.
          </note>
          <note>
            Kommittén ska också följa det arbete som bedrivs i fråga om miljökrav
            vid offentlig upphandling. Dessutom ska kommittén behandla frågan
            om möjligheten att handla lokalt. Slutligen ska kommittén analysera
            möjligheterna för en upphandlande enhet att ta in s.k.
          </note>
          <note>
            antidiskrimineringsklausuler i upphandlingsavtalet.
          </note>
          <note>
            Delbetänkandet lämnades i december 1999 och är just nu föremål
            för remissbehandling. En proposition är tänkt att avlämnas i maj
            innevarande år.
          </note>
          <note>
            Delbetänkandet kan i korta ordalag beskrivas som att det syftar
            till att förenkla och effektivisera den offentliga upphandlingen
            så att konkurrensen främjas, men också som att leverantörernas
            rättssäkerhet förstärks i syfte att den som lämnar anbud ska veta
            att en regelrätt behandling kommer att ske, likaväl som den upphandlande
            enheten med större säkerhet kan utföra ett rätt förfaringssätt
            vid upphandling. I fråga om detta har det ju rått stor oro när
            det gäller ett antal varor både för leverantörer och för upphandlande
            enheter, därför att man har varit orolig för att göra fel och
            på så sätt hamna snett i hela upphandlingsförfarandet.
          </note>
          <note>
            Vidare föreslås i delbetänkandet att ett upphandlingsförfarande
            inte får avbrytas om inte sakliga skäl föreligger. Det tycker
            jag är ganska viktigt att påpeka.
          </note>
          <note>
            Det har ofta - hur ofta är svårt att säga men alltför ofta, kan
            man väl säga - förekommit att upphandlande enheter har "testat
            av" marknaden genom att starta ett upphandlingsförfarande som
            sedan avbryts. På så sätt har ett antal leverantörer dragit på
            sig kostnader utan att någon beställning har skett. Där är utredningen
            ganska tydlig och säger att så får det inte vara, utan det ska
            föreligga sakliga skäl för att förfarandet ska avbrytas.
          </note>
          <note>
            Det kan också nämnas, som jag tidigare sagt, att inom EU pågår
            ett omfattande arbete med upphandlingsfrågor. Kommissionen har
            sagt att detta är ett arbete som ska prioriteras för den inre
            marknaden.
          </note>
          <note>
            Kommissionen har tyckt att reglerna för offentlig upphandling
            bör göras enklare och mer flexibla och anpassade efter förändringar
            som sker på marknaden.
          </note>
          <note>
            Amsterdamfördraget betonar också att miljöhänsyn ska integreras
            i alla gemenskapens politikområden; detta för att nå en hållbar
            utveckling på sikt.
          </note>
          <note>
            Kommissionen har i ett tolkningsmeddelande uttalat att man vill
            utröna möjligheterna att ta miljöhänsyn vid offentlig upphandling
            och att detsamma gäller möjligheten för små företag att närvara
            vid upphandling i högre grad än som i dag är fallet.
          </note>
          <note>
            Fru talman! I betänkandet behandlas 20 motioner som väckts under
            allmänna motionstiden och som rör offentlig upphandling. Men eftersom
            ett omfattande utredningsarbete just nu pågår - i mitt anförande
            har jag beskrivit vad det ungefärligen rör sig om - finns det
            inte någon anledning att föregripa detta utredningsarbete, anser
            vi från majoritetens sida. Därför avstyrks samtliga motioner.
          </note>
          <note>
            Till sist yrkar jag bifall till hemställan i betänkandet i dess
            helhet och avslag på samtliga reservationer.
          </note>
          <note type="speaker">
            Anf. 100 LENA EK (c):
          </note>
          <note>
            Fru talman! Som föregående talare här redogjorde för så pågår
            ett omfattande arbete på upphandlingsrättens område inom den europeiska
            gemenskapen.
          </note>
          <note>
            Men jag blir lite beklämd när man från majoritetens sida avstyrker
            det motionsyrkande i betänkandet som handlar om ett tuffare agerande
            just när det gäller miljökriterier i samband med upphandling och
            som skulle göra att riksdagens majoritet kunde peka med hela handen
            och säga: I förhandlingsarbetet och i tolkningsarbetet är den
            svenska åsikten att miljökriterierna ska finnas med och att de
            ska vara tydliga och användbara på ett helt annat sätt än nu.
            Jag måste säga att det är väldigt synd att man släpper frågan
            på det sättet.
          </note>
          <note type="speaker">
            Anf. 101 SVEN-ERIK ÖSTERBERG (s):
          </note>
          <note>
            Fru talman! Det är ett ganska vanligt förfaringssätt att inte
            lägga sig i en pågående utredning när det gäller riksdagens beslut,
            utan utredningen får ha sin gång för att komma fram till det resultat
            som utredningen finner lämpligt.
          </note>
          <note>
            Anledningen till att utredningen faktiskt blev en parlamentarisk
            sådan och att miljöhänsynen betonas väldigt starkt i direktiven
            är ett resultat av föregående års kammardebatt och utskottsbehandling.
            Vi hade då en ganska intensiv diskussion och debatt just om miljökriterierna
            i det här sammanhanget. Detta har också legat till grund för och
            är en väldigt stark punkt i tilläggsdirektiven.
          </note>
          <note>
            Fru talman! Jag kan försäkra, Lena Ek, att detta är en fråga
            som utredningen i allra högsta grad berör och diskuterar. Jag
            kan säga det, för jag vet - jag ingår nämligen i utredningen -
            att en stor del av utredningstiden också används till att beröra
            miljöområdet och på vilket sätt vi kan bli effektivare där. Det
            gäller också möjligheterna att påverka EU i en sådan riktning
            att vi i Sverige faktiskt kan ställa strängare miljökrav också
            i upphandlingsdelen här. Inte minst gäller det transportsidan
            och allt det som Lena Ek nämnde - pannkakor som åker runt hela
            Sverige osv.
          </note>
          <note>
            Något som kanske också borde räknas in vid en upphandling är
            vilken belastning det blir för miljön.
          </note>
          <note>
            Detta är en stor fråga i Upphandlingskommittén där vi diskuterar
            just miljöaspekterna på det här och i vilken utsträckning vi faktiskt
            kan ställa strängare miljökrav vid offentlig upphandling.
          </note>
          <note type="speaker">
            Anf. 102 LENA EK (c):
          </note>
          <note>
            Fru talman! Det gläder mig att Sven-Erik Österberg delar min
            syn på pannkakors resande. Men i det här sammanhanget är det så
            att medan utredningen funderar och remisserna går ut avgörs stora
            delar av det här frågekomplexet i Bryssel. I stället för att öka
            demokratin genom att öppet och analytiskt lyssna på remissvar
            avgörs frågan alltså samtidigt på annat håll, vilket i sig minskar
            demokratin. Vad utredningen och kammaren sedan kan göra är ju
            nästan ingenting eftersom vi styrs av bindande direktiv och uttolkningar
            av direktiven. De frågorna avgörs nu i vår i Bryssel. Med tanke
            på vad majoriteten i utskottet har för åsikt när det gäller miljökriterier
            och upphandling är det alltså ironiskt så att man blir sittande
            stilla just i den här frågan, samtidigt som detta avgörs på annat
            håll. Därmed släpper man hela möjligheten till inflytande på området.
          </note>
          <note type="speaker">
            Anf. 103 SVEN-ERIK ÖSTERBERG (s):
          </note>
          <note>
            Fru talman! Det är faktiskt så att regeringen fortlöpande, också
            nu, intensivt deltar i arbetet i den europeiska unionen kring
            dessa miljöfrågor. Där driver man linjen att större hänsyn ska
            kunna tas.
          </note>
          <note>
            Lena Ek vet också att det inte är så att arbetet i EU på något
            sätt i väsentliga delar ändrar karaktär för att en motion bifölls
            i Sveriges riksdag. Det fungerar inte riktigt så, utan det handlar
            om det underliggande tryck som ändå finns här och om det arbete
            som regeringen driver i frågan och i det arbete som sker i unionen
            när det gäller möjligheterna att ta den här hänsynen. Detta fortgår
            parallellt. Samtidigt följer utredarna naturligtvis det arbete
            som sker och man tar kontakter sinsemellan.
          </note>
          <note>
            Det är väl heller ingen som tror att det som kommer i vår kommer
            att vara det slutliga ställningstagandet för den europeiska unionen
            när det gäller just det här. Offentlig upphandling är i och för
            sig inte ett nytt begrepp men i den version som det nu blivit
            -
          </note>
          <note>
            dessutom har ju detta blivit en stor debattfråga - är frågan
            lite ny på det sättet, både här i Sverige och i den europeiska
            unionen. Man får väl se det ställningstagande som eventuellt kommer
            fram i det korta perspektivet i arbetet där nere. Det är ju fråga
            om ett delresultat av det hela. Med all säkerhet kommer debatten
            om detta att fortsätta både i Sverige och ute i
          </note>
          <note>
            Europa, och kanske också vidare utanför Europa. Det här är ju
            en del av de frågor som ligger i tiden och som upplevs som väsentliga,
            så vi kan nog vänta oss en stor debatt framöver här omkring just
            offentlig upphandling.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 14 §.)
          </note>
          <note>
            10 § Statliga spel
          </note>
          <note>
            Föredrogs finansutskottets betänkande 1999/2000:FiU21
          </note>
          <note>
            Statliga spel.
          </note>
          <note type="speaker">
            Anf. 104 GUNNAR AXÉN (m):
          </note>
          <note>
            Fru talman! Den svenska spelmarknaden är kraftigt reglerad och
            dominerad av två monopolföretag,
          </note>
          <note>
            AB Svenska Spel och AB Trav och Galopp. Dessa två företag har
            tre fjärdedelar av den svenska spelmarknaden. Den resterande delen
            är fördelad på olika intressenter bland folkrörelserna. Spelandet
            över
          </note>
          <note>
            Internet lär öka väldigt kraftigt men några uppgifter om exakt
            hur utvecklingen ser ut finns inte. Däremot förekommer det uppgifter
            om att statligt ägda Svenska Spel inte längre marknadsför vissa
            av sina spelformer på universitetsorter där Internetanvändningen
            är utbredd och där konkurrensen med spel över Internet är för
            stark.
          </note>
          <note>
            Den främsta anledningen till detta är att de spelformer som finns
            på Internet är oreglerade. Vissa spel ger t.ex. tillbaka 90 %
            av insatserna i form av vinst, vilket kan ställas mot de svenska
            spelformer där vinstandelen är begränsad till 50 %. Detta är givetvis
            bra för spelkonsumenterna, vilkas vinstpotential ökar.
          </note>
          <note>
            Men de hårda svenska regleringarna av spelmarknaden, i kombination
            med konkurrensen från Internetspel, riskerar nu att erodera förutsättningarna
            för en fortsatt svensk spelmarknad. Detta är mycket oroväckande,
            i synnerhet på grund av att idrottsrörelsen och andra folkrörelser
            får en stor del av sina intäkter från olika former av spel, lotterier
            och bingoverksamhet.
          </note>
          <note>
            I en nyligen presenterad utredning, Föreningslivet på spel- och
            lotterimarknaden, föreslås en viss förbättring av folkrörelsernas
            ställning på spel- och lotterimarknaden, bl.a. genom att statliga
            Svenska
          </note>
          <note>
            Spels lotteriverksamhet begränsas. Däremot tar utredningen över
            huvud taget inte upp frågan om hur den svenska spelmarknadens
            konkurrenskraft ska kunna bibehållas när konkurrensen från Internetspelen
            ökar.
          </note>
          <note>
            Tvärtom föreslår utredningen att konkurrenstrycket på den svenska
            spelmarknaden ska begränsas, vilket endast leder till att nuvarande
            spelformer, som inte klarar av den ökade konkurrensen, konserveras
            och inte tillåts utvecklas. Detta är mycket allvarligt. Utvecklingen
            kan gå fort och därmed kan idrottsoch folkrörelser snabbt mista
            betydelsefulla intäkter till sin viktiga verksamhet.
          </note>
          <note>
            Vi moderater anser att intäkterna från den statliga spelverksamheten
            fullt ut ska tillfalla idrotten och kulturella ändamål. Det betyder
            att vi, i enlighet med de principer som låg till grund för 1994
            års riksdagsbeslut, anser att den del av Svenska Spel som tidigare
            hette Tipstjänst ska överföras till en stiftelse vars överskott
            ska fördelas till idrottsrörelsen. Vidare anser vi att den resterande
            delen av Svenska Spel, det som tidigare hette Penninglotteriet,
            ska överföras till en stiftelse vars överskott ska fördelas till
            kulturella ändamål. På detta sätt skulle idrotten, folkrörelserna
            och andra kulturella intressen öka sin andel av den svenska spelmarknaden
            från dagens ca 20 % till drygt
          </note>
          <note>
            60 %.
          </note>
          <note>
            Men det räcker inte. För att den svenska spelmarknaden som helhet
            ska kunna utveckla sin konkurrenskraft i förhållande till den
            internationella spelmarknaden, i synnerhet i form av spelsajter
            på
          </note>
          <note>
            Internet, måste ytterligare åtgärder vidtas. Vi föreslår därför
            tillsammans med Kristdemokraterna och Folkpartiet att regeringen
            ges i uppdrag att utreda hur den svenska spelmarknadens konkurrenskraft
            kan stärkas i ett globalt perspektiv.
          </note>
          <note>
            Detaljregleringar och begränsningar som leder till svårigheter
            att utveckla konkurrenskraftiga spelformer måste avvecklas. Bättre
            förutsättningar att utveckla spelverksamheten ger föreningslivet
            ökade möjligheter att finna goda intäktskällor och finansiera
            en viktig del av svenskt samhällsliv.
          </note>
          <note>
            Fru talman! Jag instämmer därmed i både den moderata reservationen
            och vår gemensamma reservation med Folkpartiet och Kristdemokraterna,
            men för tids vinnande yrkar jag bifall endast till den sistnämnda,
            reservation 2.
          </note>
          <note type="speaker">
            Anf. 105 PER LANDGREN (kd):
          </note>
          <note>
            Fru talman! Det känns lite besvärande att idrottsrörelsen och
            det ideella föreningslivet har fått leva i ovisshet så länge om
            vad som ska gälla angående finansieringen från olika spelformer.
            Nya former och förutsättningar på spelmarknaden ställer stora
            krav på beslutsunderlaget. Det har vi fått höra av Gunnar
          </note>
          <note>
            Axén. Det var en vältalig och fin bakgrund som Gunnar Axén gav.
            Helt klart utifrån det är att ett underlag för beslut måste vara
            aktuellt, det är en färskvara. Det bör samtidigt kunna föreslås
            en strategi inför möjliga väsentliga förändringar i framtiden.
          </note>
          <note>
            Den senaste utredningen föreslår, som vi har läst, en svensk
            lagstiftning för svenska spelsajter på nätet, men marknaden är
            långt större än så. Den är ju planetär, global, och utvecklas
            snabbt. Vinstmöjligheterna som ges internationellt på nätet, även
            om man sitter hemma vid datorn, är långt större. Man har en långt
            större vinstpotential och vinstprocent än vad de svenska varianterna
            har. Det gör att svensk idrottsrörelse och hela det ideella föreningslivet
            snabbt kan och förlorar sina intäkter, vilket i sin tur hotar
            viktiga delar av verksamheten. Sådan är den bild som jag har fått
            när jag har läst.
          </note>
          <note>
            Fru talman! Låt mig yrka bifall till reservation 2.
          </note>
          <note>
            Regeringen bör återkomma efter en grundlig utredning om den globala
            konkurrenssituationen med förslag till hur folkrörelsernas och
            idrottsrörelsens ställning kan förbättras i en spelmarknad som
            är långt större än vad utredningen tycks räkna med.
          </note>
          <note type="speaker">
            Anf. 106 KJELL NORDSTRÖM (s):
          </note>
          <note>
            Fru talman! I det här betänkandet om statliga spel behandlas
            sex motioner om statlig spelverksamhet.
          </note>
          <note>
            Det har slutat med två reservationer.
          </note>
          <note>
            Jag kan börja med att yrka avslag på reservationerna och bifall
            till utskottets hemställan.
          </note>
          <note>
            Något om situationen för folkrörelsernas andel av spelmarknaden.
            Många är oroade över folkrörelsernas andel av spelmarknaden. Under
            90-talet har det tillkommit en ny spelform, uppfunnen av idrottsrörelsen
            och folkrörelserna, och det är Bingolotto, som gett idrottsföreningarna
            framför allt en hyfsad andel. Men det syns också att den viker
            av en del. Samtidigt har vi fattat beslut här i kammaren och haft
            diskussioner om att stödja idrottsrörelsen och föreningslivet
            på annat sätt. Då kom man fram med förslaget om värdeautomatspel.
            Det skulle placeras ut ungefär 7 000
          </note>
          <note>
            värdeautomater i Sverige.
          </note>
          <note>
            Det var lite trögt i starten. Vi är nu uppe på drygt
          </note>
          <note>
            5 000 värdeautomater. Det var också svårt i början att få lönsamhet
            på automaterna. Inte förrän 1998 gav de ett visst överskott, drygt
            50 miljoner kronor. För 1999
          </note>
          <note>
            räknar man med 137 miljoner.
          </note>
          <note>
            Idrottsutredningen, som jag själv hade möjligheten att leda,
            föreslog att man också skulle få ha dessa värdeautomatspel i bingohallarna.
            Idrottsutredningen föreslog enigt att man skulle placera ut 500
            automater i bingohallar. Det blev också beslutat i riksdagen.
            Nu är problemet att det finns ett annat spel i bingohallarna som
            måste flyttas undan, och det är varuautomaterna. Där har också
            riksdagen beslutat om varuautomater ska flyttas över till tivoli
            och annan verksamhet. Om man får in dem tror jag att vi inom några
            år kan se att idrottsrörelsen och föreningslivet i stort kan komma
            att få någonstans 400 à 500 miljoner i friska pengar. Så ser det
            ut. Idrottsrörelsens folk ser väldigt positivt på den utveckling
            som är på gång och ser fram emot de närmaste åren, då det kan
            bli en kraftig förstärkning.
          </note>
          <note>
            Med detta, fru talman, yrkar jag bifall till utskottets hemställan.
          </note>
          <note type="speaker">
            Anf. 107 GUNNAR AXÉN (m) replik:
          </note>
          <note>
            Fru talman! Jag skulle vilja ställa två frågor till
          </note>
          <note>
            Kjell Nordström. Den första är varför Kjell Nordström och Socialdemokraterna
            inte är beredda att låta hela vinsten från den statliga spelverksamheten
            tillfalla idrottsrörelsen, folkrörelserna och andra kulturella
            ändamål.
          </note>
          <note>
            Den andra frågan är om Kjell Nordström och Socialdemokraterna
            är medvetna om den utveckling av nya spelformer som sker på Internet.
            Om man är det, vad är man beredd att återkomma med för förslag
            för att stärka den svenska spelmarknadens konkurrenskraft och
            därmed förbättra intäktsmöjligheterna för idrottsrörelsen och
            folkrörelserna?
          </note>
          <note type="speaker">
            Anf. 108 KJELL NORDSTRÖM (s) replik:
          </note>
          <note>
            Fru talman! Det skulle naturligtvis, Gunnar Axén, vara trevligt
            att kunna överlämna hela vinsten till idrottsrörelsen och folkrörelserna.
            Men nu behövs en del av de här pengarna för att finansiera den
            statliga verksamheten. Gunnar Axén om någon borde känna till att
            det finns en del gamla surdegar som vi nu ska reda upp, räntor
            som ska betalas osv. Det går inte helt enkelt att överföra hela
            vinsten.
          </note>
          <note>
            Vad gäller nya spelformer vill jag säga att en av anledningarna
            till att riksdagen 1996 beslutade att slå samman Tipstjänst och
            Penninglotteriet var att båda ville få ett stabilt bolag som skulle
            kunna möta konkurrensen utifrån. Det tror jag man har klarat bra.
          </note>
          <note>
            Jag hade möjlighet att på lunchen tala något med
          </note>
          <note>
            Lotteriinspektionens ordförande om hur situationen ser ut runtom
            i världen. Enligt den rapport jag fick kan man i alla fall säga
            att EU-länderna gemensamt har i stort sett den politik som vi
            har, med statliga monopolföretag oavsett vad det är för politisk
            färg som styr det ena eller det andra EU-landet.
          </note>
          <note>
            Anf. 109 CHARLOTTA L BJÄLKE-
          </note>
          <note type="speaker">
            BRING (v):
          </note>
          <note>
            Fru talman! I det här betänkandet behandlar finansutskottet sex
            motioner från den allmänna motionstiden som handlar om spelverksamhet.
            Samtliga motioner avstyrks, antingen med motiveringen att riksdagens
            tidigare ställningstagande alltjämt är gällande eller med motiveringen
            att utredaren Bengt KÅ
          </note>
          <note>
            Johansson i dagarna har redovisat sina förslag i betänkandet
            Föreningslivet på spel- och lotterimarknaden. Motionsyrkandena
            avslås med motiveringen att beredningsarbete, remissvar osv. bör
            avvaktas.
          </note>
          <note>
            Därför tänker jag i den här debatten ta upp de frågor som jag
            anser att finansutskottet bör ta med sig när det betänkandet om
            spel kommer från regeringen.
          </note>
          <note>
            Det handlar främst om spelberoende, om klasskillnader i spelandet
            samt om manliga och kvinnliga spelvanor i Sverige. Självklart
            kommer jag också att beröra statens och föreningslivets andel
            av spelmarknaden i Sverige.
          </note>
          <note>
            Fru talman! Det är viktigt att finansutskottet inhämtar den kompetens
            som finns på det här området i riksdagens övriga utskott. Det
            är viktigt att man ser till helheten i spelfrågan och inte ensidigt
            gör den till en kameral fråga eller konkurrensfråga. Det finns
            också väldigt stora sociala konsekvenser som följer i spelverksamhetens
            spår.
          </note>
          <note>
            Spelberoendeproblematiken är utredd i Sverige, och den tenderar
            att öka, och sannolikt finns det ett samband med att Svenska spel
            har ställt ut ett antal spelmaskiner på restauranger. Spelproblematiken
            är ett folkhälsoproblem, och det är ett stort problem särskilt
            i de unga åldersgrupperna.
          </note>
          <note>
            I undersökningar framgår det att mellan 2,3 och
          </note>
          <note>
            3,1 % av män och kvinnor i åldrarna 15-74 år har klassificerats
            som spelare med problem. Ytterligare
          </note>
          <note>
            0,95-1,4 % kan klassas som sannolika patologiska spelare. Vi
            måste därför ta den ökande kurvan när det gäller spelmissbruk
            på allvar. Här har staten ett stort ansvar att inte etablera ytterligare
            spel på marknaden som lättare leder till spelberoende. Det handlar
            då främst om snabba spel där man snabbt får reda på om man har
            vunnit eller förlorat. Just av den anledningen förbjöds de enarmade
            banditerna, och nu är de tillbaka igen, men i en lite annorlunda
            tappning.
          </note>
          <note>
            Det statligt ägda Svenska Spel satsar miljonbelopp varje år på
            reklam för att människor i Sverige ska spela alltmer. Jag tycker
            att det är omoraliskt av ett statligt bolag att bedriva en verksamhet
            som kan leda till beroende och missbruk. Jag anser att Svenska
          </note>
          <note>
            Spel borde ha lika hårda regler för reklam som Systembolaget
            har. Det är någonting som vi här i riksdagen bör tänka vidare
            på.
          </note>
          <note>
            Skillnader i spel avspeglar sig även i vilken samhällsklass man
            kommer ifrån. Hushåll med låga inkomster spenderar tre gånger
            så mycket av sin disponibla inkomst på spel som höginkomsttagare
            gör. För många människor hålls drömmen vid liv med hjälp av spelreklam,
            drömmen om ett liv utan ekonomiska problem. Men i själva verket
            blir ekonomin desto mer ansträngd ju mer man spelar.
          </note>
          <note>
            Andelen kvinnor som får problem på grund av sina spelvanor är
            lägre än bland männen, har det konstaterats. En tänkbar förklaring
            är att män exponeras av fler könsspecifika spelformer. Det har
            också visat sig att spel om pengar för män i första hand handlar
            om spänning och jakten på den stora vinsten för att man sedan
            ska kunna leva i överflöd. För kvinnor baseras spelandet i stället
            på längtan efter trygghet och ekonomiskt oberoende. Vi kan då
            genast konstatera att Svenska Spels trisslott - där man kan vinna
            en extra månadslön i 20 år - är en riktig spelkvinnofälla.
          </note>
          <note>
            I dag när möjligheten att uppnå ekonomisk jämställdhet har försvårats
            på grund av de stora löneklyftorna som finns, låga löner eller
            arbetslöshet kan spel om pengar för den enskilde framstå som den
            enda lösningen för att kunna ha ett oberoende liv.
          </note>
          <note>
            Spel om pengar är därför en social och kulturell fråga som ytterst
            handlar om vilket samhälle vi vill ha.
          </note>
          <note>
            Fru talman! Till sist vill jag beröra frågan om folkrörelsernas
            andel av spelmarknaden. Staten har under senare år ökat sin andel
            av spelmarknaden bl.a.
          </note>
          <note>
            genom spelautomater. Och snart kommer statens andel av spelmarknaden
            att öka ännu mer när kasinon med internationella regler etableras
            i Sundsvall,
          </note>
          <note>
            Stockholm, Göteborg och Malmö.
          </note>
          <note>
            Det enda sättet, som jag ser det, att få balans mellan staten
            och folkrörelserna är att staten minskar sin andel av spelmarknaden
            eller att man helt enkelt lämnar över en del spel till folkrörelserna.
            Man skulle också möjligtvis kunna lägga ned en del projekt.
          </note>
          <note>
            Man kan inte komma ifrån att människors spelförluster blir statens
            vinst. Statistiken visar också att spelberoendet är störst bland
            spelare under 30 år och att nästan 45 % av alla restaurangkasinobesökare
            samtidigt är storspelare på sport och hästar.
          </note>
          <note>
            Om ekvationen ska gå ihop med beräkningarna av den statliga kasinosatsningen
            och det faktum att spelandet av den disponibla inkomsten hos hushållen
            är relativt konstant måste de nya kasinona för att finansiera
            sin verksamhet hämta sina spelare just från den grupp som i dag
            lägger sina insatser på sportspel.
          </note>
          <note>
            Detta kommer då ytterligare att minska folkrörelsernas andel
            av spelmarknaden.
          </note>
          <note>
            När det gäller det omdebatterade vinstdelningssystemet anser
            jag, i likhet med det som står i ungdomspolitiska propositionen,
            att när det statliga vinstdelningssystemet är klart ska pengarna
            kontinuerligt betalas ut via statskassan för att man ska slippa
            den direkta kopplingen mellan ungdomsverksamhet och spel. Syftet
            är att ett offentligt stöd inte ska pendla fram och tillbaka beroende
            på hur statens intäkter på grund av spel ser ut.
          </note>
          <note>
            Jag har inga yrkanden, men jag har en vädjan till er i finansutskottet
            att ni försöker lyfta blicken för att se att det faktiskt finns
            en helhet i spelproblematiken.
          </note>
          <note>
            Försök att inte bara se spelfrågan som en kameral fråga eller
            som en konkurrensfråga! Ta även in spelproblematik och sociala
            konsekvenser på grund av spel!
          </note>
          <note type="speaker">
            Anf. 110 KJELL NORDSTRÖM (s) replik:
          </note>
          <note>
            Fru talman! Jag kan lugna Charlotta L Bjälkebring med att finansutskottet
            naturligtvis kommer att ta detta på mycket stort allvar, och det
            är inte bara finansutskottet som har att hantera frågan om spelberoende
            och spelmissbruk. Det är många övriga utskott som är inblandade
            i den frågan. När det blir aktuellt kommer så många som möjligt
            att få lämna synpunkter.
          </note>
          <note>
            Sedan tror jag att vi är överens om att folkrörelsernas andel
            bör öka. Det är också därför som regeringen har tillkallat en
            särskild utredare som nu har presenterat rätt så omfattande förslag.
            Han föreslår att nettoöverskottet från både värdeautomater och
            kasinospel i dess helhet ska överföras till folkrörelserna.
          </note>
          <note>
            Nu är detta förslag ute på remiss, och regeringen får väl förhoppningsvis
            anledning att återkomma med en proposition under året.
          </note>
          <note>
            Anf. 111 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Min oro kvarstår dock. I den särskilda utredarens
            betänkande klargörs tydligt att de förslag som läggs fram bedöms
            ej få några konsekvenser för uppsatta jämställdhetsmål. Jag anser
            att det faktiskt kan vara på det viset. Därför är det viktigt
            att finansutskottet verkligen tar del av den forskning och statistik
            som finns på det här området. Det är väl närmast arbetsmarknadsutskottet
            som har hand om de frågorna. Jag förutsätter i och för sig att
            finansutskottet gör det, men risken finns att man ensidigt vilar
            sig på utredarens förslag och glömmer bort detta.
          </note>
          <note>
            Han skriver också att utredningen anser att förslagen inte på
            något avgörande sätt kan påverka spelberoendet men att regeringen
            bör följa utvecklingen. Jag tror att de förslag som läggs fram
            i utredningen visst kommer att påverka spelberoendet.
          </note>
          <note type="speaker">
            Anf. 112 KJELL NORDSTRÖM (s) replik:
          </note>
          <note>
            Fru talman! Jag vill inte gå i polemik med Charlotta Bjälkebring
            om vad utredaren har tyckt vare sig om jämställdhet eller spelberoende.
            Frågan är nu ute på remiss. Sedan kommer det väl in synpunkter
            från olika håll. Dessa får sedan sammanvägas i första hand av
            regeringen. Därefter kommer de naturligtvis hit till riksdagen.
            De utskott som är berörda kommer naturligtvis att behandla den
            här frågan. Det är kanske för tidigt att i dag säga vare sig det
            ena eller det andra. Vi får väl se tiden an.
          </note>
          <note>
            Anf. 113 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Det vore klädsamt om Kjell Nordström kunde hålla
            med mig i min oro på de här två områdena. Det hade känts lugnande
            för mig att veta att den här frågan ska bli belyst på ett ordentligt
            sätt.
          </note>
          <note type="speaker">
            Anf. 114 PER LANDGREN (kd) replik:
          </note>
          <note>
            Fru talman! Jag har väl inga illusioner om att
          </note>
          <note>
            Charlotta Bjälkebring känner sig lugnare om jag säger att vi
            håller med om de farhågor som hon har lyft fram. Jag tycker att
            det var ett mycket väsentligt inlägg. Oavsett ert samarbete över
            partigränserna tycker jag att de här relevanta synpunkterna är
            någonting som vi ska ta med oss. Jag lever inte i någon trygg
            förvissning om att utredningen och den kommande beredningen kommer
            att tillgodose de här synpunkterna.
          </note>
          <note>
            Några partikamrater till mig har motionerat på delvis samma tema.
            Jag vill minnas att det var Tuve
          </note>
          <note>
            Skånberg och Holger Gustafsson.
          </note>
          <note>
            Anf. 115 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Tack för det!
          </note>
          <note type="speaker">
            Anf. 116 KENT OLSSON (m):
          </note>
          <note>
            Fru talman! Jag vet inte om Kjell Nordström och jag pratar med
            samma människor när vi talar med idrottsfolk. Jag har inte fått
            den uppfattningen att de är speciellt nöjda med vad som sker på
            idrottens område. Det är möjligt att de är lite mer nöjda i år
            än förra året. Det kan de kanske ha rätt till, men nöjda är de
            verkligen inte.
          </note>
          <note>
            Låt oss se vad som har hänt här i kammaren under en vecka. Förra
            veckan avslog riksdagens majoritet en del förslag till förbättringar
            för svensk idrottsrörelse i skatteutskottets betänkande från oss
            moderater.
          </note>
          <note>
            Vi ville ha slopad reklamskatt. Det sade man nej till.
          </note>
          <note>
            Vi kunde tänka oss att införa elitidrottsfonder på sikt.
          </note>
          <note>
            Det sade man nej till. Vi ville ha klarare skatteregler.
          </note>
          <note>
            Det gjorde man en utredning kring. Vi sade också att man borde
            likställa momsen på de idrottsanläggningar som övertas av föreningarna
            med dem som kommunerna har. Det sade man också nej till.
          </note>
          <note>
            Inte tror jag att idrottsrörelsen är speciellt tacksam för att
            regeringen sade nej till detta.
          </note>
          <note>
            I dagens betänkande säger man också nej. Man säger nej till vårt
            gamla förslag om att överföra Tipstjänst till föreningslivet så
            att idrottsrörelsen får mer pengar.
          </note>
          <note>
            Låt oss titta på hur situationen ser ut i dag. Vilka möjligheter
            har idrottsrörelsen till finansiering? Jo, det är deltagaravgifter
            och entréavgifter. Det är frivilliga bidrag av olika slag, lotterier
            och bingo, statliga och kommunala bidrag, olika former av sponsring
            och egna rörelser i form av kioskverksamhet osv.
          </note>
          <note>
            Dessutom har vi spelmarknaden.
          </note>
          <note>
            Vi kan konstatera att 1998 beräknades den totala spelmarknaden
            omsätta 30 miljarder kronor. 1971
          </note>
          <note>
            hade folkrörelserna 31 % av spelmarknaden. I dag är motsvarande
            andel endast 19 %. Försämringen har skett på en marknad som totalt
            styrs av staten, samma stat som äger det bolag, Svenska Spel,
            som lagt beslag på ökande marknadsandelar. Det är också principiellt
            allvarligt att staten är både domare, och bestämmer vilka regler
            som ska gälla och vilka tillstånd som ska ges, och aktör genom
            att äga huvudaktören
          </note>
          <note>
            Svenska Spel.
          </note>
          <note>
            Att den här regeringen inte fullföljde det beslut som den borgerliga
            regeringen fattade om att överföra
          </note>
          <note>
            Tipstjänst till föreningslivet har inneburit att folkrörelserna
            har förlorat oerhört mycket pengar. Till detta kan man lägga det
            beslut som nu har fattats om att
          </note>
          <note>
            Svenska Spel ska få ensamrätt att driva kasinobolag.
          </note>
          <note>
            Dessutom har Svenska Spel möjligheter att placera värdeautomater
            i bingohallar samtidigt som man förbjuder varuautomaterna i dessa
            lokaler.
          </note>
          <note>
            Kjell Nordström är nöjd, och ibland fordras det väldigt lite
            för att man ska vara nöjd. Men vi är oerhört besvikna på det som
            har skett under de här två veckorna. Genom att följa de förslag
            som vi har lagt fram hade man kunnat förbättra idrottsrörelsens
            situation väsentligt. Men tyvärr får vi i vanlig ordning vänta
            på utredningar. Vi får hoppas att det inte blir som med IT-propositionen,
            dvs. att även den här propositionen blir försenad.
          </note>
          <note type="speaker">
            Anf. 117 KJELL NORDSTRÖM (s):
          </note>
          <note>
            Fru talman! Jag vill mycket kort säga till Kent
          </note>
          <note>
            Olsson att den senaste idrottsutredningen frågade idrottsrörelsen
            vilket som var det viktigaste stöd man hade. Vilket stöd var absolut
            viktigast att behålla?
          </note>
          <note>
            Var det skattereglerna, aktivitetsstöd eller liknande?
          </note>
          <note>
            En samfälld idrottsrörelse svarade att det var fria lokaler.
          </note>
          <note>
            Jag noterar att i den här staden har man beslutat om att idrottsrörelsen
            ska betala mer. Det är inte säkert att det bara handlar om intäkter,
            utan det är också utgifter man får. Här får man avsevärt högre
            utgifter.
          </note>
          <note>
            Det är inte jag nöjd med.
          </note>
          <note type="speaker">
            Anf. 118 KENT OLSSON (m):
          </note>
          <note>
            Fru talman! Alla de företrädare för idrottsrörelsen som jag har
            träffat har sagt en sak genomgående, nämligen att det är synd
            att inte beslutet om överföra
          </note>
          <note>
            Tipstjänst till idrottsrörelsen kunde fullföljas. Vi ser ju nu
            vad som har hänt. I stället för hundratals miljoner i intäkter
            som skulle ha kunnat gå till svensk idrottsrörelse talar man nu
            om tvåsiffriga belopp.
          </note>
          <note>
            Man säger sig ändå vara ganska nöjd med detta, och man säger
            att det kanske kan bli några fler miljoner nästa år. Men det är
            ändå en stor skillnad mot det förslag som vi lade fram.
          </note>
          <note>
            Det är väl tyvärr så att vi talar med olika företrädare. Eller
            också är det så att idrottsrörelsen är lite mer hovsam i sin kritik
            av regeringen eftersom man är beroende av den och hoppas att den
            ska uppfylla några av de löften som den har gett.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 14 §.)
          </note>
          <note>
            11 § Lag om försvarsunderrättelseverksamhet
          </note>
          <note>
            Föredrogs försvarsutskottets betänkande 1999/2000:FöU3
          </note>
          <note>
            Lag om försvarsunderrättelseverksamhet (prop.
          </note>
          <note>
            1999/2000:25).
          </note>
          <note type="speaker">
            Anf. 119 MARGARETA VIKLUND (kd):
          </note>
          <note>
            Fru talman! Kristdemokraterna bedriver en aktiv säkerhets- och
            försvarspolitik där vi motiverar ett effektivt svenskt totalförsvar
            dels av ideologiska skäl, dels utifrån det svårförutsebara säkerhetspolitiska
            läget i vår omvärld.
          </note>
          <note>
            I den kristdemokratiska idétraditionen ingår förvaltarskapstanken
            och dess budskap att överlämna ett minst lika gott samhälle till
            kommande generationer som det som vi själva har fått överta. Det
            innebär bl.a. att försvara vårt land mot yttre militära och andra
            hot.
          </note>
          <note>
            Alla människor har en inneboende rätt att försvara sig mot väpnade
            angrepp, och det finns även en etisk skyldighet att hjälpa sina
            medmänniskor i nöd. Staten har som ansvarig för det gemensammas
            bästa att skydda den egna befolkningen från våld och övergrepp
            och att solidariskt hjälpa grannfolk i krissituationer. Det är
            vad vi kristdemokrater anser.
          </note>
          <note>
            Fru talman! Vi står inför mycket stora neddragningar av det svenska
            försvaret. En av orsakerna är att säkerhetsläget för Sveriges
            del av många bedöms som mycket gott. Det mycket begränsade militära
            hotet i vår nära omvärld har därför gjort att försvaret har dragits
            ned och kommer att dras ned ännu mer. Det är bl.a. något vi ska
            diskutera ytterligare nästa onsdag.
          </note>
          <note>
            Men omvärlden är i dag faktiskt mer komplicerad och oförutsägbar
            än under det kalla kriget.
          </note>
          <note>
            Det är inte bara i vårt land som försvaret dras ned mycket hårt
            utan också i andra europeiska länder.
          </note>
          <note>
            Tyskland har exempelvis fått kritik av Nato för att man har dragit
            ned alltför mycket på sitt försvar. Ju mindre ett försvar är,
            desto större och kraftfullare måste naturligtvis försvarsunderrättelseverksamheten
            vara.
          </note>
          <note>
            En del bedömare anser att det svenska försvaret har en god och
            kommer att få en ännu bättre förmåga till anpassning till förändringar.
            Det anser inte vi kristdemokrater. Vi anser att anpassningsförmågan
            nu kommer att bli sämre i och med de stora och i vissa fall inte
            helt genomtänkta neddragningar som föreslås ska ske. Det är en
            av anledningarna till att vi kristdemokrater anser att vi måste
            ha en mycket väl utbyggd försvarsunderrättelseverksamhet.
          </note>
          <note>
            Fru talman! Det är kanske det som också andra länder har insett
            att de måste ha då det utländska spionaget på Sverige ökar igen.
            Det är något som
          </note>
          <note>
            SÄPO skriver i sin verksamhetsrapport för förra året.
          </note>
          <note>
            Rapporten lämnades för någon vecka sedan. I den påpekas att stormaktsmotsättningarna
            har ökat framför allt i samband med den Natoledda interventionen
            i
          </note>
          <note>
            Kosovo våren 1999. Man skriver:
          </note>
          <note>
            "I såväl Ryssland som Kina märks en växande misstänksamhet mot
            USAs säkerhetspolitiska agerande, något som bedöms leda till mer
            fokuserade underrättelsedirektiv. Den amerikanska underrättelseverksamheten
            CIA har fått en budgetförstärkning och har enligt samstämmiga
            uppgifter börjat agera mer offensivt. Samtidigt satsar såväl USA
            som Ryssland på förbättrat kontraspionage för att bemöta vad man
            uppfattar som ett växande underrättelsehot."
          </note>
          <note>
            Man skriver vidare: "Sedan det kalla krigets slut har världens
            underrättelsetjänster börjat intressera sig mer för ekonomiska
            frågor samt olika typer av sk transnationella hot t ex internationell
            terrorism, spridning av massförstörelsevapen, organiserad kriminalitet,
            smuggling av narkotika och gränsöverskridande databrottslighet.
            Den sistnämnda kategorin av problem kan rubriceras som okontroversiella
            'vita frågor', vilka lämpar sig väl för internationellt underrättelsesamarbete.
            När det gäller ekonomisk inhämtning och industrispionage - kategorier
            som skulle kunna kallas underrättelsevärldens 'svarta frågor'
            - är det dock tydligt att det inte existerar några vänner eller
            allierade."
          </note>
          <note>
            Svensk vapenteknologi och vapenhandel är några områden som främmande
            makter spionerar på. Förutom de fast stationerade utländska agenterna
            i Sverige är det många andra länder som dessutom vid behov skickar
            folk till Sverige för att illegalt inhämta underrättelser.
          </note>
          <note>
            Även länder som vi traditionellt har goda relationer med bedriver
            underrättelseverksamhet i Sverige.
          </note>
          <note>
            Det finns också vissa tecken på att organiserad kriminell verksamhet
            är länkad till främmande makts underrättelseverksamhet.
          </note>
          <note>
            Fru talman! Frågan om den s.k. anpassningsprincipen innebär i
            det här fallet ett ökat krav på underrättelsetjänstens analysförmåga.
            Den utrikespolitiska analysen måste också sättas mer i förgrunden
            än tidigare. Det kräver i sin tur ökad samverkan med olika organ
            - nationella och internationella.
          </note>
          <note>
            Fru talman! Även om risken för storkrig eller krig mellan stater
            är ganska liten finns det fortfarande konflikter och kriser i
            vårt närområde. Vi behöver inte gå så långt för att se det. Tjetjenien,
            Vitryssland och Kosovo är några exempel. Därför är det även i
            fortsättningen viktigt att ha en säker uppfattning av stridskrafternas
            tillstånd i vårt närområde.
          </note>
          <note>
            Nya säkerhetshot har också uppstått i form av migrationstryck,
            politisk och social instabilitet och påfrestningar på det ekologiska
            systemet. Förutom det här finns både hot om och också risk för
            spridning av massförstörelsevapen, terrorism, etniska och kulturella
            konflikter m.m. Detta är förhållanden som måste beaktas.
          </note>
          <note>
            Säkerhetspolitiken i de flesta länder har därför vidgats till
            att ta hänsyn till tänkbara risker, hot och påfrestningar på samhället
            av också andra slag än väpnat angrepp mot landets frihet och oberoende.
          </note>
          <note>
            Detta ställer naturligtvis nya krav på underrättelseinformation.
            Också den ökade satsningen på fredsfrämjande insatser gör det.
            Underrättelseverksamheten har således en hel del uppgifter som
            kräver samverkan med både nationella och internationella organ.
          </note>
          <note>
            Men bland uppgifterna finns den som är av grundläggande betydelse,
            nämligen att även i dag upprätthålla förmågan att ge militär förvarning
            om tänkbara angrepp mot bakgrund av att de säkerhetspolitiska
            förhållandena kan ändras.
          </note>
          <note>
            Fru talman! Kristdemokraterna stöder majoritetens ställningstagande
            när det gäller lagreglering av den militära underrättelseverksamheten,
            liksom i huvudsak de föreslagna grundprinciperna. Men kristdemokraterna
            vill ändå säkra att underrättelser sker inom det utvidgade säkerhetsbegreppet
            och vill betona vikten av att olika svenska myndigheter ges möjligheter
            att samarbeta i överlappande frågor. Dessutom vill vi säkra att
            tillräckliga resurser tillförs verksamheten.
          </note>
          <note>
            I propositionens förslag till lag om försvarsunderrättelseverksamhet
            skiljer sig texten något från Underrättelsekommitténs förslag
            till lagtext. Det är Underrättelsekommittén som har tagit fram
            underlaget till regeringens proposition. I propositionen saknas
            formuleringen att försvarsunderrättelseverksamhet ska bedrivas
            för att kartlägga "andra yttre hot mot landet". Man talar enbart
            om att kartlägga "yttre militära hot mot landet". Visserligen
            föreslår regeringen att det i verksamheten ingår att "medverka
            med underrättelser för att stärka samhället vid svåra påfrestningar
            i fred". Men kristdemokraterna anser att Underrättelsekommitténs
            förslag bör följas och att även
          </note>
          <note>
            "andra yttre hot" bör inkluderas i lagtexten. Det innebär att
            1 § i den föreslagna lagen om försvarsunderrättelseverksamhet
            bör ha följande lydelse:
          </note>
          <note>
            Försvarsunderrättelseverksamhet ska bedrivas för att kartlägga
            yttre militära hot och andra yttre hot mot landet och till stöd
            för svensk utrikes- och försvarsoch säkerhetspolitik.
          </note>
          <note>
            För övrigt förelår vi inga ytterligare ändringar i den paragrafen.
          </note>
          <note>
            Med vad jag har sagt här yrkar jag bifall till kristdemokraternas
            reservation.
          </note>
          <note type="speaker">
            Anf. 120 TONE TINGSGÅRD (s):
          </note>
          <note>
            Fru talman! Jag vill för formens skull yrka bifall till betänkandet
            och avslag på reservationen.
          </note>
          <note>
            Jag tycker att det känns angeläget att yrka avslag på denna reservation
            efter att ha hört Margareta
          </note>
          <note>
            Viklunds anförande. Ingenting i den diskussion som har förts
            i utskottet eller i de skillnader i text som föreslås, motiverar,
            tycker jag, de utläggningar som
          </note>
          <note>
            Margareta Viklund hade.
          </note>
          <note>
            Att majoriteten har hamnat på en annan ståndpunkt är inte alls
            beroende på att vi har diametralt olika uppfattningar när det
            gäller säkerhetshoten eller när det gäller möjligheten och förmågan
            att samarbeta mellan olika underrättelseverksamheter. Det beror
            helt enkelt på att vi tycker att det är klokt och riktigt att
            ha en klar och redig ansvarsfördelning. Vi har alltså inte ställt
            oss bakom att försvarsunderrättelseverksamheten ska ta hand om
            allting. Däri består skillnaden.
          </note>
          <note type="speaker">
            Anf. 121 MARGARETA VIKLUND (kd):
          </note>
          <note>
            Fru talman! Som jag sade i mitt anförande är det väldigt viktigt
            med en ansvarsfördelning, men vi talar också om att det är viktigt
            att samarbeta. Jag belyste också väldigt noga de yttre hot som
            vi har och som vi inte kan komma ifrån. Det förhållandet att vi
            har dessa yttre hot, som också kan förvandlas till inre hot, gör
            det ännu mer nödvändigt för oss att samarbeta. Vi måste också
            ta hänsyn till de yttre hoten.
          </note>
          <note type="speaker">
            Anf. 122 TONE TINGSGÅRD (s):
          </note>
          <note>
            Fru talman! Om behovet av samarbete och om förekomsten av yttre
            hot råder det inga som helst åsiktsskillnader. Det handlar helt
            enkelt bara om frågan om försvarsunderrättelseverksamheten ska
            ta hand om alltihop eller om andra myndigheter ska medverka.
          </note>
          <note type="speaker">
            Anf. 123 MARGARETA VIKLUND (kd):
          </note>
          <note>
            Fru talman! Jag kan då inte förstå varför man inte kan anta vårt
            förslag i reservationen, att det i lagtexten ska tilläggas "och
            andra yttre hot".
          </note>
          <note type="speaker">
            Anf. 124 TONE TINGSGÅRD (s):
          </note>
          <note>
            Fru talman! Jag har inget att tillägga.
          </note>
          <note>
            Överäggningen var härmed avslutad.
          </note>
          <note>
            (Beslut fattades under 14 §.)
          </note>
          <note>
            12 § Uppehållstillstånd på grund av anknytning
          </note>
          <note>
            Föredrogs socialförsäkringsutskottets betänkande
          </note>
          <note>
            1999/2000:SfU9
          </note>
          <note>
            Uppehållstillstånd på grund av anknytning (prop.
          </note>
          <note>
            1999/2000:43).
          </note>
          <note type="speaker">
            Anf. 125 GUSTAF VON ESSEN (m):
          </note>
          <note>
            Fru talman! Vi har att ta ställning till ett betänkande som rör
            uppehållstillstånd på grund av anknytning. Det föreslås en del
            förändringar därför att en del saker i det nuvarande systemet
            inte har fungerat så bra. Det gäller bl.a. att uppehållstillstånd
            inte i full utsträckning har beviljats kvinnor som misshandlats
            i äktenskapet eller i samboförhållandet. Den nu gällande s.k.
            tvåårsregeln har ansetts vara för skarp och obillig, vilket också
            jag tycker. I det lagförslag som behandlas i betänkandet ingår
            också en del andra frågor om uppehållstillstånd på grund av anknytning.
          </note>
          <note>
            Vi moderater ställer oss bakom regeringens förslag till alla
            delar, med ett litet undantag. Det är fråga om svåra avvägningar
            och målkonflikter. Det är självklart att alla som vill gifta sig
            med en utlänning och har uppehållstillstånd i Sverige eller som
            är svensk medborgare ska ha rätt att gifta sig med den som man
            älskar och vill bo tillsammans med. Å andra sidan finns det trots
            allt frågor som skenäktenskap och möjligheter att utnyttja systemet,
            att kringgå den reglerade invandringen om man så önskar. Detta
            måste man som lagstiftare försöka gardera sig mot.
          </note>
          <note>
            Det finns också frågor som är väldigt svåra att förstå och komma
            riktigt nära inpå livet. Det kan gälla frågor om arrangerade äktenskap.
            Hur ska seriositeten bedömas i sådana fall?
          </note>
          <note>
            Lagförslaget landar väl sammanfattningsvis i att det blir lite
            mera trångt i portgången. Seriositetsutredningarna blir lite mera
            omfattande med mera av muntliga redogörelser och sådant. Samtidigt
            blir man något mera generös när det gäller att ta ställning för
            den förfördelade parten, om misshandelssituation eller annan kränkning
            uppstår.
          </note>
          <note>
            Detta är kontentan. Jag har ingen anledning att gå in på alla
            de olika motionerna. Det förvånar mig kanske något att vi i dessa
            frågor var så väldigt överens i
          </note>
          <note>
            NIPE-utredningen, som vi kallade den. Det har dock trots att
            det fanns en bred samstämmighet i utredningen om dessa frågor
            väckts en rad motioner.
          </note>
          <note>
            Jag yrkar bifall till reservation 5 under mom. 4
          </note>
          <note>
            och i övrigt bifall till utskottets förslag. Vi är inte ensamma
            om denna motion, utan bakom den står också de andra borgerliga
            partierna.
          </note>
          <note type="speaker">
            Anf. 126 ULLA HOFFMANN (v):
          </note>
          <note>
            Fru talman! Det är en efterlängtad proposition som behandlas
            i det betänkande som vi debatterar i dag. Under ett antal år har
            olika kvinnoöden nått oss via massmedierna. ROKS, Riksorganisationen
            för kvinnojourer i Sverige, har årligen inbjudit riksdagsledamöter
            till att få träffa de kvinnor som propositionen avser, nämligen
            utländska kvinnor med misshandelsgaranti och två års returrätt,
            för att påtala en könsblind lagstiftning och för att försöka få
            till stånd en ändring av den s.k. tvåårsregeln.
          </note>
          <note>
            Reglerna är sådana att om en i Sverige boende man träffar en
            utländsk kvinna och de vill bo tillsammans här, så genomförs en
            s.k. uppskjuten invandringsprövning. Det innebär att myndigheterna
            under en period av två år prövar om förhållandet är seriöst och
            håller. Om det gör det beviljas kvinnan uppehållstillstånd.
          </note>
          <note>
            Låt mig först säga att Vänsterpartiet accepterar den uppskjutna
            invandringsprövningen. Jag vill också framhålla att de flesta
            förhållanden mellan män i
          </note>
          <note>
            Sverige och utländska kvinnor är bra förhållanden, som innebär
            lycka och glädje för båda parter.
          </note>
          <note>
            Det finns dock en omfattande handel med utländska kvinnor. Postorderfirmor
            erbjuder kvinnor för äktenskap. Män kan alltså via postorder köpa
            sig en hustru, och om hon inte behagar hjälper myndigheterna till
            att verkställa returrätten. Det finns exempel på att män som importerat
            en kvinna tröttnat på henne efter några månader och sedan importerat
            en ny.
          </note>
          <note>
            Eftersom lagarna ser ut som de gör är det för mannen bara att
            lyfta på telefonluren och ringa till
          </note>
          <note>
            Invandrarverket och berätta att han slängt ut sin hustru. Invandrarverket
            ser därefter till att kvinnan inte får uppehållstillstånd. Mannen
            är sedan fri att pröva nästa kvinna och nästa kvinna. Det finns
            ingen gräns för hur många kvinnor en man kan importera.
          </note>
          <note>
            I dessa förhållanden inträffar inte alltför sällan att mannen
            misshandlar och på annat sätt kränker kvinnan. Om kvinnan då vänder
            sig till polisen eller till en kvinnojour, har hon i lagens mening
            brutit förhållandet, vilket innebär att hon är fritt villebråd
            och ska utvisas. Eftersom inte alla länder har samma syn på kvinnors
            rätt att lämna sin partner som vi har här i
          </note>
          <note>
            Sverige, kan många av dessa kvinnor inte åka tillbaka till sin
            familj i hemlandet, eftersom de då stöts ut. De blir inte socialt
            accepterade. Dessa kvinnor måste stå ut med misshandel och grova
            övergrepp i två år därför att de visas ut ur landet om de lämnar
            förhållandet.
          </note>
          <note>
            Den lagstiftning som vi har i Sverige gäller alla som vistas
            i landet, men så som tvåårsregeln tillämpats har inte alla kvinnor
            kunnat söka lagstiftningens skydd, eftersom de då tvingas lämna
            Sverige. Konsekvensen av detta blir att kvinnor som söker anknytning
            i Sverige och misshandlas av sina män behandlas på ett helt annat
            sätt än andra kvinnor.
          </note>
          <note>
            Problemet med lagstiftningen har länge varit känt, även för regeringen,
            som redan den 15 februari 1996
          </note>
          <note>
            tillsatte en utredning, den s.k. Anknytningsutredningen, som
            lade fram sitt betänkande i november 1997.
          </note>
          <note>
            Men det kom ingen proposition då. I stället fick en annan utredning,
            NIPU, tilläggsdirektiv för att fortsätta att utreda tvåårsregeln.
            NIPU lade fram sitt slutbetänkande i början på 1999. En enig utredning
            föreslog bl.a. att Utlänningsnämnden skulle läggas ned. Man kan
            förstå att det skulle ta flera år för regeringen att få till en
            proposition om det, eftersom det är ett besvärligt ärende.
          </note>
          <note>
            Vänsterpartiet ansåg att det därför var mycket angeläget att
            frågan om tvåårsregeln bröts ut ur betänkandet och att en proposition
            lades fram snarast. Det kravet fick vi igenom i förhandlingarna,
            och i dag ska vi debattera regeringens och utskottsmajoritetens
            förslag till hur uppehållstillstånd på grund av anknytning ska
            regleras.
          </note>
          <note>
            Kommer då förslaget att leda till några förbättringar? Knappast,
            var det svar vi fick när utskottet besökte Invandrarverket i förra
            veckan. Vi ändrar lite i utlänningslagen för att undvika att kvinnor
            som söker sig till Sverige på grund av anknytning till en man
            som bor här ska misshandlas eller utsättas för allvarlig kränkning.
            Det hade varit bra om detta hade inneburit att samhället nu äntligen
            tar krafttag mot de män som misshandlar och våldtar kvinnor. Men
            så blir det inte. I stället kommer den kvinna som förälskat sig
            i en man som tidigare misshandlat kvinnor att nekas uppehållstillstånd.
          </note>
          <note>
            Vänsterpartiet ställer sig visserligen bakom regeringens förslag,
            men vi vill samtidigt påpeka att det är högst sannolikt att regelförändringarna
            kommer att få liten praktisk betydelse. En av anledningarna till
            detta är att de kvinnor som utsätts för våld i ett förhållande
            sällan anmäler det till polisen. Och skulle kvinnan anmäla är
            det ännu mer sällan att mannen fälls och därmed hamnar i polisens
            register. Det innebär att när registerutdrag hämtas så speglar
            inte dessa register den verkliga situationen.
          </note>
          <note>
            Vi ställer oss också bakom förslaget att utländska kvinnor som
            utsätts för våld eller allvarliga kränkningar ska kunna få fortsatt
            uppehållstillstånd. Vi vill dock gå längre. I motsats till regeringen
            accepterar vi inte något våld eller någon kränkning i hemmet,
            och detta oavsett om det drabbar svenskfödda eller invandrade
            kvinnor vars förhållande prövas. Vi anser också, precis som Invandrarverket,
            att begreppen våld och allvarlig kränkning bör preciseras för
            att minska rättsosäkerheten och minska tolkningsutrymmet för de
            myndigheter som handlägger dessa ärenden. Vi anser att den tolkning
            av dessa begrepp som NIPU
          </note>
          <note>
            gjorde är en bra tolkning och att denna tolkning borde införts
            i betänkandet för att därmed ge vägledning till myndigheterna.
          </note>
          <note>
            Fru talman! Så till en annan del av propositionen, nämligen synen
            på arrangerade äktenskap. Artikel 3 i
          </note>
          <note>
            FN:s konvention om avskaffande av allt slags diskriminering av
            kvinnor garanterar kvinnorna grundläggande friheter och mänskliga
            rättigheter, och i artikel
          </note>
          <note>
            16 står att konventionsstaterna ska vidta alla lämpliga åtgärder
            för att tillförsäkra kvinnor lika rätt att fritt välja make. Sverige
            har ratificerat konventionen och därför förbundit sig att tillförsäkra
            kvinnor lika rätt att fritt välja make. Arrangerade äktenskap
            och tvångsäktenskap strider mot denna grundläggande syn på kvinnors
            rätt att själva få bestämma.
          </note>
          <note>
            Sverige har tagit ställning mot vissa traditionella kulturmönster
            som t.ex. månggifte, äktenskap mellan minderåriga och könsstympning.
            Vänsterpartiet anser att Sverige även bör ta avstånd från arrangerade
            äktenskap. Detta traditionella kulturmönster bottnar i ett patriarkalt
            system som innebär att kvinnor, men ibland även män, fråntas sin
            rätt att fritt välja make.
          </note>
          <note>
            Vad vi nu gör att vi stöder detta patriarkala system som ser
            kvinnor som en handelsvara genom att vi säger att dessa förhållanden
            inte ska genomgå samma seriositetsprövning som andra förhållanden.
            Detta trots att vi fått ett antal rapporter om hur illa dessa
            unga kvinnor far när de kommer till Sverige. Förra året mördades
            en ung kurdisk flicka av sin familj därför att hon vägrade gifta
            sig med den familjen valt ut.
          </note>
          <note>
            Regeringen och några av riksdagens partier tror att grundligare
            utredningar kommer att visa om det är fråga om ett arrangerat
            äktenskap. Vem inbillar sig egentligen att en ung kvinna som vet
            att hon kommer att mördas om hon får avslag på sin anknytningsansökan
            frivilligt kommer att avslöja att förhållandet är arrangerat?
            Jag har därför svårt att förstå detta ställningstagande likaväl
            som Kristdemokraternas.
          </note>
          <note>
            Vänsterpartiet anser att alla ärenden som rör ansökan om uppehållstillstånd
            på grund av anknytning ska behandlas på likvärdigt sätt. Förhållanden
            som har sin bakgrund i traditionella kulturmönster ska inte ges
            någon särställning. Vi hade yrkat avslag på propositionen i denna
            del. Men under förhandlingarnas gång i utskottet visade det sig
            att den utredning om anhöriginvandring som riksdagen för ett år
            sedan givit regeringen i uppdrag att skyndsamt tillsätta kommer
            i tilläggsdirektiv att få uppgiften att se över hanteringen av
            arrangerade äktenskap och framför allt seriositetsprövningen.
            Vi har därför avstått från att reservera oss och nöjt oss med
            ett särskilt yttrande.
          </note>
          <note>
            Det innebär inte att Vänsterpartiet har släppt denna fråga. Tvärtom
            finns det nu stor anledning till oro eftersom anhörigutredningen
            ännu inte har kommit till stånd och regeringen inte har antagit
            några direktiv vad gäller vare sig anhöriginvandringen eller arrangerade
            äktenskap. Vi anser att om vi menar allvar med alla deklarationer
            om internationell solidaritet måste Sverige med kraft i alla internationella
            sammanhang driva de pakistanska, de iranska, de kurdiska och alla
            andra kvinnors mänskliga rättighet att fritt få välja make. Vi
            borde också med kraft hävda att arrangerade äktenskap är ett traditionellt
            kulturmönster som inte accepteras i Sverige.
          </note>
          <note>
            Jag sade tidigare att det i artikel 16 står att kvinnor ska ha
            rätt att fritt välja make och att Sverige har i uppgift att se
            till att så blir fallet. Trots detta är kvinnor i Sverige inte
            tillförsäkrade denna rätt. Om den manlige partnern kommer från
            t.ex. England eller
          </note>
          <note>
            USA får paret snabbt och utan krav på längre förhållande uppskjuten
            invandringsprövning. Kommer däremot den manlige partnern från
            ett u-land, som t.ex. länder i Afrika, kräver invandringsmyndigheterna
            fleråriga förhållanden och att den svenska kvinnan vid ett flertal
            tillfällen ska åka utomlands till sin partner för att bevisa förhållandets
            seriositet. Vänsterpartiet har under flera år och vid olika tillfällen
            påpekat denna diskriminerande och paternalistiska tillämpning
            av lagstiftningen. Vi tvingas tyvärr konstatera att det inte skett
            någon förändring.
          </note>
          <note>
            Vi har som tidigare sagts ställt oss bakom regeringens förslag
            om seriositetsprövning. Jag har tidigare vad gäller seriositetsprövning
            berört frågan om arrangerade äktenskap. Regeringen skriver i sitt
            förslag i propositionen att hänsyn vidare tas till sedvänjor inom
            andra kulturer. Vänsterpartiet menar att det är nödvändigt att
            man anger vad man menar med sedvänjor inom andra kulturer.
          </note>
          <note>
            En sådan sedvänja inom de flesta kulturer är att det är äldre
            män som ingår äktenskap med yngre kvinnor. Men det har faktiskt
            hänt att Invandrarverket avslår ansökan om anknytning och betraktar
            det som icke-seriöst därför att den svenska kvinnan är äldre än
            mannen. I Sverige har vi faktiskt den kulturella sedvänjan att
            äldre kvinnor kan få lov att gifta sig med yngre män. Vi tycker
            inte att tillämpningen står i överensstämmelse med artikel 16
            i FN:s konvention om avskaffande av allt slags diskriminering
            av kvinnor.
          </note>
          <note>
            Fru talman! Vänsterpartiet har framfört en rad synpunkter på
            både propositionstext och betänkandetext. I princip har inte dessa
            synpunkter lett till någon som helst förändring i det förslag
            som nu riksdagen kommer att anta. Vi har bl.a. framfört att betänkandet,
            vad gäller uppehållstillstånd efter inresa, måste precisera vad
            som menas med mycket lång värnplikt och att barn alltid ska vara
            ett skäl att frångå huvudregeln och att det inte går att ställa
            de krav på styrkt identitet som regeringen ställer. Ingen beklagar
            mer än jag att vi inte har fått gehör för våra synpunkter.
          </note>
          <note>
            Fru talman! Jag yrkar bifall till reservation 11 under mom. 9
            och reservation 15 under mom. 10.
          </note>
          <note type="speaker">
            Anf. 127 GUSTAF VON ESSEN (m) replik:
          </note>
          <note>
            Fru talman! Det är först en formell fråga som jag ska rätta till
            som gäller mitt bifallsyrkande. Jag yrkar bifall till vår reservation
            nr 5 under mom. 4. Tydligen uttryckte jag mig inte fullt klart
            där, men det är alltså reservation 5 under mom. 4.
          </note>
          <note>
            Sedan en fråga till Ulla Hoffmann. Jag har läst hennes särskilda
            yttrande som rör frågan om arrangerade äktenskap. Till mångt och
            mycket delar jag de värderingar som finns där. Också jag tycker
            att arrangerade äktenskap inte alltid är till båtnad för den framför
            allt den enskilda kvinnan. Där är vi nog helt överens.
          </note>
          <note>
            Jag har också uppmärksammat att frågan ska tas upp i en kommande
            utredning. Vi får väl diskutera den där. Men jag tycker ändå att
            Ulla Hoffmann verkar vara en aning onyanserad. Det är svart eller
            vitt.
          </note>
          <note>
            Jag tror att det är väldigt svårt att dra gränserna. Man måste
            göra det på ett mycket subtilt sätt ibland. Det krävs utbildning
            hos Invandrarverkets personal, ökade kunskaper och sådant. Det
            här får handhas med rätt så stor delikatess. Annars kan vi hamna
            fel. Det går inte att bara dundra på. Jag tyckte kanske att Ulla
          </note>
          <note>
            Hoffmann gjorde det lite grann.
          </note>
          <note type="speaker">
            Anf. 128 ULLA HOFFMANN (v) replik:
          </note>
          <note>
            Fru talman! Jag delar Gustaf von Essens uppfattning om svårigheten
            att dra gränser vad gäller arrangerat och icke-arrangerat. Vi
            behöver bara titta på våra kungahus, där det i många fall är arrangerade
            äktenskap. Men de är arrangerade såtillvida att parterna i varje
            fall har fått lov att träffas ett antal gånger innan.
          </note>
          <note>
            Så går det också till om man befinner sig i hemlandet. Då träffas
            de unga människorna ett antal gånger, visserligen med förkläden
            osv., men de har en möjlighet att i varje fall få lära känna varandra.
            Vad vi nu säger i Sverige är att vi inte ställer samma krav på
            det. Man behöver inte ha träffats i lika utsträckning som i andra
            förhållanden och man behöver inte att ha lärt känna varandra.
            Det är det enda som vi begär.
          </note>
          <note>
            Vi vet att det är en utrikespolitisk fråga och att vi måste via
            andra kanaler driva frågan om arrangerade äktenskap.
          </note>
          <note>
            Det enda vi vill är att vi i Sverige ska hjälpa dessa kvinnor
            i den fortsatta kampen för att fritt få välja make genom att säga
            att vi ställer samma krav på seriositet vad gäller arrangerade
            äktenskap som vi gör t.ex. om en man åker utomlands och gifter
            sig med en kvinna.
          </note>
          <note type="speaker">
            Anf. 129 GUSTAF VON ESSEN (m) replik:
          </note>
          <note>
            Fru talman! Jag står nog egentligen inte så långt från Ulla Hoffmann
            i denna fråga, men jag vill avvakta till dess att utredningen
            sätter i gång så att man får tränga in i frågorna. De är ju som
            sagt väldigt svåra.
          </note>
          <note>
            Man kan förstås resonera som man har gjort i
          </note>
          <note>
            Danmark. Där har man satt en åldersgräns på 25 år -
          </note>
          <note>
            man kan ju också sätta den till 21 år eller något sådant. I så
            fall har man löst problemet till en del, och man har fördelen
            att Invandrarverkets personal inte behöver göra de här svåra bedömningarna.
            Man kan komma att ge de här unga kvinnorna en respit, så att de
            verkligen i lugn och ro själva får göra sina val i lite mer vuxen
            ålder. I dag händer det ju att de redan på skolgården i gymnasiet
            börjar få reda på hur det ska bli när de blir 18 år. Det är detta
            som man vill komma ifrån.
          </note>
          <note type="speaker">
            Anf. 130 ULLA HOFFMANN (v) replik:
          </note>
          <note>
            Fru talman! Jag tycker att det känns positivt att
          </note>
          <note>
            Gustaf von Essen och jag kan mötas när det gäller synen på arrangerade
            äktenskap. Jag är i och för sig inte beredd att i dag diskutera
            åldersgränser av den danska modellen, utan precis som Gustaf von
            Essen vill jag invänta utredningen.
          </note>
          <note>
            Jag menar att det är viktigt att vi här i Sverige inser att det
            är vi som stiftar de lagar som ska gälla här.
          </note>
          <note>
            Som jag sade tidigare har vi tagit avstånd från andra traditionella
            kulturmönster. Det gäller månggifte, könsstympning osv. Vi har
            alltså redan begränsat vad som är ett traditionellt kulturmönster.
          </note>
          <note>
            Eftersom jag ser att ministern är här vill jag tala om att både
            Moderaterna och Vänsterpartiet anser att det är angeläget att
            denna utredning kommer till. Då får vi sätta oss ned och börja
            arbeta med vad som är traditionella kulturmönster i Sverige så
            att vi kan hjälpa kvinnor, och därmed också uppfylla FN-
          </note>
          <note>
            konventionens artikel 16 när det gäller synen på att fritt få
            välja make.
          </note>
          <note type="speaker">
            Anf. 131 MAGDA AYOUB (kd):
          </note>
          <note>
            Fru talman! Inledningsvis vill jag yrka bifall till reservation
            5. För övrigt står jag självfallet bakom samtliga kristdemokratiska
            reservationer.
          </note>
          <note>
            Jag ska ta upp socialförsäkringsutskottets betänkande SfU9, Uppehållstillstånd
            på grund av anknytning.
          </note>
          <note>
            Vi kristdemokrater vill påpeka att den anknytningsutredning som
            tillsatts av regeringen endast har berört äktenskap och förhållanden.
            Det är alldeles för snävt. Vi saknar andra viktiga anknytningsfrågor.
          </note>
          <note>
            Många människor med invandrarbakgrund har normalt en bred familjebild.
            I dag finns det brister med anhöriginvandringen som borde har
            utretts i samband med Anknytningsutredningen.
          </note>
          <note>
            I propositionen föreslår regeringen att seriositetsprövningen
            ska skärpas. Men en precisering och ett förtydligande av vad som
            menas behövs. En bedömning av hur seriöst ett förhållande är får
            inte lämnas åt något subjektivt tyckande.
          </note>
          <note>
            Fru talman! Vi kristdemokrater anser att det är väldigt viktigt
            att respektera olika invandrargruppers kultur och religion. Vi
            kan dock aldrig tillåta att någon tvingas in i ett äktenskap oavsett
            kultur eller religion. Därför är det viktigt att genom en muntlig
            utredning med en auktoriserad tolk av samma kön fastställa hur
            parterna ser på ingående av äktenskap, och då menar vi arrangerade
            äktenskap.
          </note>
          <note>
            Den muntliga utredningen bör likställas med seriositetsprövningen.
            Där vill jag bemöta Vänsterpartiet.
          </note>
          <note>
            Vi vill verkligen likställa detta, och vi vill ställa samma krav
            på seriositetsprövningen som alla andra.
          </note>
          <note>
            Det finns inga undantag.
          </note>
          <note>
            I de fall som det genom den muntliga utredningen framkommer att
            referenspersonen tidigare dömts för misshandel eller övergrepp
            mot tidigare sambo, maka eller make ska uppehållstillstånd nekas
            sökanden. Om referenspersonen ej har dömts för misshandel eller
            övergrepp av tidigare sammanboende, maka eller make men ändå har
            dömts för brott mot tredje, fjärde eller sjätte kapitlet i brottsbalken
            eller meddelats besöksförbud bör sökanden alltid informeras om
            detta. Det behöver inte nödvändigtvis innebära att sökanden hotas
            på grund av dessa domar.
          </note>
          <note>
            Efter det att informationen delgetts sökanden måste vi kunna
            förlita oss på att sökanden själv kan fatta ett för denne riktigt
            beslut. Vi måste respektera varje människas rätt till att själv
            välja och ta ansvar.
          </note>
          <note>
            Vid utdrag ur folkbokföringsregister och Statens invandrarverks
            register bör man få en klar bild av hur många kvinnor referenspersonen
            tidigare på ett liknande sätt tagit till Sverige. Om en tredje
            ansökan om uppehållstillstånd på grund av anknytning till referenspersonen
            lämnas in ska ansökan avslås. De som sätter import av kvinnor
            i system måste stoppas.
          </note>
          <note>
            Utdrag ur brottsregistret avseende brott mot tredje, fjärde och
            sjätte kapitlet i brottsbalken ska hämtas in för samtliga referenspersoner.
            Även meddelande om besöksförbud ska hämtas in.
          </note>
          <note>
            Fru talman! Vi anser att referenspersonen ska tillfrågas om ett
            skriftligt medgivande av registersökning. Om denne nekar till
            sådant förfarande ska ansökan om uppehållstillstånd avslås.
          </note>
          <note>
            Däremot motsätter vi oss förslaget i propositionen om att en
            kontroll av misstankeregistret utförs. En misstänkt person är
            inte dömd, och kan därför fortfarande vara oskyldig till brottet.
            Vi tycker också att det är bra att Moderaterna, Centern och Folkpartiet
            ger sitt stöd åt reservation 5.
          </note>
          <note>
            Även referenspersonen ska få ta del av uppgifterna. Material
            ska ej lämnas ut skriftligt, utan muntligt vid det svenska konsulatet
            eller den svenska ambassaden med hjälp av en auktoriserad tolk
            av samma kön.
          </note>
          <note>
            Fru talman! Kristdemokraterna anser att man i de fall där ett
            förhållande upphör innan dess att två års tid har gått bör beakta
            ifall man i hemlandet anser att det är stigmatiserat att vara
            frånskild. Det är viktigt att vidmakthålla principen om att uppehållstillstånd
            ska beviljas före inresan.
          </note>
          <note>
            Vi anser inte heller att det är skäligt att kräva att man återvänder
            för att göra en ansökan i hemlandet om väntetiden är längre än
            sex månader, även om det står klart att ansökan skulle ha beviljats
            om den gjorts av sökanden i hemlandet, om utlänningen har barn
            eller kvinnan i förhållandet väntar barn.
          </note>
          <note>
            Slutligen vill vi kristdemokrater påpeka att en precisering av
            vad som menas med uttrycken "stark anknytning" samt "inte skäligen
            kan krävas" bör göras före arbetet.
          </note>
          <note type="speaker">
            Anf. 132 ULLA HOFFMANN (v) replik:
          </note>
          <note>
            Fru talman! När jag läser Magda Ayoubs och
          </note>
          <note>
            Kristdemokraternas reservation ser jag att ni anser att det är
            viktigt att man respekterar olika invandrargruppers kultur och
            religion. Jag kan i viss utsträckning hålla med om det, liksom
            att varje individ inom ramen för svensk lagstiftning ska få ge
            uttryck för detta.
          </note>
          <note>
            Men menar Magda Ayoub att arrangerade äktenskap är en sådan traditionell
            sedvänja som man ska ta hänsyn till?
          </note>
          <note>
            Jag ser att ni inte vill ha tvångsäktenskap - det vill inte heller
            regeringen och inte vi heller. Det är väl inte någon som vill
            ha det. Men skillnaden mellan arrangerade äktenskap och tvångsäktenskap
            är faktiskt hårfin. Jag skulle vilja höra lite grann om Magda
          </note>
          <note>
            Ayoubs och Kristdemokraternas syn på arrangerade äktenskap.
          </note>
          <note>
            Tror ni faktiskt på att de här intervjuerna skulle kunna avslöja
            ifall det rör sig om arrangerade äktenskap? Skulle en kvinna våga
            tala om det, med tanke på t.ex. situationen i Pakistan?
          </note>
          <note type="speaker">
            Anf. 133 MAGDA AYOUB (kd) replik:
          </note>
          <note>
            Fru talman! Väldigt många länder har fortfarande arrangerade
            äktenskap, Ulla Hoffmann. Det som vi ser i dag är de negativa
            bilderna av ett och annat fall som vi har sett i medierna.
          </note>
          <note>
            Det är självklart att vi ska stoppa det som görs med tvång. Vi
            tycker också att seriositetsprövning ska likställas med andra
            prövningar, så vi har inte undantagit något när det gäller den
            prövningen. Vi anser fortfarande att vi måste ha respekt för dem
            som arrangerar äktenskap. Det är två familjer som kommer överens
            med varandra. Men vi hävdar att det inte ska finnas något tvång.
            Genom att man förhör båda parterna med en auktoriserad tolk av
            samma kön tror vi att det ska gå att utreda. Det handlar om kvinnor
            och män över 18 år. Det handlar inte om barn.
          </note>
          <note type="speaker">
            Anf. 134 ULLA HOFFMANN (v) replik:
          </note>
          <note>
            Fru talman! Jag tycker inte att jag blev så hemskt mycket klokare
            på det svar som jag fick av Magda
          </note>
          <note>
            Ayoub. Magda säger att seriositetsprövningen ska vara likadan,
            men i reservationen står det att det inte ska vara likadant. Man
            ska ta hänsyn till att parterna inte har träffats i samma utsträckning
            som parter gör i andra förhållanden.
          </note>
          <note>
            Det är ändå, måste jag säga, stor skillnad mellan ett arrangerat
            äktenskap i t.ex. Pakistan eller Turkiet, där unga människor tillåts
            att träffas en del och kanske lära känna varandra, och att ta
            en ung kvinna från
          </note>
          <note>
            Kurdistan eller från Pakistan som ska gifta sig med en man i
            Sverige.
          </note>
          <note>
            Jag tror att Magda Ayoub och jag är helt överens när det gäller
            t.ex. synen på könsstympning. Vi förstår och inser att det vi
            stiftar lag om när det gäller arrangerade äktenskap - i denna
            fråga handlar det om uppskjuten invandringsprövning och seriositetsförhållandet
            - ska gälla förhållandet vid arrangerade äktenskap i Sverige.
            Det är den prövningen. Vi kan inte från svensk riksdag besluta
            vad som ska gälla i
          </note>
          <note>
            Pakistan, men vi kan definitivt ta ställning när det gäller vad
            som ska gälla här i Sverige.
          </note>
          <note type="speaker">
            Anf. 135 MAGDA AYOUB (kd) replik:
          </note>
          <note>
            Fru talman! Jag vill ändå påpeka att det är stor skillnad mellan
            könsstympning och arrangerade äktenskap, Ulla Hoffmann. Det är
            två skilda saker. Men det är klart att man drar paralleller ibland
            för att kunna bevisa att man har tagit avstånd från det ena och
            inte från det andra.
          </note>
          <note>
            För mig är det självklart att vilja vara med och påverka, så
            att arrangerade äktenskap som sker med tvång stoppas. Det är därför
            vi menar att det ska ske en utredning och att man ska träffa båda
            parterna.
          </note>
          <note>
            Den referensperson som man ska kunna möta här i Sverige är väldigt
            viktig. De som har bott här har kanske möjlighet att berätta lite
            mer än de som bor i sina hemländer. De personer som finns här
            som referenspersoner ska tydligt och klart kunna säga att man
            bör avstå från detta, eller antyda det. Vi tycker att det är en
            viktig uppgift att faktiskt lyssna på de personerna.
          </note>
          <note type="speaker">
            Anf. 136 BIRGITTA CARLSSON (c):
          </note>
          <note>
            Fru talman! Ärendet vi behandlar gäller uppehållstillstånd på
            grund av anknytning. I stora drag tycker vi i Centerpartiet att
            förslagen i detta betänkande, SfU9, stämmer överens med våra åsikter
            om att utökad kontroll vid ansökan om uppehållstillstånd på grund
            av anknytning är bra. I de fall där det finns påtaglig risk för
            att sökande kommer att utsättas för våld eller annan allvarlig
            kränkning i förhållandet är det viktigt att ansökan kan avslås.
          </note>
          <note>
            Det är viktigt att ändringar görs i utlänningslagen som syftar
            till att undvika att utländska medborgare söker sig till vårt
            land på grund av anknytning till här bosatt person när det finns
            risk att den utländske medborgaren kan komma att utsättas för
            misshandel eller annan kränkning. Det är viktigt att man innan
            uppehållstillstånd beviljas kan göra en bedömning av om förhållandet
            kan anses som seriöst eller inte, att de sökande personerna hörs
            muntligt och vidare att ansökan kan avslås om särskilda skäl talar
            för det, särskilt i fall där det finns påtaglig risk för att den
            sökande personen kommer att utsättas för våld eller annan allvarlig
            kränkning i förhållandet.
          </note>
          <note>
            Om det framkommer att referenspersonen i Sverige har tidigare
            äktenskap eller samboförhållanden bakom sig där det förekommit
            våld eller om det finns domar för brott i samband med det är det
            viktigt att ansökan avslås så att inte fler personer drabbas.
            Det är också viktigt att personer, när de ansöker om uppehållstillstånd,
            får information om vilka rättigheter och skyldigheter de har om
            de råkar illa ut när de kommer hit till Sverige.
          </note>
          <note>
            Fru talman! Däremot anser vi i Centerpartiet att de av regeringen
            föreslagna reglerna för fortsatt uppehållstillstånd trots att
            förhållandet har upphört bör ändras. Om personer väl har kommit
            hit till Sverige och på något sätt rotat sig här är det viktigt
            att personer som av någon anledning separerar och lämnar sitt
            förhållande före tvåårsgränsen ges möjlighet att stanna här om
            de så önskar.
          </note>
          <note>
            Regeringen förslår visserligen att fortsatt uppehållstillstånd
            ska kunna beviljas, trots att förhållande upphört, om den sökande
            eller dennes barn utsatts för våld eller handling som innefattar
            allvarlig kränkning av den sökandes eller barnets frihet eller
            frid, samt om andra starka skäl talar för att utlänningen ska
            ges fortsatt uppehållstillstånd.
          </note>
          <note>
            Vi anser att lagen ska ha en mjukare skrivning.
          </note>
          <note>
            Man borde ta stor hänsyn till förhållandena i hemlandet. Bara
            det faktum att parten en gång varit gift kan i vissa länder leda
            till totalt avståndstagande även av den egna familjen.
          </note>
          <note>
            När det gäller misstänkta skenäktenskap tycker vi inte att man
            ska ha samma generella regler.
          </note>
          <note>
            Regeringen skriver i motivtexten att den sökandes anknytning
            till hemlandet och de förhållanden som den sökande har att återvända
            till ska vara en del i en samlad bedömning. Centerpartiet anser
            att det ska vara en del i bedömningen på samma sätt som om den
            sökande har varit utsatt för våld eller annan kränkande behandling.
          </note>
          <note>
            I många länder är det över huvud taget inte möjligt att återvända
            utan att riskera att bli socialt utstött om man en gång varit
            gift. Därför bör tredje punkten i fjärde paragrafen - "- - - andra
            starka skäl talar för -
          </note>
          <note>
            - -" - ändras till "- - - andra skäl talar för - - -".
          </note>
          <note>
            I mitt anförande har jag varit väldigt könsneutral, då reglerna
            gäller både kvinnor och män. Men det råder ingen tvekan om att
            merparten av de personer som kommer hit och som berörs av detta
            betänkande är kvinnor.
          </note>
          <note>
            Fru talman! Till sist vill jag yrka bifall till reservation nr
            5 under mom. 4 och reservation 12 under mom. 9. Jag står givetvis
            bakom också övriga reservationer som Centerpartiet finns med på,
            men för tids vinnande yrkar jag enbart bifall till dessa reservationer.
          </note>
          <note type="speaker">
            Anf. 137 JOHAN PEHRSON (fp):
          </note>
          <note>
            Fru talman! Det betänkande vi nu behandlar om uppehållstillstånd
            på grund av anknytning har sitt ursprung i regeringens försök
            att åtgärda problem som ingen riktigt vet omfattningen av. Det
            gäller dels hur många som missbrukar regelsystemet och genom skenförhållanden
            försöker åberopa anknytning som grund för uppehållstillstånd i
            vårt land, dels frågan om hur vi ska förhindra att kvinnor, men
            även ibland män, från andra länder hamnar i problem i Sverige
            på grund av att människor i vårt land på olika sätt utnyttjar
            och i värsta fall fysiskt och psykiskt misshandlar eller kränker
            andra människor.
          </note>
          <note>
            Jag vill understryka att Folkpartiet liberalerna länge efterfrågat
            åtgärder på detta område. Vi är glada att riksdagen nu äntligen
            kan komma till beslut i dessa mycket komplicerade frågor.
          </note>
          <note>
            Att på ett tidigt stadium försöka komma åt problemen med skenäktenskap
            är en trist uppgift, men den är dessvärre nödvändig för att se
            till att vi upprätthåller en respekt för de regler vi har för
            invandring i övrigt. Det leder ofrånkomligen till en viss integritetskränkning
            redan i dag. De nu föreslagna och fördjupade ansträngningarna
            för att utreda seriositeten kommer naturligtvis att innebära ytterligare
            påfrestningar på den personliga integriteten.
          </note>
          <note>
            Folkpartiet liberalerna förutsätter att Invandrarverket eller
            dess uppdragstagare väljer att genomföra prövningen under så anständiga
            former som möjligt.
          </note>
          <note>
            Mest känsliga är dessa frågor när det på grund av olika faktorer
            finns risk för våld eller kränkning i förhållandet. Jag träffade
            nyligen, i måndags, flyktingsamordnare i Örebro kommun. Då diskuterade
            vi bl.a. problemet med män och kvinnor som på olika sätt utnyttjas
            och far illa i sin relation med svenska s.k. referenspersoner.
            De välkomnar att vi i dag debatterar det här och snart fattar
            beslut om att försöka minska dessa problem.
          </note>
          <note>
            Vi vet inte mycket om omfattningen av denna s.k.
          </note>
          <note>
            kvinnoimport, vilket det i huvudsak är fråga om. Vi vet att det
            finns både företag och enskilda som lockar hit kvinnor - ibland
            män - från Baltikum, Ryssland,
          </note>
          <note>
            Asien, Afrika och många andra länder med löfte om giftermål och
            en kärleksfull framtid i Sverige. För många blir tillvaron, som
            sagt, bra. Men för på tok för många har det blivit ett elände.
          </note>
          <note>
            Vi får rapporter från många kvinnojourer om kvinnor som har brutit
            upp från förhållanden på grund av just misshandel samt utnyttjande
            och förnedring av olika slag. Kvinnorna söker ofta hjälp sent,
            eftersom de saknar sociala kontaktnät. På grund av såväl isolering
            som språksvårigheter har de svårt att få tag i information om
            sina rättigheter och om var hjälp finns att tillgå i det svenska
            samhället. Det är inte heller ovanligt att män förbjuder kvinnor
            att t.ex. ta del av den svenskundervisning som de har rätt till
            i
          </note>
          <note>
            Sverige.
          </note>
          <note>
            De utsatta kvinnorna har hittills utvisats om de har vistats
            mindre än två år i Sverige. Det är endast i undantagsfall som
            det av humanitära skäl har funnits möjlighet att låta den misshandlade
            och kränkta personen få stanna i Sverige. Den ändring som nu sker
            kommer förhoppningsvis att råda bot på detta.
          </note>
          <note>
            Kvinnor som utvisas i dessa tragiska situationer möter nämligen
            vid återkomsten till sina hemländer en rad problem. De har t.ex.
            svårt att bli accepterade, inte minst eftersom skilsmässor i många
            kulturer ofta inte accepteras, vilket flera talare före mig har
            varit inne på. Detta är också i sig en stark drivkraft som gör
            att kvinnor med ännu ej permanenta uppehållstillstånd inte anmäler
            en våldsverkande man - det handlar oftast om män.
          </note>
          <note>
            När det gäller uppehållstillstånd i det första skedet vill Folkpartiet
            emellertid ifrågasätta de nu föreslagna förändringarna om att
            en ansökan om uppehållstillstånd ska kunna avslås på grund av
            risk för kränkning; det gäller åtminstone i fråga om Invandrarverket
            eller den som har fått uppdraget att bedöma dessa extremt subjektiva
            och mer eller mindre goda grunder. Ett särskilt skäl anses vara
            om det bedöms att det finns risk för våld eller annan allvarlig
            kränkning i förhållandet. Detta berör de personer som t.ex. tidigare
            har varit straffade eller män som tidigare har inlett flera förhållanden
            med utländska kvinnor som sedan har slutat i kränkningar eller
            elände.
          </note>
          <note>
            Vi ifrågasätter inte på något sätt syftet med den av majoriteten
            i utskottet föreslagna regeln. Men vi menar att det här inte ensamt
            kan utgöra ett tillräckligt skäl för avslag på ansökan om uppehållstillstånd.
            Vi bedömer att det är tillräckligt att information om referenspersonens
            bakgrund ges till den kvinna som söker uppehållstillståndet. Informationen
            ska kunna ges och införskaffas på ett liknande sätt som regeringen,
            genom lagändringar, föreslår i propositionen.
          </note>
          <note>
            Det innebär bl.a. att ett utdrag ur belastningsregistret ska
            kunna inhämtas om särskilda skäl föreligger.
          </note>
          <note>
            Referenspersoner i Sverige ska alltid tillfrågas om tidigare
            äktenskap och eventuella domar för brott samt självklart även
            få del av de uppgifter som lämnas ut. Vi menar att det dessutom
            ska vara kvinnan själv som, efter att ha fått adekvat information
            på sitt eget språk om eventuellt tidigare allvarligare missförhållanden,
            fattar beslut om hon ska fullfölja ansökan om uppehållstillstånd
            eller ej. Vi är medvetna om att det inte alltid är enkelt att
            fatta ett beslut om att avstå från ansökan på grund av information
            om den s.k.
          </note>
          <note>
            referenspersonen. Men det kan å andra sidan inte vara helt enkelt
            att som utskottsmajoriteten förordar lägga ansvaret för avslaget
            på ansökan om uppehållstillstånd på kvinnan. Hon får ju avslag
            på sin ansökan under förespeglingen att hon därmed skyddas från
            elände. Om detta kan trots allt statliga tjänstemän endast spekulera.
            Det finns ju ingenting annat än indicier.
          </note>
          <note>
            När det sedan gäller utlänningsmyndigheternas möjlighet att inhämta
            uppgifter ur olika register för att kontrollera om det finns en
            risk för kränkning menar vi att det är högst tveksamt att den
            även ska omfatta misstankeregistret. Ur rättssäkerhetssynpunkt
            är det inte rimligt att eventuella brott på utredningsstadiet
            ska kunna leda till nackdelar för medborgare än mindre för deras
            tilltänkta sambor eller äkta makar.
          </note>
          <note>
            Fru talman! För tids vinnande yrkar jag bifall till reservation
            4, men jag står självklart bakom samtliga
          </note>
          <note>
            Folkpartiets reservationer i betänkandet.
          </note>
          <note>
            Anf. 138 KERSTIN-MARIA STA-
          </note>
          <note>
            LIN (mp):
          </note>
          <note>
            Fru talman! Det kan hända att NIPU-utredningen var rätt enig,
            men jag har ändå tagit mig friheten att skriva en motion i det
            här mycket viktiga ämnet.
          </note>
          <note>
            Invandrarverket har varje år ca 10 000 anknytningsärenden att
            ta ställning till. I ungefär 14 % av ärendena uppkommer mer eller
            mindre allvarliga problem. Det handlar nästan uteslutande om kvinnor
            och i förekommande fall barn. Det här vill vi i Sverige förhindra.
          </note>
          <note>
            Det första man vill göra är en utredning för att se hur seriöst
            förhållandet är. Det är en grannlaga uppgift. Det här bör ske
            på ett mycket professionellt sätt, inte bara genom att man fyller
            i papper utan också genom muntliga utredningar, dvs. samtal.
          </note>
          <note>
            Som flera av talarna har sagt var vi på besök hos
          </note>
          <note>
            Invandrarverket i förra veckan. Det var mycket glädjande att
            höra inställningen när det gäller hur viktigt det är med dessa
            samtal och att de blir väldigt professionella och noggranna. Man
            har också utbildning i samtalsmetodik. Det gäller ju dels att
            inte hindra verklig kärlek, dels att upptäcka om det finns risk
            för att kvinnan kommer att fara illa i förhållandet i Sverige.
          </note>
          <note>
            Det som är mindre glädjande är diskrepansen mellan att man vill
            ha de här samtalen och resurserna.
          </note>
          <note>
            Vi måste jobba vidare med detta, så att Invandrarverket får dessa
            resurser.
          </note>
          <note>
            Särskilt grundliga utredningar bör göras när det är fråga om
            arrangerade äktenskap, precis som det står i betänkandet. Men
            vi håller inte med regeringen om -
          </note>
          <note>
            det här har man pratat om förut - att uppehållstillstånd bör
            kunna beviljas när det är fråga om förhållanden som kan konstateras
            ha sin bakgrund i traditionellt kulturmönster trots att parterna
            träffats i begränsad omfattning och kanske saknar närmare kunskap
            om varandra.
          </note>
          <note>
            Jag vill, precis som Ulla Hoffmann, fästa uppmärksamhet på vårt
            särskilda yttrande där vi bl.a.
          </note>
          <note>
            säger att man bör genomgå samma seriositetsprövning när det gäller
            arrangerade äktenskap som när det gäller andra anknytningsärenden.
          </note>
          <note>
            Jag talar nu först om att förhindra att en misshandelssituation
            uppstår. Det gäller alltså när det finns risk för att en kvinna
            som kommer hit far illa. Ett led i detta är att inhämta utdrag
            ur polisens register. Miljöpartiet anser att utdrag ur det registret
            alltid ska inhämtas rörande referenspersonen, inte bara om det
            finns särskilda skäl. I det här avseendet har vi t.o.m.
          </note>
          <note>
            stöd i Utlänningsnämndens remissvar på utredningen.
          </note>
          <note>
            Vi anser att om man alltid inhämtar uppgifter blir risken för
            diskriminering mindre.
          </note>
          <note>
            Men om det nu ändå skulle gå så illa att kvinnor kommer hit och
            blir misshandlade eller illa behandlade på andra sätt måste de
            ha hjälp. Den nya bestämmelsen innebär att uppehållstillstånd
            ska kunna beviljas trots att det inte har gått två år om förhållandet
            upphör, kanske på grund av misshandel. Vi tycker att det är för
            svagt. Vi vill ge utrymme för fortsatt uppehållstillstånd mer
            flexibelt och breddat, i första hand för att skydda de kvinnor
            och män - som det också kan handla om - som råkar illa ut. De
            måste få en större trygghet och säkerhet. Därför vill vi inte
            att det ska stå att man kan få stanna kvar även om två år inte
            har gått om det är övergrepp av allvarlig art. Vi anser att det
            räcker mycket väl med att det står
          </note>
          <note>
            "övergrepp". Handlar det om barn är alltid övergrepp allvarliga.
          </note>
          <note>
            Miljöpartiet begär avslag på förslaget att uppehållstillstånd
            med uppskjuten invandringsprövning ska kvarstå. Vi anser att det
            med den nuvarande ordningen sker fortlöpande kontroller av att
            ett förhållande verkligen existerar och att det i samband därmed
            ställs frågor av mycket stor privat karaktär. Vi tycker att det
            är ett alltför stort intrång i privatlivet och att frågorna snarare
            ställs i syfte att kunna utvisa människor än att skydda dem. Vi
            vill att det förfarandet ska ses över.
          </note>
          <note>
            Allra sist vill jag knyta ihop med att säga att Miljöpartiets
            motion helt och hållet är skriven utifrån de berörda kvinnornas
            situation.
          </note>
          <note type="speaker">
            Anf. 139 GUSTAF VON ESSEN (m) replik:
          </note>
          <note>
            Fru talman! Till Kerstin-Maria Stalin vill jag bara ställa en
            fråga.
          </note>
          <note>
            Vi hade på Johan Pehrsons initiativ en interpellationsdebatt
            i går med statsrådet Klingvall. Jag deltog också. Då talades det
            mycket om resurser till Invandrarverket. Vi sade också just att
            vi trodde att det skulle krävas mer resurser till Invandrarverket
            jämfört med nu om det här lagförslaget går igenom. Man har antagligen
            också tagit upp i anslagsyrkandet att man förutsatte att detta
            skulle träda i kraft så småningom.
          </note>
          <note>
            Jag och mina andra borgerliga kompisar har ju inte så stora möjligheter
            att påverka. Men det har ju
          </note>
          <note>
            Kerstin-Maria Stalins parti som är något slags stödparti till
            Socialdemokraterna. Det kunde vara intressant att höra om Kerstin-Maria
            Stalin nu kommer att arbeta för att Invandrarverket får det här
            resurstillskottet som Kerstin-Maria Stalin själv efterlyser.
          </note>
          <note>
            Anf. 140 KERSTIN-MARIA STALIN (mp)
          </note>
          <note>
            replik:
          </note>
          <note>
            Fru talman! Jag är inget slags stödparti, jag är ett stödparti.
          </note>
          <note>
            Det stod väldigt klart för mig när vi var på Invandrarverket
            att här var det, som jag sade, väldigt stor skillnad på ambitionen.
            Den är mycket bra och helt och hållet i linje med vår politik.
          </note>
          <note>
            Utifrån den vetskapen känner jag att jag skulle vilja jobba för
            mer resurser.
          </note>
          <note type="speaker">
            Anf. 141 GUSTAF VON ESSEN (m) replik:
          </note>
          <note>
            Fru talman! Det känns tryggt att få höra detta. Då kan vi se
            fram emot att Invandrarverket får det anslag som man anser sig
            behöva.
          </note>
          <note type="speaker">
            Anf. 142 MAUD BJÖRNEMALM (s):
          </note>
          <note>
            Fru talman! Diskuterad - ifrågasatt, så kan man säga om den s.k.
            tvåårsregeln eller uppskjuten invandringsprövning, som det egentligen
            heter.
          </note>
          <note>
            Sedan lång tid har det varit personer som fått uppehållstillstånd
            på grund av anknytning genom äktenskap eller samboförhållanden
            som varit den dominerande invandringen. Under några år med allvarliga
            krigssituationer har människor med asylskäl utgjort ett större
            antal än anknytningsinvandringen. Uppehållstillstånd för personer
            med skyddsbehov ligger utanför den reglerade invandringen.
          </note>
          <note>
            Vi har flera gånger under åren i den här kammaren diskuterat
            uppskjuten invandringsprövning eller den s.k. tvåårsregeln. Massmedierna
            har i dramatiska reportage skildrat olika utländska kvinnors öden.
          </note>
          <note>
            Riksdagsledamöter har också i motioner behandlat behovet av skydd
            för de utländska kvinnor som misshandlas av sina män.
          </note>
          <note>
            Frågan om uppskjuten invandringsprövning och hur behovet av skydd
            för de utländska kvinnor som misshandlas av sina män ska tillgodoses
            har nu noga utretts. Dåvarande invandrarminister Leif Blomberg
            tillsatte Anknytningsutredningen, där uppdraget var att undersöka
            hur man kan undvika att utländska medborgare som kommer hit kommer
            att utsättas för misshandel eller annan kränkande behandling.
          </note>
          <note>
            Den utredningen överlämnades i februari 1998 till
          </note>
          <note>
            NIPU-utredningen för ställningstagande. Eftersom jag var ledamot
            av utredningen tycker jag att det är intressant att följa frågan
            så att säga från ax till limpa, eller från utredningens arbete
            till proposition och till socialförsäkringsutskottets betänkande.
          </note>
          <note>
            NIPU ägnade mycken tid åt att diskutera anknytningar, tvåårsregeln
            och utländska kvinnors och mäns risk för misshandel och kränkningar
            och hur behovet av skydd skulle tillgodoses.
          </note>
          <note>
            Det fanns bland kommittéledamöterna en enighet om att reglerna
            om uppskjuten invandringsprövning ska behållas och ingå i lagstiftningen.
          </note>
          <note>
            Vad jag tycker att man bör komma ihåg när vi diskuterar de här
            frågorna är att de flesta anknytningsärendena är seriösa och åtminstone
            ur tillståndssynpunkt oproblematiska. Den uppskjutna invandringsprövningen
            gäller inte enbart länder i Sydostasien, utan också länder som
            t.ex. USA, Kanada,
          </note>
          <note>
            Australien.
          </note>
          <note>
            En fråga som man också kan ställa är hur vanligt det är att framför
            allt kvinnor blir utsatta för våld och övergrepp.
          </note>
          <note>
            Anknytningsutredningen gjorde ett antal utfrågningar med representanter
            för kvinnojourer och även en utfrågning med företrädare för socialtjänsten
            och olika samverkansgrupper inom sjukvården.
          </note>
          <note>
            I propositionen redogörs också för den intervjuundersökning som
            SCB gjort åt Anknytningsutredningen med utländska kvinnor som
            på grund av anknytning fick sitt första tillfälliga uppehållstillstånd
            under 1992 och som före den 1 juli 1996 fick sitt permanenta uppehållstillstånd.
            Urvalet omfattade 930
          </note>
          <note>
            personer. Av dem föll 341 bort. De flesta, eller 230
          </note>
          <note>
            personer, för att de inte kunde anträffas. Det var endast 31
            stycken som inte ville delta i undersökningen.
          </note>
          <note>
            Det blev alltså 589 personer kvar.
          </note>
          <note>
            Bortfallet och den omständigheten att flera kvinnor på grund
            av språksvårigheter inte kunde besvara frågorna gör att resultatet
            inte kan säkerställas rent statistiskt. Men det ger ändå en uppfattning
            om de utländska kvinnornas situation.
          </note>
          <note>
            En sammanfattning visar att 13 % har farit illa i förhållandet
            och att 6 % har varit utsatta för våld.
          </note>
          <note>
            De flesta kvinnorna kom från Polen, Thailand,
          </note>
          <note>
            Ryssland och Irak. Majoriteten hade sökt hjälp, och de flesta
            tyckte att hjälpen varit bra.
          </note>
          <note>
            De allra flesta förhållandena hade upphört.
          </note>
          <note>
            Det är därför viktigt att så långt som det är möjligt förhindra
            att någon får ett uppehållstillstånd där anknytningen leder till
            att man sedan blir utsatt för våld eller allvarliga kränkningar.
            Det gäller att gå balansgången, dels att inte försvåra för seriösa
            förhållanden, dels att förhindra att uppehållstillstånd på grund
            av anknytning inte missbrukas.
          </note>
          <note>
            De flesta som söker uppehållstillstånd på anknytning gör det
            för att man vill leva tillsammans och för att den som gör det
            ska ha rätt att bosätta sig här. Det är en del av vår invandringspolitik.
            Det stora flertalet förhållanden fungerar utan andra problem än
            de som också uppstår i andra förhållanden.
          </note>
          <note>
            De som söker uppehållstillstånd kommer från många olika länder,
            från olika sociala och kulturella miljöer. Den de flyttar till
            kan vara svensk men också en landsman eller invandrare med annan
            nationalitet än den egna.
          </note>
          <note>
            Det finns de, framför allt kvinnor, som lockas hit med falska
            löften om ett annorlunda och bättre liv, och det finns de, både
            kvinnor och män, som själva söker en möjlighet till en bättre
            tillvaro i vårt land än vad man har i hemlandet. De är mycket
            angelägna om att komma hit.
          </note>
          <note>
            För den som i dag vill komma till Sverige finns egentligen bara
            två sätt. Det ena är att ha skyddsbehov, dvs. att söka asyl. Det
            andra är anknytning. Skenäktenskap är ett sätt att kringgå den
            reglerade invandringen.
          </note>
          <note>
            Det var inte utan orsak som EU i december 1997
          </note>
          <note>
            beslöt om en resolution med åtgärder som bör vidtas för att bekämpa
            skenäktenskap.
          </note>
          <note>
            Fru talman! En bra och grundlig utredning där båda parter hörs
            muntligt måste vara utgångspunkten för att kunna göra en bedömning
            om förhållandet är seriöst eller ej. Det är i regel svårare att
            lämna oriktiga uppgifter vid en muntlig utredning än att sätta
            sitt namn på ett papper som inte innehåller hela sanningen. En
            muntlig utredning ger också möjligheter till följdfrågor.
          </note>
          <note>
            I dag ställs krav på att förhållandet har varat en tid, att parterna
            träffats i viss utsträckning, att de har god kännedom om varandra
            och att de har ett gemensamt språk. Hänsyn tas också till om de
            har barn eller väntar barn.
          </note>
          <note>
            I propositionen föreslås nu att båda parter ska höras muntligt,
            dvs. också referenspersonen i Sverige. I
          </note>
          <note>
            propositionen sägs att det får bedömas som seriöst om det inte
            finns indikationer på att det är ett skenäktenskap eller skenförhållande.
          </note>
          <note>
            Det är möjligt att grundligare utredningar kan komma att leda
            till fler avslag därför att det har kommit fram omständigheter
            som talar mot att uppehållstillstånd ska beviljas. Men ett avslag
            på en ansökan om uppehållstillstånd på grund av anknytning är
            inte ett avslag för all framtid. Är förhållandet hållbart så går
            det bra att återkomma efter en tid med en ny ansökan.
          </note>
          <note>
            I propositionen föreslås också att referenspersoner i Sverige
            alltid ska tillfrågas om tidigare äktenskap eller samboförhållanden
            och eventuella domar för brott. Utdrag ur polisens register ska
            kunna inhämtas om det finns särskilda skäl för det. Utdrag bör
            endast gälla påföljder för brott enligt 3, 4 eller 6 kap. i brottsbalken,
            dvs. brott mot liv och hälsa, brott mot frihet och frid samt sexualbrott,
            uppgift om besöksförbud samt i vissa fall uppgifter ur misstankeregistret.
            Statens invandrarverk ska ha rätt till terminalåtkomst till polisens
            register. Uppgifter om äktenskap ska kontrolleras i det lokala
            folkbokföringsregistret om det finns anledning till det.
          </note>
          <note>
            Detta har ju kommit till för att skydda den sökande i ett anknytningsförhållande.
            Det ska vara möjligt att även om förhållandet framstår som seriöst
            att vägra uppehållstillstånd där det finns en påtaglig risk för
            våld eller allvarliga kränkningar. Det måste vara angeläget för
            myndigheterna att kunna kontrollera om uppgifter som kommit fram
            är sanna.
          </note>
          <note>
            När det gäller att inhämta uppgifter ur misstankeregister finns
            det två reservationer.
          </note>
          <note>
            Den ena reservationen, nr 5, är från Folkpartiet,
          </note>
          <note>
            Kristdemokraterna, Moderaterna och Centern. De anser att det
            ska vara uteslutet att inhämta utdrag ur misstankeregistret vid
            ärenden som gäller uppehållstillstånd. Det skulle kunna, menar
            reservanterna, få negativa konsekvenser om personen i fråga inte
            är skyldig till de brott han eller hon är misstänkt för.
          </note>
          <note>
            Jag anser att det är underligt att vi här talar om hur kvinnan
            ska skyddas mot våld och kränkningar och så ska den beslutande
            myndigheten undanhållas informationen om att referenspersonen
            är misstänkt för ett mycket grovt våldsbrott. Självklart måste
            myndigheten få den informationen, även om man ska avvakta domstolsprövning
            eller åklagarens beslut om åtal innan man fattar beslut om uppehållstillstånd.
            Givetvis ska referenspersonen få veta att registerutdrag kommer
            att begäras in. Jag yrkar avslag på reservation nr 5.
          </note>
          <note>
            Miljöpartiet går i sin reservation nr 6 den motsatta vägen och
            begär att utdrag ur misstankeregistret alltid ska inhämtas, inte
            bara om det föreligger särskilda skäl.
          </note>
          <note>
            Utskottsmajoriteten är av den uppfattningen att av integritetsskäl
            ska uppgifter inte hämtas in regelmässigt när det gäller referenspersoner
            i anknytningsärenden. Ett skäl att inhämta uppgifter kan vara
            att det vid utredningen kommit fram att referenspersonen är kriminellt
            belastad. Jag yrkar avslag också på reservation nr 6.
          </note>
          <note>
            Fru talman! Vad händer om kvinnan trots en grundlig utredning
            ändå råkar ut för våld, misshandel och kränkningar?
          </note>
          <note>
            När ett förhållande upphör innan två år har gått på grund av
            att den sökande eller sökandens barn utsatts för våld eller handlingar
            som innefattar allvarliga kränkningar av deras frihet eller frid
            ska uppehållstillstånd kunna beviljas - vilket framgår av den
            lagstiftning vi nu ska besluta om. Det kan vara en svår gräns
            att dra, och en samlad bedömning bör göras i varje enskilt fall.
            Enligt propositionen ska formella krav inte ställas på dokumentation.
            Hänsyn ska tas till samtliga omständigheter, främst till misshandel
            eller illa behandling, om det finns barn i förhållandet, om sökanden
            riskerar att bli socialt utstött vid återkomsten till hemlandet
            eller om han eller hon är etablerad i arbetslivet. Ju närmare
            tvåårsgränsen äktenskapet eller sammanboendet har kommit att vara
            desto lägre krav kan ställas på omständigheterna. Men om varje
            slag av våldshandling eller kränkning som sökanden eller sökandens
            barn utsatts för skulle medföra en obetingad rätt till fortsatt
            uppehållstillstånd i Sverige skulle regeln kunna missbrukas för
            att kringgå invandringsbestämmelserna.
          </note>
          <note>
            När det gäller uppehållstillstånd för andra än asylsökande är
            huvudregeln att tillstånd i princip ska ha beviljats före inresan
            i landet. Kravet på uppehållstillstånd före inresan är viktigt
            för att kunna upprätthålla en reglerad invandring. Undantag ska
            kunna göras om utlänningen har stark anknytning till personen
            som är bosatt i Sverige och om det inte kan krävas att utlänningen
            återvänder till ett annat land och där ansöker om uppehållstillstånd
            i Sverige. Här handlar det om en skälighetsbedömning. De flesta
            länder har ett principiellt krav på uppehållstillstånd före inresa,
            oftare mer restriktivt än vad Sverige har.
          </note>
          <note>
            Fru talman! I den proposition och det betänkande som vi nu behandlar
            finns också ett förslag om namnbyte. Regeringen föreslår att Invandrarverket
            byter namn till Migrationsverket. Det nya namnet speglar bättre
            verkets nuvarande uppgifter som central utlänningsmyndighet.
          </note>
          <note>
            Fru talman! Jag yrkar bifall till utskottets hemställan och avslag
            på samtliga reservationer.
          </note>
          <note type="speaker">
            Anf. 143 ULLA HOFFMANN (v) replik:
          </note>
          <note>
            Fru talman! Jag trodde inte att jag hörde rätt när
          </note>
          <note>
            Maud Björnemalm sade att om varje slag skulle ge uppehållstillstånd
            skulle det leda till att reglerna kommer att kringgås. Jag kan
            inte tolka det på annat sätt än att det faktiskt fortfarande kommer
            att finnas en viss misshandelsgaranti med viss returrätt för dessa
            män. Det är beklagligt.
          </note>
          <note>
            Gustaf von Essen nämnde tidigare den eniga utredningen NIPU,
            som Maud Björnemalm också satt med i. Utredningen definierade
            vad begreppen skulle innehålla. Jag kan inte förstå varför inte
            Maud Björnemalm fortfarande står bakom dem.
          </note>
          <note>
            I betänkandet framgår att enligt vad utskottet har erfarit kommer
            frågan om arrangerade äktenskap och hur seriositetsprövningen
            eventuellt kan förbättras att belysas i den kommande utredningen
            om anhöriginvandring, och utredningen ska om så erfordras lägga
            fram förslag i frågan. Jag uttryckte tidigare en oro för att det
            inte har kommit några direktiv och att det inte har tagits några
            initiativ för att tillsätta utredningen.
          </note>
          <note>
            Skulle Maud Björnemalm kunna glädja mig och andra i dag med att
            tala om att Maud Björnemalm har erfarit när utredningen ska komma
            till stånd?
          </note>
          <note type="speaker">
            Anf. 144 MAUD BJÖRNEMALM (s) replik:
          </note>
          <note>
            Fru talman! Först var det frågan om misshandel.
          </note>
          <note>
            Vi har noga diskuterat frågan i NIPU-utredningen, och vi har
            diskuterat frågan i utskottet. Vi går så långt vi kan för att
            skydda kvinnan. Men vi ska vara medvetna om, Ulla Hoffmann, att
            det finns både de män och de kvinnor som till varje pris vill
            komma till
          </note>
          <note>
            Sverige. Det är en balansgång att gå. Kvinnorna måste skyddas,
            men vi måste förhindra att lagen missbrukas.
          </note>
          <note>
            Vi diskuterade i NIPU om vi skulle räkna upp vad vi ansåg som
            våld, misshandel och kränkningar. Men vi gjorde inte det eftersom
            vi ansåg att lagen skulle bli alltför fyrkantig. Man måste göra
            en sammanvägning av alla omständigheter.
          </note>
          <note>
            Man kan väl ändå säga att den samlade bedömningen i varje enskilt
            fall får bli grunden för att uppehållstillstånd ska kunna beviljas.
            Här skiljer det sig naturligtvis från situation till situation
            och från person till person. Och, som jag sade tidigare, kan det
            inte ställas några formella krav på dokumentation, men man måste
            vara medveten om att för att uppehållstillstånd ska beviljas ska
            det vara fråga om allvarligt våld eller allvarlig kränkning.
          </note>
          <note>
            Sedan när det gäller arrangerade äktenskap står det faktiskt,
            Ulla Hoffmann, inskrivet i utskottets betänkande att frågan kommer
            att behandlas i den anhörigutredning som ska ske.
          </note>
          <note>
            Jag vill också påminna Ulla Hoffmann om att det är riksdagen
            som har beställt denna utredning av regeringen. Regeringen har
            alltså att effektuera riksdagens beställning, så utredningen kommer.
          </note>
          <note type="speaker">
            Anf. 145 ULLA HOFFMANN (v) replik:
          </note>
          <note>
            Fru talman! Jag kan inte förstå inställningen att det finns kvinnor
            som till varje pris skulle vilja komma till Sverige, så att de
            därför skulle vara mer benägna att utsätta sig för misshandel
            än andra kvinnor.
          </note>
          <note>
            Jag kan inte tolka det på annat sätt än att Maud Björnemalm faktiskt
            gör skillnad på utländska och svenska kvinnor och anser att utländska
            kvinnor skulle vara mer stryktåliga.
          </note>
          <note>
            Jag kan heller inte se varför man inte i betänkandet hade kunnat
            göra en hänvisning till det som NIPU
          </note>
          <note>
            säger. Vi har inte begärt att det ska skrivas in i någon lagstiftning,
            utan det enda vi har begärt är att det ska komma in i förarbetena
            i betänkandet. Jag kan inte se annat än att det här också står
            i strid med FN:s konvention om våld mot invandrade kvinnor.
          </note>
          <note>
            Sedan är jag visst medveten om att det är riksdagen som har beställt
            utredningen om anhöriginvandringen. Det var närmare bestämt den
            15 mars 1999.
          </note>
          <note>
            Jag satt i utskottet, och det var jag som drev på för att det
            skulle ske skyndsamt. Det har inte hänt någonting på ett år, och
            det tycker inte jag är skyndsamt.
          </note>
          <note>
            Nu finns det alltid möjligheter för dem som befinner sig i kammaren
            att anmäla sig till talarlistan och ge besked. Det finns alltså
            möjligheter för oss att i dag få reda på om regeringen har börjat
            arbeta med direktiven och om det är så att utredningen kommer
            ganska snart, för detta med arrangerade äktenskap och anhöriginvandring
            är två väldigt viktiga frågor i svensk flyktingpolitik.
          </note>
          <note type="speaker">
            Anf. 146 MAUD BJÖRNEMALM (s) replik:
          </note>
          <note>
            Fru talman! Vi har gått så långt som vi kan, Ulla
          </note>
          <note>
            Hoffmann, för att skydda de utländska kvinnorna mot våld och
            misshandel. Men man kan ju aldrig garantera att inte kvinnorna
            kommer att utsättas för våld eller misshandel. Det händer ju dagligdags
            svenska kvinnor. Hur ska vi kunna skydda de utländska kvinnorna
            när vi inte kan skydda ens de svenska kvinnorna?
          </note>
          <note>
            Sedan när det gäller utredningen vet jag att man håller på att
            arbeta med direktiven, så ha lite tålamod,
          </note>
          <note>
            Ulla Hoffmann, den kommer.
          </note>
          <note type="speaker">
            Anf. 147 MAGDA AYOUB (kd) replik:
          </note>
          <note>
            Fru talman! I propositionen föreslår regeringen att seriositetsprövningen
            ska skärpas. Några preciseringar av vad som menas har man inte
            gjort. Jag undrar om Maud Björnemalm skulle kunna tala om ifall
            det kommer något mer om detta.
          </note>
          <note>
            Jag vill också ställa en fråga till Maud Björnemalm om misstankeregistret.
            Varför begära utdrag ur misstankeregistret om personer om de inte
            är dömda?
          </note>
          <note>
            Vi anser fortfarande att man inte ska göra det om personen inte
            är dömd. Jag skulle vilja höra synpunkter på detta.
          </note>
          <note type="speaker">
            Anf. 148 MAUD BJÖRNEMALM (s) replik:
          </note>
          <note>
            Fru talman! Seriositetsprövningen ökar ju, kan man säga, när
            båda personerna hörs. Också den referensperson som finns i Sverige
            hörs ju nu muntligt, inte bara den sökande. Det står också både
            i propositionen och i utskottsbetänkandet att man ska göra grundliga
            utredningar. I och med att man hör referenspersonen här i Sverige
            muntligt har man ju tillfälle att ställa fler och grundligare
            frågor än vad man kan göra när man ställer frågorna skriftligt.
          </note>
          <note>
            Sedan detta med misstankeregistret. Är det så att det kommer
            fram uppgifter som tyder på att referenspersonen är kriminellt
            belastad, vilket kan framkomma i utredningen där man ju också
            ska ställa frågor om brott, finns det möjligheter att begära utdrag
            ur misstankeregistret för att se om personen är misstänkt för
            grovt våldsbrott. Jag tycker att det är rimligt att man inte fattar
            beslut om uppehållstillstånd så länge en misstanke kvarstår. Man
            kan ju dröja med att fatta beslutet. Magda Ayoub kan ju tänka
            sig vad som skulle hända om man fattade beslut om uppehållstillstånd
            och referenspersonen som sedan blir dömd för grovt våldsbrott.
            Då skulle kritiken komma så att säga i efterhand. Nu försöker
            man ju, som jag antar att Magda Ayoub är med på, skydda de här
            kvinnorna. Att man säger nej till uppehållstillstånd är för att
            skydda kvinnorna, för att de inte ska komma hit och råka ut för
            våld och misshandel, när man ser att det finns en uppenbar risk
            för detta.
          </note>
          <note type="speaker">
            Anf. 149 MAGDA AYOUB (kd) replik:
          </note>
          <note>
            Fru talman! Det gläder mig att Maud Björnemalm säger att man
            ska göra grundliga utredningar och att de ska vara muntliga. Jag
            vill då understryka att det är jätteviktigt att ha auktoriserade
            tolkar av samma kön som den som förhörs, för vi ser väldigt ofta
            att det bara är tjänstemän eller anhöriga som är med vid förhören.
            Jag vill understryka att det är viktigt att ha en auktoriserad
            tolk av samma kön. Det gläder mig att det blir muntliga och inte
            bara skriftliga förhör.
          </note>
          <note>
            När det gäller misstankeregistret förstår jag fortfarande inte.
            Är man inte dömd enligt svensk lag, varför ska då personer dömas
            i alla fall? Jag har svårt att godta detta. Om en person finns
            med i misstankeregistret men inte ens har begått något brott ännu,
            ska man då döma personen i förväg?
          </note>
          <note type="speaker">
            Anf. 150 MAUD BJÖRNEMALM (s) replik:
          </note>
          <note>
            Fru talman! Om en person är misstänkt för brott har man att avvakta
            om åklagaren ska föra detta brott till domstol, så det är alltså
            redan brott begånget. Man är i och för sig oskyldig till dess
            man är dömd, men man kan ändå vara misstänkt för brott. Jag kan
            inte förstå varför det under den här processen ska fattas beslut
            om ett eventuellt uppehållstillstånd för en person som kommer
            från ett annat land där personen kan råka ut för våld och misshandel.
            Varför ska man då inte kunna avvakta med beslutet?
          </note>
          <note>
            Anf. 151 KERSTIN-MARIA STALIN (mp)
          </note>
          <note>
            replik:
          </note>
          <note>
            Fru talman! Först vill jag säga att jag är glad att jag poängterade
            - och jag gör det nu igen - att den här lagen ska vara till för
            att skydda människor i första hand, inte för att utvisa misstänkta
            lycksökare.
          </note>
          <note>
            Sedan vill jag passa på att yrka bifall till några reservationer,
            och det är reservationerna 6, 10, 14 och
          </note>
          <note>
            15.
          </note>
          <note type="speaker">
            Anf. 152 MAUD BJÖRNEMALM (s) replik:
          </note>
          <note>
            Fru talman! Man kan säga att hela propositionen är till för att
            skydda människor. Den är inte till för att avvisa människor. Men
            vi kan aldrig komma ifrån att det finns människor som missbrukar
            rätten till uppehållstillstånd i Sverige. Det finns ju skenäktenskap.
          </note>
          <note>
            Det är ingen tillfällighet att EU har infört regler mot skenäktenskap.
            Det ska man inte blunda för. Men propositionen går ut på att skydda
            kvinnor och män från att komma hit och bli illa behandlade.
          </note>
          <note>
            Anf. 153 KERSTIN-MARIA STALIN (mp)
          </note>
          <note>
            replik:
          </note>
          <note>
            Fru talman! Det är riktigt att man inte ska blunda för det, men
            det ska inte heller få den här slagsidan.
          </note>
          <note type="speaker">
            Anf. 154 MAUD BJÖRNEMALM (s) replik:
          </note>
          <note>
            Fru talman! Det tycker jag inte heller att det har fått. Jag
            tycker inte att det är fel att påpeka i diskussionen att det finns
            människor som missbrukar både asylrätten och anknytningsrätten
            när det gäller uppehållstillstånd i Sverige. Det är dock inte
            den stora debatten. Den stora debatten och diskussionen gäller
            hur vi ska skydda kvinnor som vill komma hit från att misshandlas
            samtidigt som vi ska gå balansgången och beakta de seriösa förhållandena.
            Det är naturligtvis ingen lätt balansgång.
          </note>
          <note>
            Man kan ju tro att alla som söker uppehållstillstånd på anknytning
            kommer att blir misshandlade.
          </note>
          <note>
            Så är inte fallet. Som jag sade i den här utredningen var det
            13 % i den undersökning som SCB gjorde som hade farit illa i förhållandet,
            och 6 % hade misshandlats. Det är klart att 6 % är mycket och
            att det är allvarligt för de kvinnor som blir misshandlade. Det
            är klart att vi ska skydda och hjälpa dem. Men det är inte den
            stora majoriteten av dem som kommer hit på anknytningsinvandring.
            De blir inte misshandlade. De flesta förhållanden är seriösa och
            bra. Det måste man också komma ihåg i den här debatten.
          </note>
          <note>
            Anf. 155 DESIRÉE PETHRUS ENG-
          </note>
          <note type="speaker">
            STRÖM (kd):
          </note>
          <note>
            Fru talman! Jag skulle bara kort vilja ta upp en principiell
            fråga i betänkandet som jag vill lyfta fram, nämligen detta med
            arrangerade äktenskap. Det gäller den svenska statens syn på arrangerade
            äktenskap.
          </note>
          <note>
            Regeringens bedömning är ju att uppehållstillstånd bör kunna
            beviljas för arrangerade äktenskap trots att parterna som det
            står träffats i begränsad omfattning.
          </note>
          <note>
            Röda korset har som remissinstans sagt att man ska respektera
            olika traditioner men att kvinnor kan känna sig tvingade att ingå
            äktenskap. De vill att frågan utreds vidare. Anknytningsutredningens
            egna undersökningar tyder på att de finns kvinnor i arrangerade
            äktenskap som far illa. Det är ett ologiskt resonemang från majoriteten
            i betänkandet om att det ska vara frivilligt samtidigt som parterna
            kan sakna kunskap om varandra. Hur kan det då vara frivilligt?
          </note>
          <note>
            Jag tycker att arrangerade äktenskap ligger nära
          </note>
          <note>
            EU:s resolution om skenäktenskap. Många av indikationerna är
            lika. Det förslag som nu ligger framme är inte bra vad avser arrangerade
            äktenskap. Det gynnar enligt min mening inte kvinnors situation.
            En kvinna riskerar att via svensk lagstiftning komma till en man
            i Sverige som hon knappt känner, och hon vet inte alltid vad som
            väntar.
          </note>
          <note>
            Enligt uppgift kom en halv miljon kvinnor under
          </note>
          <note>
            1995 in i EU-området från andra länder. Många av dem hamnade
            på könsmarknaden. Människohandel vill vi naturligtvis alla stävja.
            Det är synd att Vänsterpartiet och Miljöpartiet inte har bifallit
            sina motioner utan bara gått med på regeringens förslag om en
            utredning. Vi vet ingenting om när ett förslag kommer.
          </note>
          <note>
            Det känns väldigt osäkert var det här ska landa.
          </note>
          <note>
            Fru talman! Jag beklagar att v och mp har ställt upp på regeringens
            förslag. En fråga till Socialdemokraterna som kanske statsrådet
            Klingvall, som är här, skulle vilja svara på är: När kommer den
            här utredningen som vi har hört om? Och vilken syn har partiet,
            Socialdemokraterna, på arrangerade äktenskap?
          </note>
          <note type="speaker">
            Anf. 156 MAUD BJÖRNEMALM (s):
          </note>
          <note>
            Fru talman! Jag kan inte svara för alla socialdemokrater, men
            det skulle inte förvåna mig om vi alla har samma uppfattning;
            att vi inte tycker om arrangerade äktenskap. Sedan är det fråga
            om hur pass realistisk man ska vara. Vi vet att de arrangerade
            äktenskapen finns. Jag tror inte att vi gör oss av med problemen
            om vi nu skulle besluta om en lagstiftning.
          </note>
          <note>
            Jag tror att det handlar om ett långsiktigt arbete när det gäller
            de arrangerade äktenskapen, om att informera och ha kontakter
            med invandrarorganisationerna. Det är ju invandrarna som så att
            säga själva i grunden måste bryta med sina gamla traditioner.
          </note>
          <note>
            Vad vi har försökt göra, vad vi bl.a. försökte göra i NIPU-utredningen,
            var att diskutera hur vi på bästa sätt skulle kunna klara det
            här med de arrangerade äktenskapen. Där kom vi fram till att det
            vi kunde göra var att genomföra grundliga sociala utredningar
            med den person som fanns i Sverige för att se om den personen
            var tvingad eller själv accepterade den gamla traditionen med
            arrangerade äktenskap.
          </note>
          <note>
            Det här är inte ett så enkelt problem som man vill göra gällande
            när man bara säger att man vill förbjuda det här. Det handlar
            om unga människor som också ingår i en stor familje- och släktgemenskap
            och om hur de i framtiden ska kunna bevara denna om de inte följer
            den gamla traditionen. Här finns alltså faktiskt mycket att diskutera,
            något som man också ska göra i den kommande utredning som ju lär
            vara på gång snart.
          </note>
          <note>
            Anf. 157 DESIRÉE PETHRUS ENG-
          </note>
          <note type="speaker">
            STRÖM (kd):
          </note>
          <note>
            Fru talman! Det innebär alltså att Socialdemokraterna ännu inte
            har tagit ställning till om arrangerade äktenskap är bra eller
            dåliga?
          </note>
          <note type="speaker">
            Anf. 158 MAUD BJÖRNEMALM (s):
          </note>
          <note>
            Fru talman! Jag säger ju att jag utifrån svensk utgångspunkt
            inte tycker om arrangerade äktenskap, självklart inte. Men de
            finns. De finns i andra kulturer. Frågan är hur vi hanterar frågan
            här i Sverige när vi samtidigt säger att man ska behålla sitt
            kulturmönster när man kommer hit. Var går då gränsen, och hur
            kommer man till rätta med det här problemet för de ungdomar som
            kommer från andra kulturer men som har vuxit upp i det svenska
            samhället och fått del av svenska värderingar?
          </note>
          <note>
            Hur hjälper man dem i deras situation i kollisionen mellan det
            gamla kulturmönstret och det svenska mönstret att leva? Det är
            inte alldeles enkelt. Det fordrar kontakter med invandrarorganisationerna.
            Det fordrar respekt för andra människors kulturer. Det är de problemen
            man måste diskutera och titta på. Man måste lyssna och lära och
            se vad förslaget sedan blir.
          </note>
          <note>
            Vill man göra det väldigt enkelt för sig kan man säga att vi
            i Sverige inte tycker om arrangerade äktenskap. Alltså instiftar
            vi en lag mot dem. Det är ungefär som att göra som strutsen, köra
            huvudet i sanden och säga att ser man inte problemen så finns
            de inte. De finns, och vi måste ta itu med dem. Men vi måste göra
            det på ett värdigt sätt.
          </note>
          <note>
            Anf. 159 DESIRÉE PETHRUS ENG-
          </note>
          <note type="speaker">
            STRÖM (kd):
          </note>
          <note>
            Fru talman! Jag kan bara beklaga, för jag tycker att riksdagen
            är det ställe där vi ska stifta lagar utifrån det som vi tror
            är rätt. FN har ju också skrivit i en kvinnokonvention att kvinnor
            ska vara med på att gifta sig. Man ska känna till och veta vem
            det är man ingår äktenskap med. Det är en mänsklig rättighet.
          </note>
          <note>
            Jag kan inte se hur det här skiljer sig från EU:s resolution
            som ni själva skriver om i propositionen, om att makarna t.ex.
            inte har träffat varandra före äktenskapet. Jag kan bara beklaga.
            Jag tycker att det är tråkigt att foten inte har satts ned på
            just det avsnitt som gäller arrangerade äktenskap. Det är bara
            att beklaga.
          </note>
          <note type="speaker">
            Anf. 160 MAUD BJÖRNEMALM (s):
          </note>
          <note>
            Fru talman! Vi får väl se vad den kommande utredningen ger för
            resultat. Jag tror att alla som sitter i utskottet, även Desirée
            Pethrus Engström, vet att det i utskottsbetänkandet står att det
            här ska diskuteras i den kommande utredningen om anhöriginvandring.
          </note>
          <note>
            Jag förstår inte varför man har så bråttom med att försöka få
            något slags beslut fattat. Låt oss nu se vad den här utredningen
            kommer fram till. Då kan vi föra diskussionen om förslaget är
            tillräckligt.
          </note>
          <note>
            Jag trodde faktiskt att kristdemokraterna respekterade andra
            människors kultur och sedvänjor. Hur illa de än rimmar med detta
            måste man ändå ha respekt för att de förekommer. Hur illa vi än
            tycker om arrangerade äktenskap så finns de. Och vad gör vi åt
            problemen med framför allt de ungdomar som har vuxit upp i det
            svenska samhället med de värderingar som vi har och som ska brytas
            mot gamla kulturella sedvänjor? Det är inte enkelt, Desirée Pethrus
            Engström. Och vi gör inte ungdomarna någon tjänst genom att snabbt
            försöka fatta beslut i den här frågan.
          </note>
          <note>
            Anf. 161 DESIRÉE PETHRUS ENG-
          </note>
          <note type="speaker">
            STRÖM (kd):
          </note>
          <note>
            Fru talman! Jag tycker naturligtvis att man ska respektera kulturella
            sedvänjor. Men när det gäller arrangerade äktenskap, och det är
            just det som jag bryter ut här, så tror jag att det är en kulturell
            sedvänja som kanske framför allt vi kvinnor måste jobba mot.
          </note>
          <note>
            Propositionen och betänkandet kommer nu att skapa en osäkerhet
            när det gäller var vi i den svenska riksdagen står. Det är det
            som jag beklagar, att vi inte har satt ned foten när det gäller
            arrangerade äktenskap.
          </note>
          <note type="speaker">
            Anf. 162 MAUD BJÖRNEMALM (s):
          </note>
          <note>
            Fru talman! Jag tror inte att Desirée Pethrus Engström har förstått
            allvaret i den här frågan. Under
          </note>
          <note>
            NIPU-utredningens gång hade jag flera träffar med unga utländska
            kvinnor för att diskutera detta och se om man kunde komma fram
            med något förslag i
          </note>
          <note>
            NIPU-utredningen. De var inte heller så förtjusta i de arrangerade
            äktenskapen. Men de påtalade också svårigheten. Man ska komma
            ihåg att detta är ett gammalt traditionellt kulturmönster där
            familjerna, även om de vistas i Sverige, fortfarande har kvar
            den här traditionen med arrangerade äktenskap. Och de flickor
            - det handlar framför allt om flickor - som inte accepterar detta
            utesluts ur familjegemenskapen och ur släktgemenskapen. Och det
            fordrar en oerhört stark person för att klara den situationen.
            Och vi hjälper inte dessa flickor genom att säga nej till arrangerade
            äktenskap. Vi måste försöka lösa detta på ett sätt som kan hjälpa
            dessa unga människor. Det är det som det handlar om.
          </note>
          <note>
            Anf. 163 DESIRÉE PETHRUS ENG-
          </note>
          <note type="speaker">
            STRÖM (kd):
          </note>
          <note>
            Fru talman! Ju längre Maud Björnemalm talar, desto mer osäker
            blir jag på var den här utredningen kommer att landa. Jag hoppas
            att Maud Björnemalm får rätt i så fall, om det här är en kultur
            och en sedvänja som vi ska gynna och att det är bra för dessa
            kvinnor. Jag tror inte det, och jag beklagar, som sagt var, betänkandet.
          </note>
          <note type="speaker">
            Anf. 164 MAUD BJÖRNEMALM (s):
          </note>
          <note>
            Fru talman! Vad utredningen ska komma fram till kan man ju inte
            veta i förväg. Om man visste det så behövde man ju inte ha någon
            utredning. Nu ska denna utredning diskutera frågan, och sedan
            får vi se vad den kommer fram till.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 14 §.)
          </note>
          <note>
            Ajournering
          </note>
          <note>
            Kammaren beslutade kl. 15.53 på förslag av tredje vice talmannen
            att ajournera förhandlingarna till kl. 16.00 då voteringen skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 16.00.
          </note>
          <note>
            13 § Beslut om utskottsbetänkanden som slutdebatterats den 15
            mars
          </note>
          <note>
            JuU9 Skärpt vapenlagstiftning
          </note>
          <note>
            Mom. 3 (vapengarderoben)
          </note>
          <note>
            1. utskottet
          </note>
          <note>
            2. res. 2 (m, kd, c, fp)
          </note>
          <note>
            3. res. 3 (mp)
          </note>
          <note>
            Förberedande votering:
          </note>
          <note>
            136 för res. 2
          </note>
          <note>
            11 för res. 3
          </note>
          <note>
            157 avstod
          </note>
          <note>
            45 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            166 för utskottet
          </note>
          <note>
            135 för res. 2
          </note>
          <note>
            3 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 38 v, 11 mp
          </note>
          <note>
            För res. 2: 73 m, 36 kd, 14 c, 12 fp
          </note>
          <note>
            Avstod: 2 m, 1 kd
          </note>
          <note>
            Frånvarande: 14 s, 7 m, 5 v, 5 kd, 4 c, 5 fp, 5 mp
          </note>
          <note>
            Mom. 4 (tidsbegränsade vapentillstånd)
          </note>
          <note>
            1. utskottet
          </note>
          <note>
            2. res. 5 (mp)
          </note>
          <note>
            Votering:
          </note>
          <note>
            219 för utskottet
          </note>
          <note>
            11 för res. 5
          </note>
          <note>
            74 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 2 m, 38 v, 36 kd, 14 c, 12 fp
          </note>
          <note>
            För res. 5: 11 mp
          </note>
          <note>
            Avstod: 73 m, 1 kd
          </note>
          <note>
            Frånvarande: 14 s, 7 m, 5 v, 5 kd, 4 c, 5 fp, 5 mp
          </note>
          <note>
            Mom. 7 (helautomatiska skjutvapen)
          </note>
          <note>
            1. utskottet
          </note>
          <note>
            2. res. 8 (mp, c)
          </note>
          <note>
            Votering:
          </note>
          <note>
            277 för utskottet
          </note>
          <note>
            25 för res. 8
          </note>
          <note>
            2 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 75 m, 37 v, 37 kd, 11 fp
          </note>
          <note>
            För res. 8: 14 c, 11 mp
          </note>
          <note>
            Avstod: 1 v, 1 fp
          </note>
          <note>
            Frånvarande: 14 s, 7 m, 5 v, 5 kd, 4 c, 5 fp, 5 mp
          </note>
          <note>
            Mom. 9 (tårgasspray)
          </note>
          <note>
            1. utskottet
          </note>
          <note>
            2. res. 9 (fp)
          </note>
          <note>
            Votering:
          </note>
          <note>
            290 för utskottet
          </note>
          <note>
            13 för res. 9
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 75 m, 38 v, 36 kd, 14 c, 11 mp
          </note>
          <note>
            För res. 9: 13 fp
          </note>
          <note>
            Frånvarande: 15 s, 7 m, 5 v, 6 kd, 4 c, 4 fp, 5 mp
          </note>
          <note>
            Mom. 10 (skjutvapen för prydnadsändamål m.m.)
          </note>
          <note>
            1. utskottet
          </note>
          <note>
            2. res. 10 (m, c, fp)
          </note>
          <note>
            Votering:
          </note>
          <note>
            203 för utskottet
          </note>
          <note>
            102 för res. 10
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 1 m, 38 v, 36 kd, 11 mp
          </note>
          <note>
            För res. 10: 74 m, 1 kd, 14 c, 13 fp
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Mom. 14 (utökad kontroll av förvaringsbestämmelserna)
          </note>
          <note>
            1. utskottet
          </note>
          <note>
            2. res. 12 (c)
          </note>
          <note>
            Votering:
          </note>
          <note>
            283 för utskottet
          </note>
          <note>
            20 för res. 12
          </note>
          <note>
            2 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 67 m, 38 v, 37 kd, 13 fp, 11 mp
          </note>
          <note>
            För res. 12: 6 m, 14 c
          </note>
          <note>
            Avstod: 2 m
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Leif Carlsson (m) anmälde att han avsett att rösta ja men markerats
            ha röstat nej.
          </note>
          <note>
            Mom. 17 (åtgärder mot den illegala vapenhandeln)
          </note>
          <note>
            1. utskottet
          </note>
          <note>
            2. res. 15 (kd)
          </note>
          <note>
            Votering:
          </note>
          <note>
            267 för utskottet
          </note>
          <note>
            37 för res. 15
          </note>
          <note>
            1 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 74 m, 38 v, 14 c, 13 fp, 11 mp
          </note>
          <note>
            För res. 15: 37 kd
          </note>
          <note>
            Avstod: 1 m
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Patrik Norinder (m) anmälde att han avsett att rösta ja men markerats
            ha avstått från att rösta.
          </note>
          <note>
            Mom. 19 (tillgrepp av militära vapen och ammunition)
          </note>
          <note>
            1. utskottet
          </note>
          <note>
            2. res. 17 (c)
          </note>
          <note>
            Votering:
          </note>
          <note>
            291 för utskottet
          </note>
          <note>
            14 för res. 17
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 75 m, 38 v, 37 kd, 13 fp, 11 mp
          </note>
          <note>
            För res. 17: 14 c
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            JuU10 Effektivisering av förfarandet i allmän domstol
          </note>
          <note>
            Mom. 1
          </note>
          <note>
            Kammaren biföll utskottets hemställan.
          </note>
          <note>
            Mom. 2 (rättegångsutredning)
          </note>
          <note>
            1. utskottet
          </note>
          <note>
            2. res. (m)
          </note>
          <note>
            Votering:
          </note>
          <note>
            228 för utskottet
          </note>
          <note>
            75 för res.
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 37 v, 37 kd, 14 c, 13 fp, 11 mp
          </note>
          <note>
            För res.: 75 m
          </note>
          <note>
            Frånvarande: 15 s, 7 m, 6 v, 5 kd, 4 c, 4 fp, 5 mp
          </note>
          <note>
            SoU10 Vissa narkotikafrågor m.m.
          </note>
          <note>
            Mom. 1-3
          </note>
          <note>
            Kammaren biföll utskottets hemställan.
          </note>
          <note>
            Mom. 4 (försöksverksamheten med rena sprutor m.m.)
          </note>
          <note>
            1. utskottet
          </note>
          <note>
            2. res. (m, kd, c, mp)
          </note>
          <note>
            Votering:
          </note>
          <note>
            168 för utskottet
          </note>
          <note>
            131 för res.
          </note>
          <note>
            4 avstod
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 38 v, 11 fp, 2 mp
          </note>
          <note>
            För res.: 73 m, 35 kd, 14 c, 9 mp
          </note>
          <note>
            Avstod: 2 kd, 2 fp
          </note>
          <note>
            Frånvarande: 14 s, 9 m, 5 v, 5 kd, 4 c, 4 fp, 5 mp
          </note>
          <note>
            SoU6 Socialtjänstfrågor
          </note>
          <note>
            Mom. 1 (allmänna utgångspunkter för socialtjänsten m.m.)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            229 för utskottet
          </note>
          <note>
            75 för res. 1
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 38 v, 36 kd, 14 c, 13 fp, 11 mp
          </note>
          <note>
            För res. 1: 75 m
          </note>
          <note>
            Frånvarande: 14 s, 7 m, 5 v, 6 kd, 4 c, 4 fp, 5 mp
          </note>
          <note>
            Mom. 2 (ny utredning av hela socialtjänstlagstiftningen)
          </note>
          <note>
            1. utskottet
          </note>
          <note>
            2. res. 2 (c)
          </note>
          <note>
            Votering:
          </note>
          <note>
            291 för utskottet
          </note>
          <note>
            14 för res. 2
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 75 m, 38 v, 37 kd, 13 fp, 11 mp
          </note>
          <note>
            För res. 2: 14 c
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Mom. 10 (barnfamiljernas ekonomiska situation)
          </note>
          <note>
            1. utskottet
          </note>
          <note>
            2. res. 11 (v, kd, mp)
          </note>
          <note>
            Votering:
          </note>
          <note>
            218 för utskottet
          </note>
          <note>
            86 för res. 11
          </note>
          <note>
            1 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 74 m, 14 c, 13 fp
          </note>
          <note>
            För res. 11: 38 v, 37 kd, 11 mp
          </note>
          <note>
            Avstod: 1 m
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Mom. 16 (prostitution och pornografi m.m.)
          </note>
          <note>
            1. utskottet
          </note>
          <note>
            2. res. 17 (v)
          </note>
          <note>
            Votering:
          </note>
          <note>
            255 för utskottet
          </note>
          <note>
            47 för res. 17
          </note>
          <note>
            3 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 75 m, 1 v, 36 kd, 14 c, 12 fp
          </note>
          <note>
            För res. 17: 37 v, 10 mp
          </note>
          <note>
            Avstod: 1 kd, 1 fp, 1 mp
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Tasso Stafilidis (v) anmälde att han avsett att avstå från att
            rösta men markerats ha röstat ja.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            14 § Beslut om utskottsbetänkanden som slutdebatterats vid dagens
            sammanträde
          </note>
          <note>
            SkU19 Mervärdesskattefrågor med anledning av
          </note>
          <note>
            Öresundsförbindelsen
          </note>
          <note>
            Mom. 1
          </note>
          <note>
            Kammaren biföll utskottets hemställan.
          </note>
          <note>
            Mom. 2 (kostnaderna för Öresundsförbindelsen)
          </note>
          <note>
            1. utskottet
          </note>
          <note>
            2. res. (c)
          </note>
          <note>
            Votering:
          </note>
          <note>
            287 för utskottet
          </note>
          <note>
            15 för res.
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 75 m, 38 v, 36 kd, 12 fp, 10 mp
          </note>
          <note>
            För res.: 14 c, 1 fp
          </note>
          <note>
            Frånvarande: 15 s, 7 m, 5 v, 6 kd, 4 c, 4 fp, 6 mp
          </note>
          <note>
            SkU20 Ändring i dubbelbeskattningsavtalet mellan Sverige och
            Folkrepubliken Kina
          </note>
          <note>
            Kammaren biföll utskottets hemställan.
          </note>
          <note>
            MJU7 Producentansvarets betydelse i avfallshanteringen
          </note>
          <note>
            Mom. 7 (skrotningspremien m.m.)
          </note>
          <note>
            1. utskottet
          </note>
          <note>
            2. res. 2 (m, kd, c)
          </note>
          <note>
            Votering:
          </note>
          <note>
            173 för utskottet
          </note>
          <note>
            129 för res. 2
          </note>
          <note>
            1 avstod
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 38 v, 9 fp, 11 mp
          </note>
          <note>
            För res. 2: 75 m, 37 kd, 14 c, 3 fp
          </note>
          <note>
            Avstod: 1 fp
          </note>
          <note>
            Frånvarande: 16 s, 7 m, 5 v, 5 kd, 4 c, 4 fp, 5 mp
          </note>
          <note>
            Mom. 13 (märkning m.m.)
          </note>
          <note>
            1. utskottet
          </note>
          <note>
            2. res. 6 (kd)
          </note>
          <note>
            Votering:
          </note>
          <note>
            268 för utskottet
          </note>
          <note>
            37 för res. 6
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 75 m, 38 v, 14 c, 13 fp, 11 mp
          </note>
          <note>
            För res. 6: 37 kd
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Mom. 17 (dioxiner)
          </note>
          <note>
            1. utskottet
          </note>
          <note>
            2. res. 8 (v, mp)
          </note>
          <note>
            Votering:
          </note>
          <note>
            255 för utskottet
          </note>
          <note>
            50 för res. 8
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 75 m, 36 kd, 14 c, 13 fp
          </note>
          <note>
            För res. 8: 38 v, 1 kd, 11 mp
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Mom. 25, 26 och 28 (slam och försiktighetsprincipen m.m., skatt
            på kadmium i rötslam och silver i slam)
          </note>
          <note>
            1. utskottet
          </note>
          <note>
            2. res. 12 (mp)
          </note>
          <note>
            Votering:
          </note>
          <note>
            292 för utskottet
          </note>
          <note>
            13 för res. 12
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 73 m, 38 v, 37 kd, 14 c, 13 fp
          </note>
          <note>
            För res. 12: 2 m, 11 mp
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Mom. 29 (fosforåtervinning m.m.)
          </note>
          <note>
            1. utskottet
          </note>
          <note>
            2. res. 13 (mp, c)
          </note>
          <note>
            Votering:
          </note>
          <note>
            280 för utskottet
          </note>
          <note>
            25 för res. 13
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 75 m, 38 v, 37 kd, 13 fp
          </note>
          <note>
            För res. 13: 14 c, 11 mp
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Mom. 31 (förbränning av avfall)
          </note>
          <note>
            1. utskottet
          </note>
          <note>
            2. res. 14 (v, mp)
          </note>
          <note>
            Votering:
          </note>
          <note>
            246 för utskottet
          </note>
          <note>
            58 för res. 14
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 75 m, 36 kd, 14 c, 3 fp
          </note>
          <note>
            För res. 14: 38 v, 9 fp, 11 mp
          </note>
          <note>
            Frånvarande: 13 s, 7 m, 5 v, 6 kd, 4 c, 5 fp, 5 mp
          </note>
          <note>
            Mom. 33 (biocells- och rötcellsteknik)
          </note>
          <note>
            1. utskottet
          </note>
          <note>
            2. res. 15 (kd, m, c)
          </note>
          <note>
            Kammaren biföll utskottets hemställan med acklamation.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            MJU10 Genomförande av EG-direktiv om biocidprodukter, m.m.
          </note>
          <note>
            Kammaren biföll utskottets hemställan.
          </note>
          <note>
            MJU12 Genteknik
          </note>
          <note>
            Mom. 2 (regler för användningen av genmodifierade organismer,
            m.m.)
          </note>
          <note>
            1. utskottet
          </note>
          <note>
            2. res. 1 (c)
          </note>
          <note>
            Votering:
          </note>
          <note>
            290 för utskottet
          </note>
          <note>
            14 för res. 1
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 75 m, 38 v, 37 kd, 13 fp, 11 mp
          </note>
          <note>
            För res. 1: 14 c
          </note>
          <note>
            Frånvarande: 15 s, 7 m, 5 v, 5 kd, 4 c, 4 fp, 5 mp
          </note>
          <note>
            Mom. 4 (förbud för utsättning av genmodifierade organismer)
          </note>
          <note>
            1. utskottet
          </note>
          <note>
            2. res. 3 (v, c)
          </note>
          <note>
            3. res. 4 (mp)
          </note>
          <note>
            Förberedande votering:
          </note>
          <note>
            53 för res. 3
          </note>
          <note>
            12 för res. 4
          </note>
          <note>
            239 avstod
          </note>
          <note>
            45 frånvarande
          </note>
          <note>
            Kammaren biträdde res. 3.
          </note>
          <note>
            Huvudvotering:
          </note>
          <note>
            241 för utskottet
          </note>
          <note>
            62 för res. 3
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 73 m, 37 kd, 1 c, 13 fp
          </note>
          <note>
            För res. 3: 38 v, 13 c, 11 mp
          </note>
          <note>
            Frånvarande: 14 s, 9 m, 5 v, 5 kd, 4 c, 4 fp, 5 mp
          </note>
          <note>
            Lena Ek (c) anmälde att hon avsett att rösta nej men markerats
            ha röstat ja.
          </note>
          <note>
            Mom. 10 (Sveriges agerande i FN)
          </note>
          <note>
            1. utskottet
          </note>
          <note>
            2. res. 5 (kd, mp)
          </note>
          <note>
            Votering:
          </note>
          <note>
            257 för utskottet
          </note>
          <note>
            47 för res. 5
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 75 m, 38 v, 14 c, 13 fp
          </note>
          <note>
            För res. 5: 37 kd, 10 mp
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 6 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            KU11 Fri- och rättighetsskydd
          </note>
          <note>
            Mom. 4 (negativ föreningsrätt)
          </note>
          <note>
            1. utskottet
          </note>
          <note>
            2. res. 1 (m, kd, c, fp)
          </note>
          <note>
            Votering:
          </note>
          <note>
            168 för utskottet
          </note>
          <note>
            137 för res. 1
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 38 v, 1 kd, 1 fp, 11 mp
          </note>
          <note>
            För res. 1: 75 m, 36 kd, 14 c, 12 fp
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Mom. 6 (förbud mot diskriminering på grund av sexuell läggning)
          </note>
          <note>
            1. utskottet
          </note>
          <note>
            2. res. 2 (v, c, fp, mp)
          </note>
          <note>
            Votering:
          </note>
          <note>
            229 för utskottet
          </note>
          <note>
            75 för res. 2
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 75 m, 37 kd, 1 fp
          </note>
          <note>
            För res. 2: 38 v, 14 c, 12 fp, 11 mp
          </note>
          <note>
            Frånvarande: 15 s, 7 m, 5 v, 5 kd, 4 c, 4 fp, 5 mp
          </note>
          <note>
            Karl-Göran Biörsmark (fp) anmälde att han avsett att rösta nej
            men markerats ha röstat ja.
          </note>
          <note>
            Mom. 8 (förstärkt skydd för äganderätten och näringsfriheten)
          </note>
          <note>
            1. utskottet
          </note>
          <note>
            2. res. 3 (m, kd)
          </note>
          <note>
            Votering:
          </note>
          <note>
            193 för utskottet
          </note>
          <note>
            112 för res. 3
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 38 v, 14 c, 13 fp, 11 mp
          </note>
          <note>
            För res. 3: 75 m, 37 kd
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Mom. 12 (översyn av regeringsformen)
          </note>
          <note>
            1. utskottet
          </note>
          <note>
            2. res. 6 (kd)
          </note>
          <note>
            Votering:
          </note>
          <note>
            267 för utskottet
          </note>
          <note>
            37 för res. 6
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 75 m, 38 v, 14 c, 13 fp, 11 mp
          </note>
          <note>
            För res. 6: 37 kd
          </note>
          <note>
            Frånvarande: 15 s, 7 m, 5 v, 5 kd, 4 c, 4 fp, 5 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            FiU16 Offentlig upphandling
          </note>
          <note>
            Mom. 1 (föreslagna ändringar i lagen om offentlig upphandling)
          </note>
          <note>
            1. utskottet
          </note>
          <note>
            2. res. 1 (m, kd, c, fp)
          </note>
          <note>
            Votering:
          </note>
          <note>
            167 för utskottet
          </note>
          <note>
            138 för res. 1
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 38 v, 1 fp, 11 mp
          </note>
          <note>
            För res. 1: 75 m, 37 kd, 14 c, 12 fp
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Mom. 2
          </note>
          <note>
            Kammaren biföll utskottets hemställan.
          </note>
          <note>
            FiU21 Statliga spel
          </note>
          <note>
            Mom. 1
          </note>
          <note>
            Kammaren biföll utskottets hemställan.
          </note>
          <note>
            Mom. 2 och 3 (privatisering av AB Svenska Spels verksamhet och
            AB Svenska Spels bidrag till folkrörelserna)
          </note>
          <note>
            1. utskottet
          </note>
          <note>
            2. res. 2 (kd, m, fp)
          </note>
          <note>
            Votering:
          </note>
          <note>
            179 för utskottet
          </note>
          <note>
            125 för res. 2
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 37 v, 14 c, 11 mp
          </note>
          <note>
            För res. 2: 75 m, 37 kd, 13 fp
          </note>
          <note>
            Frånvarande: 14 s, 7 m, 6 v, 5 kd, 4 c, 4 fp, 5 mp
          </note>
          <note>
            FöU3 Lag om försvarsunderrättelseverksamhet
          </note>
          <note>
            Mom. 2 (lag om försvarsunderrättelseverksamhet)
          </note>
          <note>
            1. utskottet
          </note>
          <note>
            2. res. (kd)
          </note>
          <note>
            Votering:
          </note>
          <note>
            267 för utskottet
          </note>
          <note>
            38 för res.
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 74 m, 38 v, 14 c, 13 fp, 11 mp
          </note>
          <note>
            För res.: 1 m, 37 kd
          </note>
          <note>
            Frånvarande: 14 s, 7 m, 5 v, 5 kd, 4 c, 4 fp, 5 mp
          </note>
          <note>
            Carl-Erik Skårman (m) anmälde att han avsett att rösta ja men
            markerats ha röstat nej.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SfU9 Uppehållstillstånd på grund av anknytning
          </note>
          <note>
            Mom. 3 (risk för våld eller allvarlig kränkning)
          </note>
          <note>
            1. utskottet
          </note>
          <note>
            2. res. 4 i motsvarande del (fp)
          </note>
          <note>
            Votering:
          </note>
          <note>
            256 för utskottet
          </note>
          <note>
            13 för res. 4
          </note>
          <note>
            35 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 75 m, 37 v, 2 kd, 14 c, 11 mp
          </note>
          <note>
            För res. 4: 13 fp
          </note>
          <note>
            Avstod: 35 kd
          </note>
          <note>
            Frånvarande: 14 s, 7 m, 6 v, 5 kd, 4 c, 4 fp, 5 mp
          </note>
          <note>
            Mom. 4 (inhämtande av utdrag ur misstankeregistret)
          </note>
          <note>
            1. utskottet
          </note>
          <note>
            2. res. 5 (fp, m, kd, c)
          </note>
          <note>
            3. res. 6 (mp)
          </note>
          <note>
            Förberedande votering:
          </note>
          <note>
            138 för res. 5
          </note>
          <note>
            12 för res. 6
          </note>
          <note>
            153 avstod
          </note>
          <note>
            46 frånvarande
          </note>
          <note>
            Kammaren biträdde res. 5.
          </note>
          <note>
            Tasso Stafilidis (v) anmälde att han avsett att avstå från att
            rösta men markerats ha röstat ja.
          </note>
          <note>
            Huvudvotering:
          </note>
          <note>
            154 för utskottet
          </note>
          <note>
            139 för res. 5
          </note>
          <note>
            11 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 37 v
          </note>
          <note>
            För res. 5: 75 m, 37 kd, 14 c, 13 fp
          </note>
          <note>
            Avstod: 11 mp
          </note>
          <note>
            Frånvarande: 14 s, 7 m, 6 v, 5 kd, 4 c, 4 fp, 5 mp
          </note>
          <note>
            Mom. 8 (uppskjuten invandringsprövning)
          </note>
          <note>
            1. utskottet
          </note>
          <note>
            2. res. 10 (mp)
          </note>
          <note>
            Votering:
          </note>
          <note>
            293 för utskottet
          </note>
          <note>
            11 för res. 10
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 75 m, 37 v, 37 kd, 14 c, 13 fp
          </note>
          <note>
            För res. 10: 11 mp
          </note>
          <note>
            Frånvarande: 14 s, 7 m, 6 v, 5 kd, 4 c, 4 fp, 5 mp
          </note>
          <note>
            Mom. 9 (fortsatt uppehållstillstånd)
          </note>
          <note>
            1. utskottet
          </note>
          <note>
            2. res. 11 (v)
          </note>
          <note>
            3. res. 12 (c)
          </note>
          <note>
            4. res. 14 (mp)
          </note>
          <note>
            Förberedande votering 1:
          </note>
          <note>
            15 för res. 12
          </note>
          <note>
            11 för res. 14
          </note>
          <note>
            278 avstod
          </note>
          <note>
            45 frånvarande
          </note>
          <note>
            Kammaren biträdde res. 12.
          </note>
          <note>
            Förberedande votering 2:
          </note>
          <note>
            48 för res. 11
          </note>
          <note>
            15 för res. 12
          </note>
          <note>
            241 avstod
          </note>
          <note>
            45 frånvarande
          </note>
          <note>
            Kammaren biträdde res. 11.
          </note>
          <note>
            Huvudvotering:
          </note>
          <note>
            228 för utskottet
          </note>
          <note>
            48 för res. 11
          </note>
          <note>
            27 avstod
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 74 m, 37 kd
          </note>
          <note>
            För res. 11: 37 v, 11 mp
          </note>
          <note>
            Avstod: 14 c, 13 fp
          </note>
          <note>
            Frånvarande: 14 s, 8 m, 6 v, 5 kd, 4 c, 4 fp, 5 mp
          </note>
          <note>
            Mom. 10 (uppehållstillstånd efter inresa)
          </note>
          <note>
            1. utskottet
          </note>
          <note>
            2. res. 15 (v, mp)
          </note>
          <note>
            Votering:
          </note>
          <note>
            222 för utskottet
          </note>
          <note>
            48 för res. 15
          </note>
          <note>
            34 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 74 m, 4 kd, 14 c, 13 fp
          </note>
          <note>
            För res. 15: 37 v, 11 mp
          </note>
          <note>
            Avstod: 1 m, 33 kd
          </note>
          <note>
            Frånvarande: 14 s, 7 m, 6 v, 5 kd, 4 c, 4 fp, 5 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            15 § (forts. från prot. 80) Folkhälsofrågor m.m.
          </note>
          <note>
            (forts. SfU7)
          </note>
          <note type="speaker">
            Anf. 165 KENT HÄRSTEDT (s):
          </note>
          <note>
            Fru talman! Låt mig börja med att plocka upp den handske som
            Kenneth Johansson från Centerpartiet kastade vid det senaste tillfället
            vi diskuterade folkhälsofrågor. Han sade att den svenska regeringen
            har dribblat bort den svenska alkoholpolitiken.
          </note>
          <note>
            Nej, den svenska regeringen har verkligen inte dribblat bort
            alkoholpolitiken. Det torde stå klart för alla och envar att regeringen
            med frenesi har arbetat för att få till stånd inte bara en förlängning
            utan helst också ett permanent undantag när det gäller införselkvoterna.
            Hur Kenneth Johansson kan komma till andra slutsatser än den som
            alla människor som har följt medierna och debatten den senaste
            tiden har kommit till, nämligen att vi var tvungna att vika efter
            en lång och intensiv kamp med bl.a. Bolkestein, har jag svårt
            att förstå. Det skulle vara intressant att få höra Kenneth Johansson
            utveckla det lite senare.
          </note>
          <note>
            Fru talman! Folkhälsoarbetet är i dag i allra högsta grad en
            aktuell fråga i samhällsdebatten. Människor emellan diskuteras
            frågor som berör arbetsmiljö, skolmiljö, barns sociala uppväxtmiljöer,
            den egna hälsan, åldrandets sjukdomar, social utslagning, osv.,
            som tillsammans utgör det vida begrepp som vi valt att kalla folkhälsa.
            Den aktuella debatten ger oss en erinran om att vi inte kan luta
            oss tillbaka på tidigare framgångar inom folkhälsoarbetet. Vi
            känner tydligt att den tid vi lever i ställer nya krav på oss
            människor.
          </note>
          <note>
            För många människor skapar det moderna samhället s.k. välfärdsproblem
            - turbosamhällets stressrelaterade sjukdomar, övervikt, allergier
            och annat. För många, och inte sällan t.o.m. hos barn, leder det
            till obehag och för andra till så stora svårigheter att det allvarligt
            försämrar deras livskvalitet. I dag tar s.k.
          </note>
          <note>
            välfärdssjukdomar en stor del av sjukvårdens resurser. Vi måste
            vara insiktsfulla och förtänksamma om vi ska lyckas formulera
            en modern folkhälsostrategi som ska kunna möta den nya tidens
            hot mot folkhälsan.
          </note>
          <note>
            Över tiden har Sverige varit framgångsrikt i det här arbetet
            genom utvecklingen av välfärdssamhället och innovationer när det
            gäller behandlingsmetoder, mediciner, läkemedel och annat. Genom
            framväxten av välfärdssamhället kom en framsynt utveckling av
            skolhälsovården, folktandvården, satsningar på god arbetsmiljö
            m.m. Framgångarna är allmänt kända.
          </note>
          <note>
            Men hälsoutmaningarna omformuleras ständigt, och vi ställs på
            nytt inför frågeställningarna om hur vi ska kunna må bra genom
            livets olika skeden som individer och på vilket sätt vi som socialpolitiker
            ska kunna understödja ett samhälle som svarar mot hälsoutmaningarna.
            Samhället har förändrats och så också våra förutsättningar att
            göra något åt många av de påfrestningar som vi människor står
            inför. I dag ser vi hur stress och utbrändhet breder ut sig och
            hur tydligt folkhälsan är relaterad till boendesegregation och
            arbetslöshet. Inte minst blir detta tydligt när man studerar situationen
            för många av våra invandrare som genom att de många gånger är
            orättfärdigt utestängda från arbetsmarknaden mår mycket dåligt.
            Det är också tydligt att folkhälsofrågan är könsrelaterad.
          </note>
          <note>
            Även om kvinnor i genomsnitt har längre livslängd än männen drabbas
            de genom åren av mer skador och sjukdomar. Även för folkhälsoarbetet
            är det angeläget att jämställdhetsarbetet fortsätter att utvecklas.
            Med detta följer också kampen mot diskriminering som allvarligt
            försämrar vissa minoritetsgruppers levnadsvillkor.
          </note>
          <note>
            När WHO 1946 formulerade sin definition av hälsa skrev man att
            det var "ett tillstånd av fullständigt fysiskt, psykiskt och socialt
            välbefinnande, och ej blott frånvaron av sjukdom eller handikapp".
          </note>
          <note>
            Kanske har denna breda tolkning av hälsobegreppet heller aldrig
            varit så tydligt sammanflätad som nu.
          </note>
          <note>
            Med åren har också den för tiden av WHO djärva tolkningen av
            hälsobegreppet blivit bekräftad då man har sett hur människors
            socioekonomiska och psykosociala förhållanden påverkar sjukdomars
            uppkomst och konsekvenser.
          </note>
          <note>
            Därför är det, när nu samhället i snabb takt förändras, viktigt
            och angeläget att folkhälsoforskningen får rejäla resurser så
            att man kan bedriva forskning, så att vi på djupet har möjlighet
            att analysera och dra slutsatser av vår tids folkhälsoutmaningar.
            Detta är självfallet något som vi socialdemokrater stödjer. Det
            är glädjande att se att det finns få områden som det sker så mycket
            forskning kring som just folkhälsan.
          </note>
          <note>
            I Nationella folkhälsokommitténs delrapport SOU
          </note>
          <note>
            1999:137 redovisas dock också det som vi socialdemokrater så
            många gånger har pekat på, nämligen att folkhälsans ojämlikhet
            eller den klassrelaterade ohälsan är en av våra största utmaningar.
            Kampen mot utanförskapet, att bekämpa arbetslösheten, att bedriva
            en aktiv integrationspolitik så att invandrare får en chans att
            komma in i arbetslivet är alla mycket angelägna frågor för att
            vi ska kunna få det som själva begreppet folkhälsa inkluderar:
            en hälsa för hela vårt folk.
          </note>
          <note>
            Fru talman! Det kan knappast bli tydligare än de rader som jag
            väljer att citera direkt från rapporten:
          </note>
          <note>
            "Den framtida hälsoutvecklingen i befolkningen påverkas i hög
            grad av i vilken utsträckning man lyckas integrera människor på
            arbetsmarknaden, minska arbetslösheten och skapa meningsfull sysselsättning
            och utbildning samt socialt stöd för dem som står utanför arbetsmarknaden".
          </note>
          <note>
            Om man har detta klart för sig - vilket de flesta torde ha med
            undantag för Leif Carlson från Moderaterna som har reserverat
            sig i rapporten - har man formeln för hur man kan lägga grunden
            för en god folkhälsa och därmed ta itu med en rad andra inte oviktiga
            folkhälsofrågor. I dag ser vi hur människor på det hela taget
            mår bättre, men samtidigt är det vissa grupper som mår sämre -
            barn och ungdomar, äldre och invandrare. Vi måste öka vårt engagemang
            för dessa grupper och finna vägar att förbättra dessa gruppers
            situation. Vi kan inte nöja oss med att medellivslängden i vårt
            land är bland den högsta i världen.
          </note>
          <note>
            Drogmissbruk, dålig kost, dåliga matvanor och sjukdomar av olika
            slag är ofta det yttersta exemplet på den ohälsa som kommer av
            att man lever under dåliga sociala förhållanden. För många är
            det också följden av att man under många år har arbetat i en dålig
            arbetsmiljö. Därför bör folkhälsoarbetets inriktning mot de mest
            utsatta grupperna i samhället intensifieras.
          </note>
          <note>
            Samhällets arbete för att främja folkhälsan och förebygga ohälsa
            ska ha fortsatt hög prioritet i vårt land.
          </note>
          <note>
            Det är något som bör uppmuntras och stödjas inom en rad olika
            områden, både inom det offentliga och inom frivilligorganisationernas
            område. Frivilligorganisationerna utgör en viktig och ett alltmer
            betydelsefullt komplement till det offentliga i folkhälsoarbetet.
          </note>
          <note>
            Jag känner mig förhoppningsfull inför framtiden när jag ser hur
            initiativ tas av frivilligorganisationer enskilt eller i samarbete
            med det offentliga på folkhälsoområdet. Vi ser också hur individer
            tar ett allt större personligt ansvar för sin egen hälsa. Folkhälsoarbetet
            börjar också i mycket hög grad finna sin naturliga plats i näringslivet.
            Jag känner också till att många initiativ håller på att förberedas
            inom folkhälsoarbetet av olika enskilda organisationer och företag
            inför nästa år. Man kommer att arbeta för att öka medborgarnas
            kunskap om en lång rad frågor som alla har en direkt eller indirekt
            påverkan på vår folkhälsa. Det handlar om kretsloppstänkande,
            miljövänliga produkter, boendemiljö, de sociala nätverkens betydelse
            för vårt välbefinnande, den psykosociala arbetsmiljöns betydelse
            och trafikmiljöns utformning.
          </note>
          <note>
            Min hemstad, Helsingborg, är en av landets få städer - men det
            är en växande skara - som tillhör
          </note>
          <note>
            World Healthy Cities.
          </note>
          <note>
            Det finns också ett stort engagemang i dessa frågor. Det märks
            inte minst av det engagemang som visades här i kammaren under
            denna debatt innan vi tvingades avbryta den. Jag utgår från att
            debatten kommer att fortsätta framöver. Till utskottet har vi
            också fått ett stort antal motioner om folkhälsofrågor.
          </note>
          <note>
            Vi har valt att avstyrka dem alla men inte för att de är irrelevanta
            eller ointressanta utan för att vi anser att frågorna är under
            utredning, planeras att utredas eller uppmärksammas på annat sätt.
          </note>
          <note>
            Inom ett år kommer folkhälsofrågorna att än mer hamna i fokus
            i svensk politik. Välfärdsbokslutets andra del kommer i januari
            2001. Dessutom kommer
          </note>
          <note>
            Nationella folkhälsokommittén att lägga fram sitt slutbetänkande
            i höst. Tillsammans kommer vi att i riksdagen få ta ställning
            till den folkhälsoproposition som regeringen har för avsikt att
            lägga fram under
          </note>
          <note>
            2001.
          </note>
          <note>
            Med detta yrkar jag bifall till hemställan i betänkandet och
            avslag på reservationerna.
          </note>
          <note type="speaker">
            Anf. 166 KENNETH JOHANSSON (c) replik:
          </note>
          <note>
            Fru talman! I mitt anförande förra veckan uttryckte jag oro för
            utvecklingen på det alkoholpolitiska området. Jag tog upp lördagsöppet
            på Systembolaget som ett exempel och större införselkvoter och
            därmed också med största sannolikhet sänkta alkoholskatter.
          </note>
          <note>
            Jag påstår att den svenska linjen i alkoholpolitiken sammantaget
            har fått sig en allvarlig knäck. Jag tycker att mitt påstående
            att regeringen har ett ansvar för att man har dribblat bort den
            svenska linjen i alkoholpolitiken fortfarande är giltigt.
          </note>
          <note>
            Jag skulle vilja ställa en fråga till Kent Härstedt som säger
            att det finns en sådan frenesi från regeringens sida. Var finns
            den frenesin? Vilka konkreta åtgärder finns redovisade för att
            man ska kunna möta den situation som nu kommer att uppstå med
            en ökad tillgänglighet? Vi kommer att få lov att stå utan bl.a.
          </note>
          <note>
            prispolitiken.
          </note>
          <note type="speaker">
            Anf. 167 KENT HÄRSTEDT (s) replik:
          </note>
          <note>
            Fru talman! Jag kan säga att det i alla de sammanhang då jag
            har varit med och diskuterat alkoholpolitiken nog inte har funnits
            någon fråga som vi har lagt ned så mycket energi på som just införselproblematiken.
          </note>
          <note>
            Det finns inte någon i de sammanhang då vi har suttit och diskuterat
            som har haft någon annan inställning än att vi ska kämpa för att
            se till att få till stånd en förlängning eller helst ett permanent
            undantag när det gäller införselkvoten.
          </note>
          <note>
            Vi har suttit med socialministern, vi har suttit med finansministern
            och vi har suttit i vår utskottsgrupp.
          </note>
          <note>
            Alla har haft en helt enhetlig uppfattning vad gäller det här.
          </note>
          <note>
            Nu tar Kenneth Johansson upp en betydligt större frågeställning
            vad gäller alkoholpolitiken. Här är det naturligtvis viktigt att
            vi har en balans mellan att se till att värna folkhälsan och samtidigt
            se till att få en alkoholpolitik som har folkets förtroende. Samtidigt
            måste vi möta en utveckling där vi t.ex. ser att uppemot hälften
            av all starksprit, enligt vissa uppgifter vi har fått, är sådan
            sprit som inte köps på Systemet.
          </note>
          <note>
            Vi måste få en ny alkoholpolitik som möter den nya tiden. Ibland,
            som i fallet med relationen till EU, har vi tyvärr tvingats ge
            vika - inte därför att vi har velat det utan därför att vi helt
            enkelt var tvungna.
          </note>
          <note>
            Det är nog uppenbart för alla och envar att regeringen hade en
            annan inställning och har kämpat för denna.
          </note>
          <note type="speaker">
            Anf. 168 KENNETH JOHANSSON (c) replik:
          </note>
          <note>
            Fru talman! Alkoholpolitiken handlar om en helhetssyn. Det finns
            många olika instrument, anser jag, som man måste använda för att
            begränsa tillgängligheten och hålla tillbaka totalkonsumtionen
            och därigenom också skadeverkningarna.
          </note>
          <note>
            När det sedan gäller införselreglerna anser jag att vi från början
            har haft en alldeles entydig uppfattning i nästan alla partier.
            Men i förhandlingarna har sedan regeringen vikit sig. Det finns
            åtminstone några partier som i EU-nämnden har angett en annan
            uppfattning och velat att man skulle stå fast vid att driva kravet
            om permanenta införselregler.
          </note>
          <note>
            Sedan har Kent Härstedt fortfarande inte redovisat några konkreta
            förslag eller vad ordet frenesi står för.
          </note>
          <note>
            I det anförande som Kent Härstedt höll, vilket var intressant
            och där jag delade det mesta, har heller ingenting framkommit.
            Vad ska vi göra, Kent
          </note>
          <note>
            Härstedt, när nu vår linje har fått sig en knäck? Vilka åtgärder
            ska vi vidta konkret?
          </note>
          <note type="speaker">
            Anf. 169 KENT HÄRSTEDT (s) replik:
          </note>
          <note>
            Fru talman! För mig betyder ordet frenesi att man jobbar ihärdigt
            och intensivt. Och det kan jag säga med gott samvete: Det finns
            en total uppslutning bakom det här, och man har jobbat intensivt
            på alla sätt. Via våra EU-parlamentariker - det torde inte heller
            ha gått Kenneth Johansson förbi - har vi på olika sätt försökt
            att få igenom vår uppfattning. Finansministern har tagit upp detta
            med kolleger i EU
          </note>
          <note>
            och direkt med kommissionären. Jag tror att det finns få frågor
            där regeringen har jobbat så intensivt för att försöka få igenom
            sin linje. Jag tycker därför att begreppet frenesi i det här sammanhanget
            absolut är på sin plats. Det kanske inte är det i så många andra
            sammanhang, men just i det här sammanhanget är det på sin plats.
          </note>
          <note>
            Det är klart att vissa partier här kan ha en avvikande uppfattning
            och tycka att regeringen skulle ha gjort på annat sätt. Det är
            ju det privilegium man har när man inte har ansvaret och i vissa
            fall måste stå, som i det här sammanhanget, inför en övermäktig
            motståndare. Vi kunde inte få igenom det här, men vi kom ändå
            en bit på vägen. Det är möjligt att Centern kanske kunde ha trollat
            i det här sammanhanget om man hade haft möjlighet att förhandla,
            men jag tror inte det. Annars är nog trolleri det som hade behövts.
          </note>
          <note>
            Det fanns en övermäktig motståndare i den här förhandlingen.
            Vi kom en bit på vägen och tycker inte att vi totalt har lagt
            oss. Vi har kämpat hårt för den linje som Sverige står för och
            som har en bred uppslutning här.
          </note>
          <note>
            Sedan är det klart att vi tillsammans måste försöka hitta olika
            vägar att för att möta detta med de stegvis ökande införselkvoterna.
            Detta är ju ett nytt faktum vi står inför. Nu måste vi möta det
            på andra sätt genom alkoholpolitiken.
          </note>
          <note type="speaker">
            Anf. 170 ROLF OLSSON (v) replik:
          </note>
          <note>
            Fru talman! Jag har lyssnat intresserat på Kent
          </note>
          <note>
            Härstedt och noterat att han pratar en hel del om köns- och klasskillnader
            i folkhälsohänseende. Vi har i vår reservation 1 pekat på just
            köns- och klasskillnader som genomgående och övergripande när
            det gäller folkhälsoarbetet. I Vänstern ser vi detta som ett stort
            problem. Jag utgår från och tolkar Kent Härstedt som att socialdemokraterna
            har en liknande ståndpunkt i den här frågan.
          </note>
          <note>
            Jag utgår också från att vi är överens om att Folkhälsoinstitutet
            spelar en central roll i det nationella arbetet med att minska
            dessa skillnader. Vi har ett yrkande som går ut på att just den
            här uppgiften tydligt måste framgå av direktiven till Folkhälsoinstitutet.
            Detta fattas i dag, menar vi, och det kommenteras inte i utskottsbetänkandet.
            Jag skulle vilja höra Kent
          </note>
          <note>
            Härstedts kommentar. Borde inte det här tydliggöras?
          </note>
          <note type="speaker">
            Anf. 171 KENT HÄRSTEDT (s) replik:
          </note>
          <note>
            Fru talman! Om Rolf Olsson syftar på att tydliggöra sociala och
            klassrelaterade aspekter på folkhälsan är det väl ingenting som
            vi socialdemokrater framgent kan känna oss negativa till. Det
            är ju alldeles uppenbart att det finns en koppling. Om det är
            detta Rolf Olsson försöker föreslå här är det ingenting som känner
            vi oss negativa till framgent: att tydliggöra den sociala ojämlikheten
            i folkhälsoarbetet.
          </note>
          <note type="speaker">
            Anf. 172 ROLF OLSSON (v) replik:
          </note>
          <note>
            Fru talman! Det låter ju bra. Men nu är det ett faktum att vi
            hade ett yrkande som just gick ut på att direktiven till Folkhälsoinstitutet
            skulle innehålla som en uppgift att motverka de konsekventa och
            genomgående köns- och klasskillnaderna i folkhälsohänseende. Detta
            fattas i dag. Det yrkandet är dock avslaget. Men då tolkar jag
            Kent Härstedt som att vi kan återkomma med gott hopp i den frågan.
          </note>
          <note type="speaker">
            Anf. 173 KENT HÄRSTEDT (s) replik:
          </note>
          <note>
            Fru talman! Nu är det inte så att det inte alls berörs. Men om
            Rolf Olsson menar att det borde tydliggöras är jag inte främmande
            för en diskussion i det avseendet.
          </note>
          <note type="speaker">
            Anf. 174 LEIF CARLSON (m) replik:
          </note>
          <note>
            Fru talman! Kent Härstedt och jag är nog ense om att arbetslöshet
            och utanförskap påverkar hälsan negativt. Det är väl metoderna
            som vi inte är riktigt ense om. För mig är det viktigt att öppna
            och avreglera, att ge möjlighet för människor att stå på egna
            ben och att inte skapa ytterligare beroende av bidrag och av offentliga
            insatser. Kent Härstedts väg är den motsatta:
          </note>
          <note>
            ett ökat bidragsberoende och ökade offentliga insatser. Det tror
            jag inte är vägen till en bättre hälsa.
          </note>
          <note>
            Kent Härstedt stöder sig också på ett rätt svagt forskningsunderlag.
            Samtidigt tycker jag att det är glädjande att han poängterar vikten
            av forskning. I
          </note>
          <note>
            förra veckan när vi pratade om detta framhöll jag mycket betydelsen
            av det. Jag sade bl.a. att även det vi kallar väletablerade sanningar
            ofta visar sig inte vara det och att det därför är väldigt svårt
            att tala om och rekommendera vad man ska göra.
          </note>
          <note>
            Jag noterade nu att Kent Härstedt också tog upp en sådan här
            väletablerad sanning, nämligen att kvinnor är sjukare och blir
            sjukare med åren än männen.
          </note>
          <note>
            Då kan man se på nya forskningsresultat. Om Kent
          </note>
          <note>
            Härstedt läser förra veckans Landstingsvärlden finner han att
            en överraskande nyhet från ett forskningsprojekt dyker upp, nämligen
            att detta sannolikt är en myt.
          </note>
          <note>
            Jag säger inte att det är så, men det visar dels hur ödmjuk man
            måste vara inför hur lite vi vet innan man rekommenderar åtgärder
            på befolkningsbasis, dels hur mycket forskning som behövs.
          </note>
          <note>
            Jag tycker att det finns skäl att huvudsakligen satsa på detta
            och icke säga: Vi har lösningen när det gäller dessa problem -
            med mer offentliga insatser och mer bidrag stiger folkhälsan.
          </note>
          <note>
            Kent Härstedt tar också upp Nationella folkhälsokommitténs uttalande:
            Ser vi till att invandrarna röstar lite mer blir de friskare.
            Det är sådant jag liksom inte tycker är väl underbyggt på forskningsnivå.
          </note>
          <note type="speaker">
            Anf. 175 KENT HÄRSTEDT (s) replik:
          </note>
          <note>
            Fru talman! Jag tycker kanske inte att det riktigt är läge att
            raljera över invandrarnas delaktighet i våra val och koppla det
            till folkhälsan. Att en människa känner sig delaktig gör väl i
            alla fall inte att han mår sämre. Det kan väl vara en utgångspunkt.
          </note>
          <note>
            Vi socialdemokrater säger inte att välfärdssamhället är den totala
            lösningen för folkhälsan. Vi säger att det krävs insatser från
            många olika håll.
          </note>
          <note>
            Jag sade i mitt anförande att vi ser med tillfredsställelse och
            glädje att det finns ett ökat engagemang från enskilda organisationers
            sida. Vi ser med tillfredsställelse att det tas ett ökat ansvar
            på många företag och i näringslivet i Sverige, där folkhälsofrågorna
            uppmärksammas alltmer. Man ger utrymme för gymnastik, meditation
            eller vad det nu är för någonting därför att man ser att hälsan
            är ett allvarligt problem. Delar av det svenska näringslivet tar
            en del av ansvaret i de här frågorna.
          </note>
          <note>
            Men vi ser också att enskilda människor tar ett ansvar. På ett
            sätt som aldrig förut bryr sig människor om sin egen hälsa i förebyggande
            syfte, inte bara när de blir sjuka. I dag engagerar sig människor,
            man går på gym, man äter hälsokost osv.
          </note>
          <note>
            Men bredvid detta ser vi att ett starkt välfärdssamhälle med
            de institutioner och även den folkhälsovård som finns, inte minst
            för unga människor, är en mycket viktig del för ett framgångsrikt
            folkhälsoarbete i vårt land.
          </note>
          <note type="speaker">
            Anf. 176 LEIF CARLSON (m) replik:
          </note>
          <note>
            Fru talman! Jag har bara ett par korta kommentarer.
          </note>
          <note>
            Kent Härstedt säger att jag raljerar med invandrares benägenhet
            att rösta. Jag återgav bara det som står i Nationella folkhälsokommitténs
            betänkande, där man direkt föreslår som ett mål att man ska uppnå
          </note>
          <note>
            5 % högre röstdeltagande. Jag sade att det inte var väl underbyggt
            med forskning. Tycker Kent Härstedt att det är ett sätt att raljera
            med dem tycker jag att Kent
          </note>
          <note>
            Härstedt ska prata med företrädaren för majoriteten som kommer
            från hans eget parti, eftersom han tydligen har invändningar mot
            Folkhälsokommitténs synpunkter i detta fall.
          </note>
          <note>
            Det andra är att Kent Härstedt hela tiden säger välfärdssamhället
            och likställer detta med offentliga åtaganden och offentliga insatser.
            För mig är samhället mycket mer än de offentliga insatserna. Vi
            kan ha ett starkt välfärdssamhälle utan att göra människor bidragsberoende,
            utan att göra dem beroende av offentliga insatser. Vi kan i stället
            ge dem möjligheter att själva växa, ta eget ansvar, stå på egna
            ben och slippa den stress som det innebär att inte kunna försörja
            sig själv, att inte kunna fatta egna beslut. Det tror jag är negativt
            för hälsan, att inte kunna fatta egna beslut utan vara beroende
            av det bidragssystem som Kent Härstedt förespråkar.
          </note>
          <note type="speaker">
            Anf. 177 KENT HÄRSTEDT (s) replik:
          </note>
          <note>
            Fru talman! Att tala om invandrarnas deltagande i våra val blir
            raljant först när man rycker det ur sitt sammanhang, precis som
            Leif Carlson nyss gjorde.
          </note>
          <note>
            Det är inte raljant när det i högsta grad är en verklighet, när
            människor känner att de kan vara delaktiga i samhället, när de
            känner att de har en sådan kunskap att de lever under sådana sociala
            omständigheter. Jag kommer själv från en stad, Helsingborg, där
            vi i det senaste valet lyckades öka invandrarnas delaktighet och
            deltagande i valet.
          </note>
          <note>
            Men riktigt så enkelt är det inte att man bara kan rycka loss
            frågan om invandrarnas delaktighet från den stora rapporten och
            säga att det inte är ett svar på att människor mår bra. Nej, det
            är inte hela svaret.
          </note>
          <note>
            Det är det absolut inte. Men som en konsekvens av att man mår
            bra, att man känner sig delaktig, att man lever under omständigheter
            då man kan gå ett steg till och känna sig delaktig i samhällsdebatten
            kan det vara ett uttryck för att man mår bra och att man lever
            i ett land där man har en bra folkhälsa. Men allena i sig självt
            är det inte ett uttryck för en folkhälsosituation som är perfekt,
            det säger jag inte.
          </note>
          <note type="speaker">
            Anf. 178 LARS GUSTAFSSON (kd) replik:
          </note>
          <note>
            Fru talman! Jag har en fråga. I den här kammaren beslutar vi
            ganska många viktiga saker, t.ex. om forskning på folkhälsoområdet.
            Men detta är ganska stort, och jag skulle vilja lyfta fram en
            annan del, kanske den avgörande delen. Det gäller själva överföringen
            av kunskap och information.
          </note>
          <note>
            Det sker ett ganska stort och omfattande arbete på lokal och
            regional nivå. Trots växande insatser för flera viktiga målgrupper
            tycks det inte ske några större förändringar. Vi talar om droger,
            vi talar om missbruk, vi talar om detta.
          </note>
          <note>
            Jag har en fråga till Kent Härstedt om vad han anser om att ta
            till vara de krafter som finns på lokal och regional nivå. Tycker
            Kent Härstedt att man bör utveckla det regionala och lokala arbetet
            med folkhälsan, att man bättre kan ta till vara de frivilliga
            rörelserna och att man kan utnyttja dessa nivåer bättre i samklang
            med de institutioner vi har på högre nivåer och inte bara tro
            att de höga nivåerna är allena saliggörande?
          </note>
          <note type="speaker">
            Anf. 179 KENT HÄRSTEDT (s) replik:
          </note>
          <note>
            Fru talman! Jag tycker i allra högsta grad att det är viktigt
            att utveckla det lokala folkhälsoarbetet. Om
          </note>
          <note>
            Lars Gustafsson hade hört mitt anförande hade han märkt att jag
            nämnde att min egen hemstad just har blivit en del av det globala
            nätverket World Healthy
          </note>
          <note>
            Cities. Det är en konsekvens av att vi har utvecklat det lokala
            folkhälsoarbetet och uppnått vissa kriterier, så att vi som en
            av fyra städer i Sverige, tror jag att det är i dag, kan ingå
            i det här globala nätverket.
          </note>
          <note>
            Det är en mycket viktig del av folkhälsoarbetet.
          </note>
          <note>
            Det går inte att bara föra debatt och fatta beslut i
          </note>
          <note>
            Stockholm. Arbetet måste i högsta grad också knytas samman med
            verksamheter från enskilda organisationer, kommuner, regioner
            och annat. Det är någonting som jag som socialdemokrat i högsta
            grad välkomnar.
          </note>
          <note type="speaker">
            Anf. 180 LARS GUSTAFSSON (kd) replik:
          </note>
          <note>
            Fru talman! Jag sade inte detta som någon direkt kritik, utan
            jag undrade över ett sätt att få ut bästa möjliga effekt av all
            den kunskap som finns hos många operatörer som vi kanske inte
            utnyttjar i dag.
          </note>
          <note>
            Det går in på många områden, mer än vad vi beslutar i socialutskottet,
            kanske lönebidragsanställningar osv.
          </note>
          <note>
            Det är många av frivilligorganisationerna som är mycket oroliga
            för sitt viktiga arbete. De behöver ha någon som kan sitta på
            kansliet några timmar och utföra stora arbeten. Jag har själv
            personlig erfarenhet av det. Det är därför det är viktigt att
            majoritetsföreträdare också yttrar sig positivt i denna riktning
            för dessa grupper, inte minst när vi nu ska anta en handikapplan.
          </note>
          <note type="speaker">
            Anf. 181 KENT HÄRSTEDT (s) replik:
          </note>
          <note>
            Fru talman! Huruvida organisationerna kan ha lönebidragsanställda
            eller ej är knappast en fråga som jag kan eller bör ta ställning
            till här. Men vi vill naturligtvis i allra högsta grad uppmuntra
            lokalt och även regionalt folkhälsoarbete och att det kan knytas
            samman. Men det är viktigt att göra det bredare än att bara handla
            om just institutioner och sådant. Man får även lov att engagera
            fler och fläta samman arbetet.
          </note>
          <note>
            Jag ser ju en stor inspiration och styrka i Folkrörelsesverige,
            där man tar alltfler initiativ på det här området. Jag tror att
            det är en väldigt viktig del, och det ger också individen en delaktighet
            och ett engagemang i de här frågorna.
          </note>
          <note>
            Samtidigt ska samhället på olika sätt och med olika inslag stötta
            och understödja. Det finns vissa saker som kanske samhället är
            bra på att verka för och ta ansvar för, medan det finns andra
            saker som man kanske på arbetsplatsen, i skolan och i enskilda
            organisationer, men också som individ, är bättre skickad att ta
            ansvar för.
          </note>
          <note type="speaker">
            Anf. 182 TASSO STAFILIDIS (v):
          </note>
          <note>
            Fru talman! För sju år sedan begicks några brutala mord i de
            fattiga utkanterna av Falls City i Nebraska.
          </note>
          <note>
            Just i ingenmanslandet mellan den moderna staden och den effektivt
            odlade landsbygden, i den tröstlösa sociala parentesen. Det är
            just den delen i USA som populärt brukar kallas white trash. Det
            är dit outbildade arbetare, arbetslösa och halva familjer förvisas.
          </note>
          <note>
            Trots sin brutalitet skulle morden aldrig ha blivit så omtalade
            om inte Brandon Teena, nyss fyllda 21, funnits bland de mördade.
          </note>
          <note>
            Brandon Teena föll offer för våldsammaste homofobiska raseri
            och skräck när det avslöjats att den vackra unga man som väckt
            så mycket kärlek, ömhet och längtan hos sin omgivning i själva
            verket faktiskt var kvinna.
          </note>
          <note>
            Det här är inledningen och även bakgrunden till den film som
            alla i Sverige skulle kunna gå och se.
          </note>
          <note>
            Den heter Boys don t cry och ger en levande bild av en ung kvinna
            som lever ut sin önskan att vara man.
          </note>
          <note>
            Fru talman! Återigen går jag upp i riksdagens talarstol för att
            ifrågasätta majoritetstexten i socialutskottets betänkande vad
            gäller behandlingen av de frågor som tar upp transsexuella. Kent
            Härstedt nämnde i sitt anförande att övriga frågor, dvs. de motionsyrkanden
            som tas upp i betänkande SoU7
          </note>
          <note>
            Folkhälsofrågor m.m., på något sätt utreds eller tas med på något
            annat sätt. Men så är det inte. Kent
          </note>
          <note>
            Härstedt valde att inte med ett ord nämna de motionsyrkanden
            som berör transsexuellas rättigheter och deras situation i samhället.
            Det finns inga utredningar, Kent Härstedt. Det finns inte några
            andra sätt som i dag behandlar frågorna, varken på Regeringskansliet
            eller på något departement.
          </note>
          <note>
            Motion So203 väckt av Barbro Westerholm berör fastställelse av
            könstillhörighet i vissa fall och behoven av ändringar i den lagen.
            Där tar man också upp att det behövs en utredning om transsexuellas
            situation i samhället. En utredning om transsexuellas situation
            i samhället är någonting som inte har gjorts på länge.
          </note>
          <note>
            Jag vet inte om utskottet är medvetet om att den utredning som
            gjordes på uppdrag av riksdagen och regeringen skedde 1968, då
            Justitiedepartementet tillsatte utredningen Intersexuellas könstillhörighet.
          </note>
          <note>
            Jag vet inte om socialutskottets ledamöter har haft möjlighet
            att läsa utredningen. Det är den utredningen som är grunden till
            den lagstiftning vi har i dag.
          </note>
          <note>
            Vad är det, fru talman, som socialutskottets majoritet gör sig
            skyldig till? Jo, osynliggörande och åter osynliggörande. Det
            har varit ledamöter från Vänsterpartiet, Folkpartiet och Miljöpartiet
            som har tagit upp frågorna i betänkandet, men ingen annan.
          </note>
          <note>
            I den tvärpolitiska motionen och i Barbro Westerholms motion
            har vi tydligt lyft fram situationen för dem som ingick äktenskap
            för länge sedan och som vill fortsätta att leva ihop, dvs. fortsätta
            att vara gifta.
          </note>
          <note>
            Men lagen tvingar dem till skilsmässa. Majoriteten bestående
            av socialdemokrater, moderater, kristdemokrater och centerpartister
            i utskottet har valt att ställa sig bakom en avslagsmotivering
            som är beklämmande. Ja, fru talman, det räcker inte. Precis som
            i december månad väljer utskottsmajoriteten att helt och hållet
            nonchalera vissa av de yrkanden som återfinns i motioner väckta
            av riksdagsledamöter i riksdagen.
          </note>
          <note>
            I det nu aktuella ärendet finns det ingen som helst motivering
            till avstyrkandet av att tillsätta en utredning som ur ett helhetsperspektiv
            ska belysa de transsexuellas situation i samhället. Jag vill ödmjukast
            fråga utskottets majoritet vad det beror på. Det finns inte ens
            en motivering om varför man inte ser det som viktigt att tillsätta
            en sådan utredning - som Kent
          </note>
          <note>
            Härstedt anser finns för övriga frågor som han inte behandlade,
            en av dem var denna.
          </note>
          <note>
            I utskottsbetänkandet tas frågan om skilsmässa och den paragraf
            i lagen som rör fastställelse av könstillhörighet upp. I § 3 tas
            frågan om äktenskap upp, nämligen att enligt lagens tredje paragraf
            får sådan fastställelse meddelas endast för ogift svensk medborgare.
            Är det någon i socialutskottets majoritet som har tagit reda på
            vad paragrafen bygger på? Jo, det tänkte jag tala om. Paragrafen
            bygger på äktenskapsbalken, som bereds av lagutskottet. Egentligen
            skulle frågan vad gäller äktenskapet inte har kommit upp i socialutskottet,
            utan den skulle ha kommit upp i lagutskottet. Det är lagutskottet
            som bereder frågan om vilka som får lov att vara gifta med varandra.
            I
          </note>
          <note>
            äktenskapsbalken finns det inte någon klausul om att personer
            som fastställt en annan könstillhörighet ska undantas av paragrafen
            och kunna fortsätta att vara gifta trots att de genomgår ett könsbyte.
            Egentligen hade jag velat återremittera hela frågan eftersom det
            inte är socialutskottet som ska ta upp den.
          </note>
          <note>
            Hur har socialutskottet argumenterat i frågan? Det står ingenstans
            i betänkandet om varför frågan har avstyrkts. Det står bara att
            "utskottet anser inte att riksdagen nu bör initiera någon ändring
            av gällande lagstiftning om fastställelse av könstillhörighet
            i vissa fall". Varför inte det? Det finns människor i dag som
            har varit gifta i 25 år och som vill fortsätta att vara gifta,
            som har barn, trivs och älskar varandra osv., men lagstiftningen
            i dag tvingar dessa människor att skilja sig. Det rör sig inte
            om många människor, men det finns trots allt människor som befinner
            sig i den situationen. Varför vill socialutskottet fortsätta att
            osynliggöra dessa människor och deras behov? Varför väljer socialutskottet
            att faktiskt inte ta människorna på allvar och se till deras särskilda
            behov?
          </note>
          <note>
            En annan viktig fråga som tas upp i motionerna gäller utredningen
            om transsexuellas situation i samhället. Det skulle vara intressant
            att höra vad utskottsmajoriteten anser om transsexuellas situation
            i samhället. Anser utskottet att man har en så pass bred och fördjupad
            kunskap, så mycket fakta, i frågan att man helst inte behöver
            utreda den? Vad jag har förstått finns det liten kunskap i transfrågorna,
            inte bara i mitt parti utan i alla andra partierna i riksdagen.
            Om man nu har avstyrkt detta för att alla dessa faktakunskaper
            finns, skulle det vara intressant för mig att få ta del av dem.
          </note>
          <note>
            Återigen vill jag ödmjukast fråga, fru talman, varför det har
            blivit så. Med vilken motivering avstyrker ni denna ytterst viktiga
            begäran om utredning eller om ändring av den lagstiftning som
            bygger på att få fastställelse av könstillhörighet? Tycker ni
            att lagen är så bra och heltäckande? Varför blundar ni, trots
            att utskottets majoritet valt att inte se detta och informera
            om att dessa människor faktiskt existerar? Den nu gällande lagen
            innehåller delar som kränker och diskriminerar människor. Innebär
            socialutskottets majoritets ställningstagande att man tycker att
            det är helt okej att fortsätta att kränka dessa människor?
          </note>
          <note>
            Slutligen vill jag ta upp frågan om bastuklubbslagen. Den tas
            upp i en hel del motioner. Begäran om att lagen om bastuklubbar
            ska avskaffas har avstyrkts med motiveringen att Smittskyddskommittén
            har kommit med ett betänkande som just nu håller på att beredas
            i Regeringskansliet. Det är väl rätt att vi ska invänta betänkandet.
          </note>
          <note>
            När bastuklubbslagen en gång i tiden uppkom var det en viss grupp
            människor i samhället, nämligen de homosexuella männen, som var
            de som så att säga fick lagstiftningen emot sig. Det är glädjande
            att
          </note>
          <note>
            Smittskyddskommittén i sitt betänkande valt en linje som i praktiken
            innebär att lagen kommer att upphävas. Det ska bli spännande när
            Smittskyddskommitténs betänkande blir till en proposition och
            får behandlas i kammaren.
          </note>
          <note>
            Fru talman! Med detta vill jag yrka bifall till reservation nr
            16.
          </note>
          <note type="speaker">
            Anf. 183 KENT HÄRSTEDT (s) replik:
          </note>
          <note>
            Fru talman! Det var en lång rad synpunkter på en del olika frågor.
          </note>
          <note>
            Först och främst vill jag svara på frågan kring transsexuella
            och möjligheten till att fortsätta att vara gift när man byter
            kön.
          </note>
          <note>
            Den här frågan har inte på något sätt negligerats, och det är
            inte så att vi inte har känt ett engagemang i frågan. Det har
            väl snarast varit så, som Tasso Stafilidis själv har varit inne
            på, att det kanske inte är helt säkert att detta har varit en
            fråga som kommit till rätt plats. Från vårt håll kände vi att
            frågan kanske hade passat bättre i lagutskottet, men det är, som
            sagt, något som kammarkansliet avgör.
          </note>
          <note>
            Det är heller inte så att den här frågan inte alls har varit
            uppe för diskussion sedan 1968. I samband med lagen om partnerskap
            var frågan uppe till diskussion.
          </note>
          <note>
            Man kom då fram till de slutsatser som i dag är gällande. Mot
            den bakgrunden anser inte utskottet att det finns någon anledning
            till initiativ i frågan.
          </note>
          <note>
            Vad gäller förslagen om bidrag till transsexuella organisationer
            är det inte den formen av frågor som vi i utskottet brukar ta
            ställning till, utan som organisation får man, precis som andra
            organisationer, vända sig till de institutioner som är beslutande
            i dessa frågor.
          </note>
          <note type="speaker">
            Anf. 184 TASSO STAFILIDIS (v) replik:
          </note>
          <note>
            Fru talman! Jag vill först börja med att bemöta
          </note>
          <note>
            Kent Härstedt och tala om att jag inte tog upp frågan om bidrag
            till organisationerna. I likhet med Kent
          </note>
          <note>
            Härstedt har Vänsterpartiet i utskottet ansett att frågan inte
            kan behandlas i det här sammanhanget.
          </note>
          <note>
            Det som jag tog upp var utredningen Intersexuellas könstillhörighet,
            som gjordes 1968. Det handlar alltså om en utredning. Det har,
            Kent Härstedt, inte gjorts någon utredning i detta land tillsatt
            av riksdag eller regering kring transsexuellas situation. Det
            som
          </note>
          <note>
            Kent Härstedt tar upp är de lagjusteringar som har gjorts sedan
            dess. Den senaste ändringen i lagen gjordes så sent som 1995.
            Men det har inte funnits några utredningar som helt och hållet
            har tagit upp transsexuellas situation i samhället.
          </note>
          <note>
            Om utskottet i sin helhet har ansett att den här frågan har hamnat
            fel, att den egentligen skulle hamnat i lagutskottet, tycker jag
            att det är tråkigt att utskottet inte reagerade och skickade frågan
            till lagutskottet. Den ordning som gäller i riksdagens utskott
            är ju att om det är något som man ser har hamnat fel, eftersom
            det är så många motioner som behandlas, skickar man det till det
            utskott som innehar frågan inom sitt beredningsområde.
          </note>
          <note>
            Sedan måste jag också få ställa en fråga till Kent
          </note>
          <note>
            Härstedt. Eftersom ni inte har ansett att man ska tillsätta en
            utredning eller vidta några åtgärder i den här frågan för att
            förändra lagstiftningen, är det då inte så att ni faktiskt blundar
            för de här människornas behov?
          </note>
          <note>
            Är det inte så att ni tillintetgör de här människornas faktiska
            verklighet? Alla lever inte i den verklighet som Kent Härstedt
            och jag lever i, utan det finns människor som har en helt annan
            verklighet.
          </note>
          <note type="speaker">
            Anf. 185 HILLEVI LARSSON (s):
          </note>
          <note>
            Fru talman! Även jag skulle vilja belysa de transsexuellas situation,
            eftersom jag tycker att det är en väldigt viktig fråga. Jag tror
            att det viktigaste är att vi inför framtiden talar mer om de här
            frågorna, för det är inte bara ett problem att man skulle vara
            emot bättre förutsättningar för transsexuella utan också att de
            här frågorna hamnat så väldigt mycket i skymundan.
          </note>
          <note>
            Man har mer och mer börjat diskutera homosexuella. Men transpersoner
            - som samlingsbeteckningen är för transvestiter och transsexuella
            - diskuteras inte speciellt mycket. Jag tycker att det är viktigt
            att man gör det mer i framtiden.
          </note>
          <note>
            Det finns framför allt väldigt mycket fördomar och okunskap kring
            den här gruppen av människor.
          </note>
          <note>
            Dels har vi sammanblandningen av transvestiter och transsexuella.
            Det är ju något helt annat att vara trygg i sin egen könsidentitet
            men ibland ikläda sig det andra könets identitet än att helt och
            hållet vilja byta kön och genomgå könsbyte. Det är alltså två
            olika grupper med olika sorters problem.
          </note>
          <note>
            Sedan finns också missuppfattningen att homosexualitet automatiskt
            sammanfaller med att vara transvestit eller transsexuell. Det
            förekommer naturligtvis, men det finns ju också väldigt många
            heterosexuella inom den här gruppen.
          </note>
          <note>
            En annan fråga är de transsexuellas situation i arbetslivet.
            Där har de också glömts bort. Man kan i dag döma någon för att
            ha diskriminerat en person i arbetslivet på grund av sexuell läggning.
            Men att vara transvestit eller transsexuell handlar ju inte om
            sexuell läggning, utan det handlar om uppfattning om könstillhörighet.
            Alltså kan ingen dömas för diskriminering på dessa grunder i arbetslivet.
            Det är en viktig fråga att belysa i framtiden.
          </note>
          <note>
            Sedan har vi frågan om våld mot transpersoner.
          </note>
          <note>
            Man vet helt enkelt inte hur mycket våld och hot som förekommer.
            Däremot vet man att homosexuella utsätts mycket för våld och hot.
            Ungefär en tredjedel utsätts för våld och hot, och det är vanligare
            bland män. Eftersom man har sett att det framför allt är könsöverskridande
            klädsel och beteende som leder till våldet och hoten, är det rimligt
            att anta att även transpersoner är utsatta. Men man vet alltså
            inte detta i dag. Jag tror att det är väldigt viktigt att man
            i framtiden tar reda på det.
          </note>
          <note>
            Könsoperationer, alltså könsbyte, blir allt vanligare. De har
            snabbt ökat i antal på senare tid, och man kan tänka sig att antalet
            kommer att öka ännu mer i framtiden. Det rör sig ändå om många
            människor, och det kommer att bli fler.
          </note>
          <note>
            Det som jag framför allt tror är viktigt att belysa i framtiden
            är frågan om att få kunna förbli gift när man ansöker om könsbyte.
            Det är nämligen en väldigt stor process att byta kön. Hela ens
            liv påverkas och förändras, både i privatlivet och på jobbet.
            Många säger att det är en väldigt jobbig period. Men de väljer
            ändå att genomgå könsbytet eftersom det är en så pass viktig del
            av deras identitet vilket kön de upplever att de tillhör. Det
            blir ju ännu jobbigare om de dessutom måste skilja sig. I många
            fall blir det ändå skilsmässa. Men jag tycker att man i framtiden
            bör verka för att de som vill ska få förbli gifta. Det är ofta
            barn inblandade. Från utgångspunkten att de ofta redan har biologiska
            barn tycker jag att det är extra viktigt.
          </note>
          <note>
            Den andra frågan som jag tycker är viktig är detta med en utredning,
            som jag tror behövs. Jag tog i inledningen upp en del saker där
            jag tycker att det finns brister, t.ex. i arbetslivet och när
            det gäller våld mot transpersoner. Jag tror att det finns många
            saker som bör belysas. Man bör framför allt ha en helhetssyn på
            transpersoners situation som saknas i dag.
          </note>
          <note>
            Sedan måste man naturligtvis titta på transpersonernas organisationer
            och inte minst bidragen. Men det blir en senare fråga som utredningen
            får ta ställning till.
          </note>
          <note>
            Avslutningsvis skulle jag vilja säga att den här frågan för mig
            är principiellt väldigt viktig, inte för att det handlar om så
            otroligt många människor, även om de blir fler. Men för mig handlar
            det någonstans om alla människors lika värde. Jag tycker inte
            att sexuell läggning, uppfattning om könstillhörighet, om man
            är kvinna eller man, vilket land man kommer ifrån, vilket etniskt
            ursprung man har är faktorer som ska få spela in, utan det ska
            så långt möjligt vara ovidkommande faktorer. Det är därför som
            jag tycker att den här frågan är speciellt viktig. Här har vi
            ytterligare ett område där vi kan verka för alla människors lika
            värde och lika förutsättningar i livet.
          </note>
          <note type="speaker">
            Anf. 186 KENT HÄRSTEDT (s) replik:
          </note>
          <note>
            Fru talman! Jag delar den uppfattning som Hillevi
          </note>
          <note>
            Larsson gav uttryck för, att det krävs att vi skaffar oss ökad
            kunskap. Men på vilket sätt vi kommer att göra det, om det blir
            i form av utredningar eller i form av initiativ från någon av
            våra myndigheter som också bevakar dessa frågor, återstår att
            se. Jag vill bara säga att jag delar den syn som Hillevi ger uttryck
            för här. I
          </note>
          <note>
            det här fallet handlar det inte om så värst många människor,
            men även om det handlar om att en enda människa kommer i kläm
            på grund av vår lagstiftning eller på grund av myndighetsutövning
            är det värt en diskussion i Sveriges riksdag.
          </note>
          <note type="speaker">
            Anf. 187 HILLEVI LARSSON (s) replik:
          </note>
          <note>
            Fru talman! Jag är väldigt tacksam för och glad över det här
            svaret. Jag tror heller inte att det viktigaste är formen.
          </note>
          <note>
            Det viktigaste är att det händer någonting och att vi får enighet
            över partigränserna i de här frågorna.
          </note>
          <note>
            Det är viktigt att vi belyser de här människornas situation.
            Det är viktigt att vi gör någonting, framför allt att vi börjar
            prata om de här frågorna i det första steget. Om man sedan är
            oenig eller inte är inte det viktiga. Vi kommer säkert att bli
            oeniga. Men det måste upp på dagordningen. Det måste diskuteras
            och belysas.
          </note>
          <note type="speaker">
            Anf. 188 TASSO STAFILIDIS (v):
          </note>
          <note>
            Fru talman! Det var en väldigt intressant replikväxling som avslutades
            nyss. Det som Kent Härstedt tar upp här är otroligt viktigt. Han
            säger att han instämmer i Hillevi Larssons argumentation. Då undrar
            jag: Är Kent Härstedt beredd att lyfta upp den här frågan på nytt
            i socialutskottet för att faktiskt se till att det händer något?
          </note>
          <note>
            Problemet är att det inte stämmer som Kent
          </note>
          <note>
            Härstedt säger. Vilka myndigheter är det som ser över det här?
            Det finns inga myndigheter. Den enda myndighet som har med det
            här att göra är Socialstyrelsen, som så att säga ser till de människor
            som kommer till dem för att ansöka om att byta könsidentitet.
          </note>
          <note>
            Därför är det här otroligt intressant. Det finns ingen instans
            i samhället i dag som ser hur de här människorna mår, som ser
            en utveckling eller som över huvud taget tar fasta på de här människornas
            situation.
          </note>
          <note>
            Därför undrar jag om Kent Härstedt är beredd att agera i den
            här frågan för att det ska hända någonting även i socialutskottet
            och för att, som han säger, få till en diskussion i den här kammaren.
            Nu var det Hillevi
          </note>
          <note>
            Larsson och jag tillsammans med de ledamöter i socialutskottet
            som har reserverat sig till förmån för dessa motioner som lyfte
            upp de här frågorna. Jag undrar om Kent Härstedt vill svara på
            det.
          </note>
          <note type="speaker">
            Anf. 189 KENT HÄRSTEDT (s):
          </note>
          <note>
            Fru talman! Nu är det inte så att det inte finns någon kunskap
            alls. Bl.a. har Socialstyrelsens rättsliga råd kunskap i de här
            frågorna. Sedan finns det också kunskap inom hälso- och sjukvården.
            Det är inte bara på central nivå som man kommer i kontakt med
            de här frågorna.
          </note>
          <note>
            Som jag sade till Hillevi delar jag hennes synsätt och det hon
            gav uttryck för, nämligen att människor inte ska bli diskriminerade
            och att människor har rätt att bli sedda i vårt samhälle. Därför
            är jag beredd att på olika sätt verka för att synliggöra dessa
            frågor och ta upp dem till en diskussion. Vare sig det blir så
            att vi tar upp dem till diskussion i socialutskottet eller om
            det handlar om att frågorna kanske ska lyftas upp i lagutskottet
            så är jag beredd att personligen medverka till någon form av aktivitet
            på detta område. Men formen är jag inte beredd att redogöra för
            just nu.
          </note>
          <note type="speaker">
            Anf. 190 TASSO STAFILIDES (v):
          </note>
          <note>
            Fru talman! Det är glädjande att höra att Kent
          </note>
          <note>
            Härstedt är beredd att göra någonting. Vad han kommer att göra
            får vi alla vänta med spänning på.
          </note>
          <note>
            Sedan vill jag informera om att lagutskottet redan har behandlat
            de här frågorna. Tyvärr är det likadant där, alltså att t.ex.
            Kent Härstedts partikamrater och en majoritet i lagutskottet har
            avslagit bl.a. just när det gäller de frågor som handlar om namnlagen,
            de som också finns med i den här motionen. Men jag kan konstatera
            att det är bra att Kent Härstedt kommer att agera i de här frågorna
            för att också föra dem till en ännu högre nivå än de befinner
            sig på i dag.
          </note>
          <note>
            Kent Härstedt nämnde också att det finns flera instanser i samhället
            och att det inte bara är på central nivå som man jobbar med det
            här. Det stämmer till viss del. De personer som vill ändra sin
            könstillhörighet söker för detta. Då får de kontakt med de psykiatriska
            mottagningarna ute i landet där de får psykologsamtal. Sedan är
            det Socialstyrelsen det hänger på.
          </note>
          <note>
            Alla kirurgiska ingrepp sker här i Stockholm på ett och samma
            sjukhus. Det är alltså inte speciellt utbrett på lokal nivå.
          </note>
          <note>
            Det problem som också har funnits förut har ju varit att människor
            har blivit behandlade väldigt olika beroende på vilken kommun
            de har bott i och vilken psykolog eller psykenhet de har fått
            kontakt med. Det är väldigt olyckligt, och det hade varit intressant
            att se hur det funkar i dag.
          </note>
          <note>
            Jag ser med förväntan fram emot att den här frågan kommer att
            behandlas igen.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 mars.)
          </note>
          <note>
            Ajournering
          </note>
          <note>
            Kammaren beslutade kl. 17.55 på förslag av talmannen att ajournera
            förhandlingarna till kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 1900.
          </note>
          <note>
            16 § Äldrepolitik
          </note>
          <note>
            Föredrogs socialutskottets betänkande 1999/2000:SoU8
          </note>
          <note>
            Äldrepolitik.
          </note>
          <note>
            Anf. 191 CRISTINA HUSMARK
          </note>
          <note type="speaker">
            PEHRSSON (m):
          </note>
          <note>
            Herr talman! En cancersjuk kvinna får nej då hon vill flytta
            till ett särskilt äldreboende i en annan kommun. Hon ville komma
            närmare sin dotter. Politikerna i den kommun som kvinnan vill
            flytta till sade nej. Kvinnan klarar sig med hemtjänst - det visste
            politikerna.
          </note>
          <note>
            Beslutet överklagades till länsrätten som höll med kommunens
            politiker. Nu funderar den cancersjuka kvinnan på att gå vidare
            till kammarrätten - om hon orkar.
          </note>
          <note>
            Moderaternas krav på en äldrepeng ger äldre rätt att välja omsorg
            och en ekonomisk vårdgaranti som gör detta möjligt. Jag och moderaterna
            önskar att majoriteten nu vill tänka om och på största allvar
            ta till sig den diskussion om finansiering av äldreomsorgen som
            nu pågår för fullt ute i samhället.
          </note>
          <note>
            Pensionsfrågan tog tid, och det kommer också en hållbar och robust
            äldreförsäkring att göra, om man menar allvar. Vi moderater vill
            ha ett system som man kan lita på över tid och som håller vad
            man lovar
          </note>
          <note>
            - ingen upprepning av vad som hände med änkepensionen, tack.
          </note>
          <note>
            Claes Örtendahl, f.d. generaldirektör, påpekade för oss i Äldreberedningen
            - vi är några här i kväll som är med i denna beredning - att det
            hastar med en försäkringslösning för att garantera god äldreomsorg.
          </note>
          <note>
            Han hävdade att denna försäkring, som är solidariskt finansierad
            och inkluderar alla - borde ligga på försäkringsbolagen och vara
            i gång senast år 2010.
          </note>
          <note>
            Vi moderater har fått mycket kritik från vänstermajoriteten för
            våra tankar om en försäkringslösning.
          </note>
          <note>
            Man har medvetet misstolkat, ifrågasatt och misstrott våra ambitioner
            att ge äldre en garanti för god äldreomsorg när vi hävdat att
            en försäkring måste betyda en verklig försäkran om hjälp, något
            som dagens finansiering inte lever upp till.
          </note>
          <note>
            Jag är medveten om att kritiken mot vårt förslag är politisk
            retorik, men verkligheten har hunnit i fatt, och nu måste också
            socialdemokraterna inse att det bränns.
          </note>
          <note>
            Regeringen måste därför snarast ta initiativ till en diskussion
            om äldreomsorgen så att man minskar hemortsberoendet, ser över
            de nationella och internationella gränserna och inte vältrar över
            kostnaderna på barn och barnbarn.
          </note>
          <note>
            Det vore därför mycket intressant att höra om socialdemokraterna
            har intresse av att börja diskutera en sådan äldreförsäkring.
            Svaret hastar, och jag hoppas
          </note>
          <note>
            Tullia von Sydow i sitt inlägg kommer att beröra finansieringsfrågan.
          </note>
          <note>
            Herr talman! När det gäller hemsjukvården blir jag också orolig
            när nu alltfler ska vårdas hemma, men då hemsjukvården genom svårigheter
            att få tag på välutbildad personal riskerar att ge en sämre vård.
          </note>
          <note>
            Vårdgymnasierna saknar sökande, men skolorna har också fastnat
            i gårdagens utbildningssystem och utbildar för den organisation
            och det synsätt som varit gällande men som inte längre attraherar.
          </note>
          <note>
            Om det ska bli attraktivt att utbilda sig på vårdgymnasiet måste
            också alternativa utbildningar släppas in - fler inriktningar
            och mer nytänkande krävs.
          </note>
          <note>
            Men socialdemokraterna säger kanske att det är upp till skolorna
            att starta sådana utbildningar. Men så enkelt är det inte, därför
            att om sådana utbildningar ska tänkas starta måste det också finnas
            en uttalad efterfrågan på dessa elevers kunskap när de går ut
            ur skolan, och det finns inte i dag.
          </note>
          <note>
            I stället stoppar vänstermajoriteten utvecklingen och motarbetar
            efterfrågan genom att hela tiden hävda monopolets styrka, storskaliga
            lösningar och det politiska systemets förträfflighet. Man hyser
            i stället misstro till friskolors nytänkande, och man räds konkurrens.
            Därför säger politiker nej, trots att personalen säger ja.
          </note>
          <note>
            Jag önskar därför att socialdemokraterna snarast skickar signaler
            ut i landet att de ser positivt på mångfald, alternativ och valfrihet.
            Först då finns en anledning för skolorna att utbilda för ett framgångsrikt
            arbetsliv med entreprenadskap på schemat, och då kan utbildningen
            också få ökat attraktionsvärde.
          </note>
          <note>
            För att garantera hög kvalitet vill vi att äldreomsorgen ska
            få sitt godkännande från ett kvalitetsinstitut, en medicinalstyrelse.
            Detta skulle garantera god vård men också att fler behov tillgodosågs,
            de äldres men också personalens.
          </note>
          <note>
            Jag hade i går en interpellationsdebatt med socialministern om
            den tillsyn i äldreomsorgen som i dag brister ute i landet. Det
            visar att vi måste samla kvalitet, kompetens och tillsyn under
            en myndighet.
          </note>
          <note>
            Herr talman! Hjälp i hemmet handlar inte bara om hemsjukvård.
            Det handlar också om att få hjälp med städning, inköp, osv., sådant
            som gör det möjligt för fler att bo kvar hemma. Uppsökande verksamhet
            är nog så bra, men en kontinuerlig tillgång gör att man lättare
            ser försämringar och kan vidta åtgärder. Det handlar om ett psykosocialt
            stöd och inte bara om handkraft.
          </note>
          <note>
            Att hemtjänstservice är en av de snabbast växande branscherna
            i Danmark beskriver minister Pia Gjellerup i förordet till den
            utvärderingsrapport om skattesubventionerad hemtjänst som kom
            ut förra året. Hon betonar att framtiden ser ljus ut för hemtjänstservice.
          </note>
          <note>
            Fler har fått hjälp, och fler har fått arbete, och det utan att
            kostnaderna för staten har ökat.
          </note>
          <note>
            Varför säger socialdemokraterna nej till att ge äldre stöd och
            hjälp i hemmet? Danmark kan. Varför kan inte Sverige?
          </note>
          <note>
            Jag brukar framhålla att äldrefrågor inte är en specifik frågeställning
            utan handlar om alla frågor i samhället. Att vara äldre är att
            förhoppningsvis vara som vanligt - bara lite äldre.
          </note>
          <note>
            En sådan fråga är möjligheten för äldre att bo kvar där man är
            van och där man känner trygghet. Och då handlar det inte om larm
            och branta trappor. Det handlar om fastighetsskatten. En nybliven
            pensionär ringde till mig för en tid sedan och berättade att om
            ingen rejäl sänkning sker av fastighetsskatten så kommer han inte
            att kunna bo kvar. Fastighetsskatten kommer att kosta honom 87
            000 kr om året för ett hus som han köpte relativt billigt på 60-talet.
            Hur ska han som pensionär ha råd med detta?
          </note>
          <note>
            Herr talman! Jag läste en saga för mina barn när de var små som
            hette Oscar äter hus. Det var det enda råd som jag kunde ge denna
            pensionär om inte regeringen med sina stödpartier inser att också
            boendeskatten är en äldrefråga.
          </note>
          <note>
            Herr talman! I Sverige finns det i dag 180 000
          </note>
          <note>
            personer med demenssjukdomar. Många får inte rätt diagnos utan
            lever ett påfrestande liv långt innan de får hjälp. Det är inte
            acceptabelt. Många anhöriga får inte heller den avlastning och
            det ekonomiska stöd som de skulle behöva.
          </note>
          <note>
            Regeringen måste på allvar ta till sig det faktum att många vårdar
            anhöriga under de mest bristfälliga omständigheter. Det handlar
            om ekonomiskt stöd, men det handlar också om att orka leva vidare.
          </note>
          <note>
            Vad som många äldre och sjuka också har svårt att acceptera är
            de signaler som nu läcker ut när det gäller vårpropositionen,
            även om vi vet att allt inte är klart. Det har under de senaste
            dagarna framkommit att det nu ska sparas in pengar på läkemedelsförmåner,
            detta för att det, som det uttrycks, ska sparas pengar till valfläsk
            - ursäkta - reformer inför kommande val.
          </note>
          <note>
            Ska man fortsätta att ge med den ena handen men ta tillbaka med
            den andra, ge de s.k. fattigpensionärerna en extra dusör men samtidigt
            höja kostnaden för läkemedel? Effekten vet vi. De flesta fick
            några kronor över av det senaste pensionstillskottet, men många
            fick minus.
          </note>
          <note>
            Herr talman! Jag ställer mig självklart bakom alla våra reservationer,
            men för tids vinnande yrkar jag bifall endast till reservation
            3.
          </note>
          <note type="speaker">
            Anf. 192 LENA OLSSON (v):
          </note>
          <note>
            Herr talman! Jag börjar med att yrka bifall till reservationerna
            18 och 24. Givetvis står vi bakom övriga av våra reservationer
            men för tids vinnande gör jag så här.
          </note>
          <note>
            Cristina Husmark Pehrsson måste verkligen ha speciella källor
            eftersom hon kan påstå att det har läckt ut att man ska spara
            i högkostnadsskyddet.
          </note>
          <note>
            Alla människors lika värde är grunden för Vänsterpartiets politik.
            De som är äldre i dag var ju med och byggde upp den välfärd som
            vi nu har och som i varje fall vi i Vänsterpartiet vill fortsätta
            att värna om och vidareutveckla.
          </note>
          <note>
            Det betänkande som vi i dag debatterar är en del av framtiden.
            Framtiden för de äldre är att de ska mötas med respekt och att
            vi ska vara pådrivande så att attityderna till de äldre förändras.
          </note>
          <note>
            I dagens samhälle finns det en tendens att dela upp folk i grupperingar
            i olika åldrar. Oavsett om man är ung eller om man är gammal är
            man, tycker vi, en individ, en människa, hela livet och man ska
            bemötas därefter, oavsett ålder.
          </note>
          <note>
            Under 90-talets början fick äldrevården kännas vid stora besparingar.
            Kvaliteten inom äldreomsorgen, som det pratas så mycket om och
            som det i så många år har pratats om, har försämrats. Detta står
            helt klart. Det har lett till att förespråkarna för privata alternativ
            har fått luft under vingarna. Här får vi också från moderat håll
            höra om försäkringslösningarna.
          </note>
          <note>
            Privatiseringarna inom äldreomsorgen har ökat betydligt under
            90-talet. Många hyllar dessa och säger att konkurrensutsättningen
            är helt nödvändig.
          </note>
          <note>
            Sett till hur man lyckats med detta kan inte vi påstå att vi
            blir imponerade. Först och främst var det meningen att denna valmöjlighet
            skulle bidra till att en hel flora av alternativ skulle komma.
            Men vi kan redan nu se att de vinstdrivande företagen tenderar
            att ta över och att de mindre har problem och slås ut.
          </note>
          <note>
            Det är glädjande att se att även Folkpartiet nu ifrågasätter
            den privat drivna äldreomsorgen. Man konstaterar bl.a. att kvalitet
            kostar. För oss är detta ingen överraskning. Det här har vi faktiskt
            vetat hela tiden. Vidare sägs det att när det gäller besparingar
            har man nått vägs ände. Detta förstår man när det för en tid sedan
            stoppades in extramiljoner till ett hemtjänstsdistrikt på Söder
            drivet i privat regi och som inte klarade sitt åtagande. Dessa
            fick alltså omgående mer av skattebetalarnas pengar för att kunna
            fortsätta.
          </note>
          <note>
            Man reagerar ju över sådant här. Jag vill fråga om
          </note>
          <note>
            Moderaterna delar Folkpartiets åsikter när det gäller vad de
            har kommit fram till i DN Debatt-artikeln.
          </note>
          <note>
            Vi i Vänsterpartiet tycker att äldreomsorgen ska vara demokratiskt
            styrd och offentligt finansierad.
          </note>
          <note>
            Det går mycket väl, anser vi, att inom den offentliga sektorn
            utveckla de valmöjligheter som man speciellt från moderat håll
            efterlyser. Ett exempel är demensboendet som på flera håll i landet
            håller på att utvecklas. Däremot kan jag hålla med Cristina Husmark
          </note>
          <note>
            Pehrsson om att de bedömningar som görs avseende de demenssjuka
            är dåliga. De kommer inte heller till stånd så snabbt som behövs.
          </note>
          <note>
            Vi vill inte ha en äldreomsorg där vinsterna sätts högst och
            går ned i aktieägarnas fickor, utan vi vill ha en äldreomsorg
            där behovet styr och där eventuella vinster går tillbaka till
            verksamheten så att kvaliteten kan förbättras. Det gäller också
            kompetensutvecklingen för personalen.
          </note>
          <note>
            Under en lång tid har det varit uppmärksammade fall av vanvård
            av äldre. Vi har sett detta också i privat regi. Jag tar inte
            kommunerna i försvar, utan jag tycker att det även där är anmärkningsvärt.
            Det behövs en ansiktslyftning även hos kommunerna.
          </note>
          <note>
            Förra veckan såg jag att personal sade upp sig som inte tyckte
            att man höll vad som utlovats i det avtal som hade skrivits med
            företaget. De äldre fick inte den hjälp som de behövde. Jag kommer
            också ihåg en intervju där en journalist frågar en man om han
            inte tyckte att han var illojal mot arbetsgivaren. Jo, svarade
            mannen, jag kan vara illojal mot min arbetsgivare men jag har
            väldigt svårt att vara illojal mot de äldre.
          </note>
          <note>
            Vidare har vi fått kännedom om hur man får skriva på papper om
            att hålla tyst. Också detta tycker vi är anmärkningsvärt.
          </note>
          <note>
            Med anledning av allt det som jag här har sagt tycker vi i Vänsterpartiet
            att det nu är dags att se över lagarna så att de äldre ges den
            vård, omsorg och personaltillgång som behövs för att en hög kvalitet
            ska uppnås. Alla har ju i minst tio år talat sig varma för det.
          </note>
          <note>
            I reservation 18 säger vi att vi vill ha ett tilläggsdirektiv
            till Äldreberedningen Senior 2005 där man ser över lagstiftningen
            om ett minimikrav - vad man som äldre har rätt att kräva. Det
            kan handla om promenader, om social stimulans eller om rehabilitering.
          </note>
          <note>
            Vi tycker att det är dags att sätta ned foten. Jag har hört om
            detta under alla år som jag jobbat inom äldreomsorgen men det
            har inte hänt särskilt mycket.
          </note>
          <note>
            I reservation 24 säger vi att vi vill att regeringen ska se över
            hur man bäst kan hjälpa de ekonomiskt sämst ställda pensionärerna.
            Vi tycker att regeringen ska se över möjligheterna för de kommuner
            som vill hjälpa dessa pensionärer utan att bli stoppade.
          </note>
          <note>
            I reservation 32 tar vi upp tillsynsverksamheten och möjligheten
            att samla regler som styr äldreomsorgen under en lag. Det har
            framkommit att detta är svårt och att det är en omfattande förändring
            men det finns uppenbara problem med den delade regleringen.
          </note>
          <note>
            Därför anser vi att en översyn behövs.
          </note>
          <note>
            Herr talman! Vi i Vänsterpartiet tycker, som sagt, att äldreomsorgen
            ska vara demokratiskt styrd och solidariskt finansierad. Man ska
            ha rätt till en bra äldreomsorg, oavsett plånbokens tjocklek.
            Vi välkomnar utredningarna, som vi delvis själva initierat, när
            det gäller att förbättra för de äldre. Senior 2005
          </note>
          <note>
            har direktiv att komma med förslag på ett flertal områden som
            berörs i detta betänkande. Givetvis välkomnar vi också de ökade
            resurserna till kommunerna. Vänsterpartiet har varit med om att
            arbeta fram vårdmiljarden år 2001 som ska gå till primärvård,
            äldreomsorg och psykiatri.
          </note>
          <note>
            Naturligtvis ställer vi oss frågan om de här pengarna kommer
            att räcka till att ge äldreomsorgen den kvalitetshöjning som den
            så väl behöver och så att den mängd personal finns som behövs
            - med anständiga löner och kompetens. Utbrändheten bland vårdpersonalen
            är omfattande; det vet vi. Det finns allvarliga problem när det
            gäller personalfrågan. Precis som
          </note>
          <note>
            Cristina Husmark Pehrsson ser jag en risk här. Man måste ta krafttag
            kring omvårdnadsprogrammet för att de här yrkena ska få en bättre
            status.
          </note>
          <note>
            Vidare görs det en hel del för att förbättra äldreomsorgen och
            det är bra men vi i Vänsterpartiet konstaterar att mycket mer
            återstår.
          </note>
          <note>
            Anf. 193 CRISTINA HUSMARK
          </note>
          <note type="speaker">
            PEHRSSON (m) replik:
          </note>
          <note>
            Herr talman! I ett TT-meddelande från den 9 mars läser jag att
            finansministern kräver nedskärningar i kostnaderna för sjukpenning
            och läkemelsförmåner osv. - sammanlagt 20 miljarder under de tre
            kommande åren. Jag är också medveten om att det inte är ett färdigt
            förslag och vet att somligt läcker ut med flit.
          </note>
          <note>
            När det gäller äldrepengen, som Lena Olsson här pratade om, kan
            jag säga att jag är glad att Folkpartiet nu följer den moderata
            linjen. Lena Olsson har kanske läst de av våra motioner som ligger
            till grund för det här betänkandet. Där finns det med en äldrepeng
            just för att garantera att det som styr är de äldres behov, inte
            politikers behov. Det tycker jag är en klar kvalitetsförbättring.
          </note>
          <note>
            När jag talar om kvaliteten undrar jag ifall inte
          </note>
          <note>
            Lena Olsson kan hålla med om att det vore bättre att vi hade
            ett kvalitetsinstitut i Sverige än ha tillsynen av äldreomsorgen
            liggande hos Socialstyrelsen och länsstyrelserna. Vi ser nu att
            det finns länsstyrelser som inte sköter sin uppgift.
          </note>
          <note>
            Jag har en annan fråga till Lena Olsson. Jag läser i välfärdsprogrammet,
            som kommer från Svenska kommunalarbetareförbundet, där många av
            personalen inom vården tillhör. Jag fastnade för en rubrik.
          </note>
          <note>
            Det står så här: Kommunals stöd för att bryta utanförskapet.
            Det står som en punkt: Övergång mellan arbetsliv och pensionärsliv
            behöver göras mjukare genom att äldre får större möjlighet att
            påverka arbetstiden. Det står också att kollektivavtalsregler
            som hindrar arbetstagare efter 65 år måste upphävas.
          </note>
          <note>
            Äldre ska alltså få möjlighet att helt enkelt arbeta längre eller
            kortare om man vill. Hur stämmer detta med Vänsterns och Lena
            Olssons synsätt om att lägga fram ett förslag om att lagstifta
            om arbetstiden för alla? Min tolkning av Kommunals välfärdspunkter
            är att äldre själva ska kunna få påverka sin arbetstid.
          </note>
          <note>
            Vilken inställning har Lena Olsson?
          </note>
          <note type="speaker">
            Anf. 194 LENA OLSSON (v) replik:
          </note>
          <note>
            Herr talman! Jag börjar med det sista. Vi har haft uppe det också
            i Äldreberedningen att man ska förlänga det så att man får jobba
            längre. Jag är lika ihärdig som borgarna i den här beredningen
            att påstå att så länge som vi har så mycket utbränd personal i
            så låg ålder, och det gäller vårdpersonal, är det väldigt svårt
            att se hur det ska kunna förlängas så att man får jobba längre.
            Vi har så stora kategorier som har problem med att jobba tills
            de blir 65. Det är låglönegrupperna.
          </note>
          <note>
            Sedan hade Cristina Husmark Pehrsson en fråga om dessa 20 miljarder.
            Jag kan bara upplysa henne om att jag reagerade lika som hon på
            det. Men jag trodde att hon hade en bättre källa därför att det
            här var en tidningsanka. Det är vad jag har fått reda på.
          </note>
          <note>
            Jag vet inte om vi behöver något sådant institut som Cristina
            Husmark Pehrsson talar om. Det viktiga är att hålla koll på att
            det här följs upp och att det också finns pengar ute hos länsstyrelserna,
            och även hos kommunerna, så att de kan sköta det här. Jag kan
            ta hemkommunerna uppe i mitt län som exempel. Jag tror inte att
            någon bedriver en dålig äldreomsorg med vett och vilja, utan det
            har varit resursbrist. Tycker inte också Cristina Husmark Pehrsson
            att det är bra att dessa pengar tillförs framöver så att man kan
            förbättra inom områdena äldreomsorg, vård och skola?
          </note>
          <note>
            Anf. 195 CRISTINA HUSMARK
          </note>
          <note type="speaker">
            PEHRSSON (m) replik:
          </note>
          <note>
            Herr talman! Lena Olsson säger att vi inte ska tvinga äldre att
            jobba vidare. Det var, om Lena Olsson lyssnade på vad jag sade,
            inte heller min mening.
          </note>
          <note>
            Jag sade att de som vill och kan ska vi underlätta för.
          </note>
          <note>
            Problemet är att vi inte kan ha en pensionsålder som är 58 år.
            Vi måste få en mjuk övergång. Vi måste ge flexibla lösningar.
            Vi kan inte lagstifta om en arbetstid. Då kommer man inte att
            orka.
          </note>
          <note>
            Låt mig återkomma till Kommunals rapport, som inte Lena Olsson
            kommenterade precis. Andre vice ordföranden i Kommunal säger så
            här: Ur fackligt perspektiv är vi inte ett dugg rädda även om
            all kommunal verksamhet skulle privatiseras. Det säger
          </note>
          <note>
            Kommunals andre vice ordförande under en konferens i Karlstad
            i januari i år. Han förklarar med att en facklig organisation
            också måste arbeta med produktiviteten så att den ska kunna öka.
            Annars blir facket nästa krisbransch. Han tillägger vid samma
            tillfälle och samma kongress: Ur fackligt perspektiv finns inga
            gränser för hur mycket som kan privatiseras.
          </note>
          <note>
            Lena Olsson erkände i en replik på mitt anförande den 20 januari
            i år under den allmänpolitiska debatten att vården låg henne varmt
            om hjärtat och sade: "Jag har träffat ganska mycket vårdpersonal
            - vården ligger mig rätt varmt om hjärtat och det gäller då både
            offentlig och privat vård." Då undrar jag vilken Lena
          </note>
          <note>
            Olssons inställning är till den privata vården och vad
          </note>
          <note>
            Lena Olsson säger om Kommunals inställning, att det är vården
            som är viktigast, inte organisationen eller det offentliga monopolets
            ställning.
          </note>
          <note type="speaker">
            Anf. 196 LENA OLSSON (v) replik:
          </note>
          <note>
            Herr talman! Jag har träffat mycket personal, både offentliganställd
            och privatanställd. Jag kan direkt svara på frågan: Jag vill inte
            ha någon privat äldreomsorg alls, utan jag vill att den ska vara
            i offentlig regi. Jag har aldrig påstått något annat heller.
          </note>
          <note>
            Vad andre vice ordföranden i Kommunal har sagt reagerade jag
            också för. Jag har faktiskt talat med honom, och han säger att
            han är felciterad. Jag har inte hört vad han har sagt, och jag
            måste tro på vad han säger.
          </note>
          <note>
            De flesta som jag träffar av äldreomsorgspersonal är inte intresserade
            av privatiseringar. De är intresserade av att ha en välfungerande
            offentlig sektor. Vi är beredda att satsa pengar på det, men det
            är inte moderaterna.
          </note>
          <note type="speaker">
            Anf. 197 CHATRINE PÅLSSON (kd):
          </note>
          <note>
            Herr talman! Jag känner mig glad att bo i ett land där antalet
            äldre ökar, där antalet äldre äldre ökar, därför att äldre är
            en oerhörd resurs för hela samhället.
          </note>
          <note>
            Herr talman! Ibland blir jag beklämd i olika debatter när det
            uttrycks som att äldre enbart är en belastning. Jag tycker att
            det känns ovärdigt att man uttrycker sig så, ändå förstår jag
            vad man menar. Det är i livets sista år som man har det största
            behovet av hjälp och stöd på olika nivåer.
          </note>
          <note>
            Det är Kristdemokraternas mål i äldreomsorgen att alla äldre
            ska få så god vård och omsorg som man behöver och som är möjlig.
            För att nå det målet måste vi hitta lite olika vägar. Vi måste
            lägga fram förslag som gör att vi når upp till det målet. Jag
            tycker att den här skillnaden är oerhört viktig. När man diskuterar
            och har en politisk debatt måste man kunna skilja på vad som är
            mål och vad som är medel för att nå ett mål. Där kan vi ha, och
            där har vi, som olika företrädare för olika politiska partier
            lite olika syn.
          </note>
          <note>
            Huvudfrågan för våra äldre i dag är inte i första hand vilken
            organisationsform som styr. Det är inte heller vem som betalar
            ut lönen till personalen, utan det är faktiskt mötet med personalen,
            sättet man blir respekterad på, den möjlighet våra äldre har att
            få själva önska saker och ting och den tid som de har med personalen.
            Kvaliteten ligger heller inte enbart i byggnaderna, som många
            tycks tro, utan kvaliteten ligger i det mänskliga mötet.
          </note>
          <note>
            Herr talman! Jag är nästan förbluffad och nästan generad över
            att Lena Olsson använde nästan halva sitt anförande till att ondgöra
            sig över privat verksamhet. Det känns som att Vänstern är allergisk
            mot andra driftsformer. Jag kan inte påverka era allergiska symtom,
            men jag tycker att vi ska vara på en nivå som de äldre i första
            hand är intresserade av. Det är väl så, Lena Olsson, med handen
            på hjärtat, att det inte har fungerat när det offentliga har styrt
            all vård och omsorg under åren. Jag har också varit vårdarbetare
            sedan 1965. Om allt hade fungerat bra hade det förmodligen inte
            byggts upp några andra alternativ, utan då hade vi kört i de gamla
            vanliga hjulspåren.
          </note>
          <note>
            Men oavsett vad vi tycker har det inte fungerat.
          </note>
          <note>
            Det som nu håller på att blomma upp i Sverige är alternativa
            former som ändå använder sig av samhällets resurser. Jag tycker
            att det är bra. Jag tror att det finns väldigt många brinnande
            själar som har arbetat i vården under stor del av sitt liv och
            som gärna startar eget och erbjuder ett eget alternativ. De får
            stimulans i arbetet när de själva kan påverka sin arbetssituation
            och när de kan forma annorlunda sätt att arbeta på.
          </note>
          <note>
            Det har gjorts undersökningar av varför personalen väljer att
            lämna den offentliga vården och arbeta i andra vårdformer. Ingen
            har sagt att det enbart var för att de har fått några ytterligare
            kronor i plånboken, och det är ganska lätt att få. Om man t.ex.
            är anställd i landstinget som sjuksköterska tjänar man 2 000-
          </note>
          <note>
            3 000 kr mindre än om man är anställd i en kommun.
          </note>
          <note>
            Man behöver alltså inte byta till en privat vårdgivare för att
            höja sin lön.
          </note>
          <note>
            Jag tycker också att det är viktigt att komma ihåg
          </note>
          <note>
            - och det sade också Lena Olsson - att det var de äldre som byggde
            upp vår välfärd. Vi har dem mycket att tacka för. Men det är trots
            allt inte det som är huvudskälet till att de ska få en god vård
            och omsorg, utan det är det faktum att de är människor.
          </note>
          <note>
            Det är inte det som vi människor har producerat och åstadkommit
            i samhällsbyggandet som är avgörande för att vi ska ha vård och
            omsorg. Hur skulle det då gå med människor som aldrig har kunnat
            göra ett handtag i samhället? Jag tänker då på de gravt funktionshindrade
            och sådana som haft osynliga handikapp, och de är precis lika
            berättigade till en god vård och omsorg. Jag vill gärna säga det.
          </note>
          <note>
            Kristdemokraterna har ställt sig bakom ett antal reservationer
            till det här betänkandet. Jag vill beröra några av dem.
          </note>
          <note>
            Den första gäller anhörigas insatser i vård och omsorg. Jag är
            glad över att man tar till vara de anhöriga bättre nu än vad jag
            tycker att man gjorde för tio år sedan. Man erkänner att de anhöriga
            är viktiga. Jag är helt säker på att anhörigas insatser för äldre
            inte kan ersättas av något annat. Det har en annan dimension.
            Det finns en annan relation och en trygghet som är ett komplement
            till den goda vård som duktig vårdpersonal kan ge.
          </note>
          <note>
            Men det är också viktigt att anhöriga tillerkänns att de har
            en stor betydelse för de äldre. Det behöver inte alltid handla
            om ersättningar. Det kanske handlar om utbildning, om att läkaren
            som har ansvar för den äldre visar hur man kan hjälpas åt och
            om att de anhöriga blir delaktiga. Jag vill ytterligare för framtiden
            betona de anhörigas oerhört stora betydelse för äldrevården.
          </note>
          <note>
            I en annan reservation, nr 13, har vi utvecklat vårt krav på
            att den medicinska kompetensen bör öka. Vi vet alla att så är
            fallet. Alla utvärderingsrapporter som har kommit från Socialstyrelsen
            sedan ädelreformen trädde i kraft har påpekat detta. Tyvärr har
            det hänt väldigt lite.
          </note>
          <note>
            Ett jätteproblem som vi har inför framtiden är ju att det inte
            finns tillräckligt med geriatriker, tillräckligt med läkare och
            sjuksköterskor med geriatrisk kompetens. Varför är det så viktigt?
            Jo, därför att en äldre människa som insjuknar i vilken sjukdom
            som helst beter sig ofta på ett annorlunda sätt. Det är stor skillnad
            på symtomen på hjärtinfarkt om man får det när man är 50 år eller
            om man är 80 år. Det är mycket speciellt. Därför tror vi som är
            med på den här reservationen att man måste se till att utbildningsplatserna
            på läkarlinjen för specialister i geriatrik ökar.
          </note>
          <note>
            Vi har också i en reservation tagit upp de demenssjuka, nämligen
            i reservation nr 36. Detta är en grupp människor som inte alls
            kan tala för sig själva. Många av dem har närstående som kan tala
            för dem, och det är jättebra. Men i övrigt är de helt oförmögna
            att uttrycka vad de själva skulle vilja ha hjälp med. Jag tror
            att det var Cristina Husmark Pehrsson som talade om hur viktigt
            det var att de demenssjuka blev utredda på ett adekvat sätt.
          </note>
          <note>
            Det är en nyckelfråga för framtiden att alla har rätt
          </note>
          <note>
            - även om man får symtom i form av glömska osv. -
          </note>
          <note>
            att bli utredda, inte ett halvår efter det att man har insjuknat
            utan med en gång. Man tjänar så oerhört mycket inom alla områden
            om den enskilde får en snabb diagnos. Det finns många fysiska
            sjukdomar som ger ungefär samma symtom. Jag är säker på att många
            som i dag bor i särskilda boendeformer i vårt land tyvärr inte
            är utredda trots att det kanske finns bot för dem.
          </note>
          <note>
            Herr talman! Därför vill jag lyfta fram den reservationen speciellt
            och yrka bifall till reservation nr
          </note>
          <note>
            36. I övrigt står vi naturligtvis bakom alla reservationer där
            vi finns med. Jag hoppas att det här årtusendet ska innebära en
            god icke materiell välfärd för alla våra äldre.
          </note>
          <note type="speaker">
            Anf. 198 LENA OLSSON (v) replik:
          </note>
          <note>
            Herr talman! Chatrine Pålsson sade att Lena Olsson är allergisk
            mot privata alternativ. I Stockholm är det 57 % av äldreomsorgen
            som drivs i privat regi.
          </note>
          <note>
            Den allergiska reaktionen börjar nu också att smitta av sig till
            Birgitta Rydell.
          </note>
          <note>
            När det gäller valmöjligheter skrev man i DN den
          </note>
          <note>
            5 februari att det är tre vårdjättar som dominerar. Var det inte
            meningen att det skulle finnas valmöjligheter? Skulle man inte
            låta tusen blommor blomma?
          </note>
          <note>
            Men det blev väl inte så många kvar såvitt jag förstår, utan
            det är de vinstdrivande företagen som har tagit över. De mindre
            har stora problem och många har slagits ut.
          </note>
          <note>
            Undersökningar som har gjorts i Sverige visar att mellan 60 och
            70 % av Sveriges befolkning vill att vård, skola och omsorg ska
            drivas i offentlig regi.
          </note>
          <note type="speaker">
            Anf. 199 CHATRINE PÅLSSON (kd) replik:
          </note>
          <note>
            Herr talman! Jag vill påminna Lena Olsson att det är fler än
            ett landsting och en kommun som har levt över sina tillgångar
            och fått underskott i sin budget.
          </note>
          <note>
            Men det tillskjuts pengar nästan oavsett hur skötseln har varit.
            Jag tycker inte att det är så konstigt att inte alla privata alternativ
            lever kvar. Jag tycker snarare att det är naturligt att det blir
            så.
          </note>
          <note>
            Jag vet inte om Vänsterpartiet har som mål att kommuner och landsting
            ska ha budgetunderskott.
          </note>
          <note>
            Det är i så fall väldigt allvarligt.
          </note>
          <note>
            Det som vi har varit dåliga på är att bygga upp sådana alternativ
            som människor behöver, mellanvårdsformer och andra olika former.
            Det har funnits en tendens i Sverige till att lösningarna har
            varit fyrkantiga, att alla ska ha precis samma boende och vård.
            Så är det ju inte. Vi människor är olika och har olika behov.
            Därför tycker vi kristdemokrater att det ska finnas bra alternativa
            vårdformer. Om man får vård på rätt vårdnivå blir också vården
            bäst.
          </note>
          <note type="speaker">
            Anf. 200 LENA OLSSON (v) replik:
          </note>
          <note>
            Herr talman! Då måste jag fråga Chatrine om det är bättre med
            ett privat monopol. Hon får det att framstå som om det inte finns
            några valmöjligheter i den offentliga vården. Det är en direkt
            lögn. Det finns det visst. Det har jag sett själv. Chatrine Pålsson
            har ju jobbat där jag har jobbat. Visst finns det valmöjligheter.
            Men är Chatrine Pålsson intresserad av att utveckla dem? Är vi
            intresserade av att lägga en riktig politisk tyngd bakom att den
            offentliga sektorn ska fungera?
          </note>
          <note>
            Vad gäller då för vinsterna? Vården är offentligfinansierad.
            Ja, vi betalar. Men vad har vi för koll sedan? Kan vi kolla upp
            vart överskottet går? Går det till kvalitetsförbättringar? Går
            det till kompetensutveckling för personalen? Vad har vi för koll
            på hur stor personalen är?
          </note>
          <note>
            Det kan jag tala om för Chatrine. Jag har försökt att ta reda
            på det. Inom barnomsorgen kan man kolla upp personaltätheten,
            men inte här. Men jag hoppas att jag ska få till stånd en sådan
            möjlighet.
          </note>
          <note type="speaker">
            Anf. 201 CHATRINE PÅLSSON (kd) replik:
          </note>
          <note>
            Herr talman! Kvalitetsuppföljning och kvalitetskontroll sker
            på samma sätt för offentlig som för privat vård. Det är Socialstyrelsen
            som kontrollerar det. Det är viktigt att komma ihåg. Det är för
            patientens trygghet - för den äldres trygghet.
          </note>
          <note>
            Vi vet också att alternativen ökar kvaliteten överallt. Det har
            vi sett många exempel på. Ingen av oss som är här i parlamentet
            skulle väl acceptera att det bara finns Åhléns att handla mat
            på. Vi vet att hela kvaliteten blir bättre om det finns andra
            alternativ.
          </note>
          <note>
            Sedan reglerar det sig självt. Om det är så att det inte är en
            bra verksamhet kommer de äldre förmodligen inte att vilja bo där.
            Det handlar då om att man i stället ser till att det blir kvaliteten
            som blir det allra viktigaste för den äldre, och det är den också.
          </note>
          <note>
            Det första de äldre frågar är inte varifrån hemtjänstpersonalen
            får sin lön - i alla fall inte de jag har träffat på. De frågar
            hur ofta de kan få hjälp och om de kan få hjälp med det eller
            det. Att låta de äldre få vara med och bestämma vad de vill ha
            hjälp med har
          </note>
          <note>
            Sverige sannerligen inte varit bra på, Lena Olsson.
          </note>
          <note>
            Det har funnits regler som någon socialnämnd har antagit någonstans.
            Det får ni hjälpa till med, men inte det. Att göra morgontoalett
            ska ta fyra minuter, t.ex.
          </note>
          <note>
            Vi har nog mycket att lära. Vi ska se till människans behov och
            se till så att det är människorna som styr organisationen, så
            att inte någon organisation styr människors behov. Människor är
            olika, och vi ska alla respekteras med våra olika behov. Det är
            för mig och för Kristdemokraterna ledstjärnan.
          </note>
          <note type="speaker">
            Anf. 202 KENNETH JOHANSSON (c):
          </note>
          <note>
            Herr talman! Jag vill börja med att yrka bifall till reservation
            nr 5, men jag står självfallet också bakom övriga reservationer
            där Centerpartiet förekommer.
          </note>
          <note>
            Herr talman! Äldrepolitiken tenderar ibland att enbart handla
            om vård och omsorg och om stödjande insatser och omhändertagande.
            Vi måste självfallet vidga perspektivet och behandla äldre - en
            växande andel av befolkningen - som en resurs, precis som övriga
            individer i Sverige. De är dessutom en viktig resurs som kan tillföra
            mycket i samhällsutvecklingen och vars livserfarenhet är av stort
            värde. Pensioneringen får inte betraktas som en gräns för deltagande
            i samhällslivet. Samhällsplaneringen måste utgå ifrån att skapa
            träffpunkter för människor ur olika åldersgrupper.
          </note>
          <note>
            Ett kännetecken för ett välfärdssamhälle är medmänsklighet. Frivilliga
            insatser bör bättre uppskattas och uppmuntras av samhället. Likaså
            måste vi förbättra dialogen om äldres möjligheter till inflytande.
          </note>
          <note>
            Olika former av pensionärs- och brukarråd är betydelsefulla.
          </note>
          <note>
            Centerpartiet anser att det finns ett ökat behov av flexibilitet
            och respekt för den enskildes önskemål inom äldreomsorgen. En
            allt större andel äldre med olika bakgrund ställer nya krav. Vi
            anser att det finns skäl att förstärka de nationella målen för
            äldrepolitiken till ett mer individbaserat förhållningssätt. Den
            enskilde vårdtagaren måste ges reella möjligheter att själv eller
            genom sina anhöriga påverka var och hur vården ska utföras. Därför
            bör rätten till valfrihet för hemtjänst, dagverksamhet och särskilda
            boendeformer regleras i lag. Den enskilde ska i större utsträckning
            än i dag ha rätt att välja vårdgivare.
          </note>
          <note>
            Centerpartiet anser dessutom att ytterligare ett nationellt mål
            för äldrepolitiken bör införas om att äldre ska ha rätt till egen
            identitet och social gemenskap i äldreboende.
          </note>
          <note>
            Herr talman! Ädelreformen gav kommunerna ansvaret för den vård,
            undantaget läkarinsatserna, som ges i särskilda boendeformer och
            i vissa kommuner för hemsjukvården. Utvecklingen går mot allt
            kortare vårdtider, och alltmer av insatserna utförs i hemmet.
          </note>
          <note>
            Vi vet, precis som Chatrine Pålsson sade, att de medicinska insatserna
            och främst läkarinsatserna i den öppna vården är bristfälliga
            på sina håll, och så får det naturligtvis inte vara.
          </note>
          <note>
            Den medicinska kompetensen och resurserna inom äldreomsorgen
            behöver förstärkas och förbättras. I överenskommelsen mellan Centerpartiet
            och
          </note>
          <note>
            Socialdemokraterna om försvarsmiljarder till vård och omsorg
            är detta ett prioriterat område. Landstingen och kommunerna ska
            genom samverkan säkra väl fungerande vårdkedjor inom äldrevården.
            Den medicinska kompetensen, liksom kvaliteten i övrigt, ska förbättras
            i särskilda boendeformer och i hemsjukvården.
          </note>
          <note>
            Tillgången till läkarmedverkan i fråga om allmänmedicin och geriatrik
            ska garanteras. Kommunernas stöd till anhöriga ska förstärkas.
            En bättre fungerande primärvård och äldrevård innebär att överbeläggningar
            vid medicinklinikerna motverkas.
          </note>
          <note>
            Vården i livets slutskede ska särskilt uppmärksammas. Så långt
            överenskommelsen.
          </note>
          <note>
            En väg för en mjukare övergång till den kommunala omsorgen är
            att inrätta en mellanvårdsform i avvaktan på kommunal omsorg.
            Vi ser det som en gemensam uppgift för kommuner och landsting.
            Ett gott samarbete mellan specialister, primärvård och hemsjukvård
            tillsammans med god tillgång till rehabilitering, korttidsvård
            och ett aktivt anhörigstöd är något som vi centerpartister vill
            vara med och bidra till.
          </note>
          <note>
            Grundläggande för god kvalitet i vården och omsorgen är att personalens
            erfarenheter och kunskaper sätts i förgrunden. Beslutsvägar måste
            kortas och personalen ges ett ökat inflytande över sin egen arbetssituation.
            Forskningsvägarna måste öppnas för vård- och omsorgspersonal.
            Centerpartiet stöder de tankar som finns på bildandet av nationella
            kunskapscentrum med regional placering för kunskapsuppbyggnad
            och erfarenhetsspridning. Vi måste alla hjälpas åt att öka vårdyrkenas
            attraktivitet. En ökad mångfald av arbetsgivare bidrar till att
            arbetsinsatserna får ett högre värde.
          </note>
          <note>
            Ett annat område som Centerpartiet självt, eller i samverkan
            med andra partier, har lyft fram är hemtjänstens betydelse. Vi
            har påtalat hur viktigt det är att personalen ges förutsättningar
            att göra ett bra jobb och att arbetet inom hemtjänsten organiseras
            så att servicemottagarna träffar samma personal och att de möts
            med respekt och integritet. Vi har även föreslagit initiativ för
            att särskilt belysa såväl kvinnors som mäns alldeles specifika
            besvär och behov. Dessutom står Centerpartiet bakom en flerpartireservation
            om demensvården. Den handlar bl.a. om en utökad forskning som
            visar möjligheter att fördröja och bota olika former av demenser.
          </note>
          <note>
            Herr talman! Till sist vill jag uttrycka förhoppningen att den
            äldreberedning som nu arbetar för att skapa förutsättningar för
            en långsiktig utveckling av äldrepolitiken ska ha framgång och
            i nära samråd med berörda ta fram ett bra underlag för många kloka
            ställningstaganden inom ett för oss alla mycket viktigt område.
          </note>
          <note type="speaker">
            Anf. 203 KERSTIN HEINEMANN (fp):
          </note>
          <note>
            Herr talman! Jag vill gärna börja med att kommentera den artikel
            som Folkpartiets borgarråd i
          </note>
          <note>
            Stockholm, Birgitta Rydell, har haft införd i Dagens
          </note>
          <note>
            Nyheter. Den har diskuterats av tre andra partier, och jag känner
            att jag kanske behöver göra några klarlägganden från Folkpartiets
            sida om vad det handlar om.
          </note>
          <note>
            Det är inga nyheter. Det är inte alls någon ny politik från Folkpartiets
            sida. Vi har sedan lång tid tillbaka föreslagit en check som de
            äldre skulle kunna ha för att kunna öka valfriheten. Om man kallar
            det check eller ädrepeng kan vara en smaksak, men det är ingen
            större skillnad.
          </note>
          <note>
            Folkpartiet har alltid bekämpat både privata och offentliga monopol.
            Det är ingen som helst nyhet i det heller. Det är kanske delvis
            en självkritisk artikel för att man ska försöka reda ut de problem
            - det är bl.a.
          </note>
          <note>
            brister i upphandling och brister när det gäller förnyelse och
            mångfald - som vi tycker råder i och med att vi ser att det blir
            privata monopol. Det blir då i stället svårigheter för de små
            entreprenörerna att verka. Man kan t.ex. inte få en F-skattsedel
            när man vill starta ett litet vårdföretag.
          </note>
          <note>
            Nu ska jag övergå till dagens betänkande, herr talman.
          </note>
          <note>
            För Folkpartiet liberalerna är respekt, integritet och valfrihet
            viktiga ledord när det gäller äldrepolitiken. Framtidens äldreomsorg
            får inte präglas av kriser, platsbrist och skandaler utan måste
            präglas av en god planering och en god kvalitet för att de äldre
            ska känna trygghet inför framtiden.
          </note>
          <note>
            Även attityderna till äldre måste förändras radikalt. Äldre ska
            inte ses som ett problem utan som en resurs. Genom att framställa
            äldre som ett hot mot samhällsekonomin lägger man grunden till
            generationsmotsättningar och motvilja mot äldre. De äldre kan
            inte heller ses som en enhetlig grupp. De är individer som lägger
            år till livet med olika förutsättningar och på olika sätt. Det
            här behöver komma fram tydligare inom alla områden och vid alla
            tillfällen då äldres situation belyses. Folkpartiet liberalerna
            anser att regeringen bör ta initiativ till att utarbeta en plan
            för hur de äldres resurser och kunskaper ska kunna tas till vara
            i arbetslivet och i samhällsarbetet i övrigt. I dag har vi faktiskt
            yrkesförbud för t.ex. läkare, tandläkare och sjukgymnaster. De
            får inte fortsätta arbeta efter
          </note>
          <note>
            65 års ålder. Visserligen kan man i undantagsfall få förlängt
            vårdavtal med landstinget, men det händer sällan.
          </note>
          <note>
            Herr talman! I samhällets omsorg om de äldre med behov av olika
            insatser måste vi konstatera att det finns brister i dag. Det
            brister när det gäller möjligheten att välja boende. Även de som
            är i behov av särskilt boende ska ha rätt att välja. Alla som
            bor på servicehus eller sjukhem ska ha rätt till ett eget rum
            om de så önskar. I dag delar fortfarande tusentals människor rum
            med personer som de inte själva har valt. Häromdagen hörde jag
            ett exempel från Göteborg om att personer delar rum med enbart
            ett draperi emellan som något sorts tecken på avskildhet. Det
            är inte acceptabelt. De extra statsbidrag som går till kommuner
            och landsting måste åtminstone till en viss del användas för att
            skyndsamt bygga bort den här bristen på rum.
          </note>
          <note>
            Herr talman! Närståendevården har ökat under de senaste åren
            och har en sådan omfattning att man nästan kan påstå att den offentliga
            vården utgör ett komplement till närståendevården i stället för
            tvärtom. Folkpartiet anser att en bra uppföljning och kvalitetskontroll
            av den vård och omsorg som ges är oerhört viktig. Det här måste
            också gälla närståendevården. Vi anser att det är angeläget att
            Socialstyrelsen ägnar stor uppmärksamhet åt metodutveckling av
            hur en sådan uppföljning inom området sjukvård i hemmet kan ske
            med beaktande av de berörda personernas integritet. Vi anser också
            att kommunerna måste öka sitt stöd till närståendevårdarna. Ett
            första steg för att underlätta för närståendevårdarna vore, enligt
            vår mening, att regeringen tog initiativ till överläggningar med
            de båda kommunförbunden för att se över hur ett ökat stöd till
            dem som vårdar närstående ska kunna ges.
          </note>
          <note>
            För att öka tryggheten för de äldre föreslår Folkpartiet liberalerna
            att en omsorgsgaranti ska införas.
          </note>
          <note>
            Den ska innehålla de delar som är väsentliga för att den enskilde
            äldre ska erbjudas en kvalitativt god omsorg med valfrihet. Vårt
            förslag till omsorgsgaranti innehåller nio punkter och handlar
            bl.a. om medicinsk kompetens, rätt till ett värdigt omhändertagande,
            rätt till en väl fungerande hemtjänst, rätt till valfrihet i boendet
            och rätt att flytta även för dem som bor i särskilt boende. Vi
            föreslår att Socialstyrelsen ska utarbeta en skiss, och utifrån
            den ska kommunerna fastställa en omsorgsgaranti.
          </note>
          <note>
            Herr talman! Kommunerna har sedan 1993 rätt att själva sätta
            avgifter för kommunal service och kommunalt boende för äldre och
            handikappade. Det här har lett till en djungel av olika avgifter
            och även så höga avgifter att det leder till att människor har
            fått en helt ohållbar ekonomisk situation under de sista åren
            i livet. Det handlar i vissa fall om en ren avgiftsterror mot
            de äldre. En del exempel på det kunde man se i går kväll på TV-programmet
            Reportrarna. Människor hade utsatts för något som jag betecknar
            som en ren ekonomisk terror från hemkommunen. Deras liv hade faktiskt
            mer eller mindre slagits i spillror.
          </note>
          <note>
            Socialstyrelsens nyligen framlagda rapport bekräftar också de
            enorma problem som de orättvisa och orimliga avgifterna leder
            till. Vi ska få en proposition angående avgifterna i år, och vi
            har i flera år från Folkpartiets sida drivit frågan om avgifterna.
            Vi har även i den här motionen tagit upp våra förslag. Vi vill
            bl.a. ha en miniminivå för förbehållsbeloppet och ett system som
            värnar kvarboende, och vi vill att endast den reella avkastningen
            på en eventuell förmögenhet ska vara avgiftsgrundande och att
            avgiften ska vara avsevärt lägre än den beräknade kommunala självkostnaden.
            I går kväll kunde man på TV-
          </note>
          <note>
            programmet höra att en man skulle få betala flera tusen kronor
            mer än vad som motsvarade kommunens självkostnad för den vård
            som han skulle behöva ha.
          </note>
          <note>
            Dessutom är det viktigt att eliminera konsekvenserna av höjningen
            av högkostnadsskyddet för läkemedel. Vi har från Folkpartiets
            sida, ända sedan det nya högkostnadsskyddssystemet infördes, föreslagit
            ett högkostnadsskydd på 1 000 kr för läkemedel.
          </note>
          <note>
            Vi behöver se avgifterna som en helhet, och vi tycker att det
            behövs en heltäckande konsekvensutredning av hur de senaste årens
            politiska beslut har påverkat levnadsvillkoren för gamla och funktionshindrade.
            En sådan utredning behövs verkligen som en grund för kommande
            ekonomiska beslut. Det är ett krav som vi delar med Moderaterna,
            Kristdemokraterna och Centern.
          </note>
          <note>
            Herr talman! Många äldre upplever att de inte vet vart de ska
            vända sig när det gäller att protestera mot missförhållanden eller
            för att få svar på frågor. Det kan vara olika typer av frågor,
            inte minst kring det här med avgifter som jag nyligen har talat
            om. Många drar sig för att vända sig till kommunen eller till
            den som ansvarar för boendet, tyvärr ofta av rädsla. Alltför ofta
            kommer en anmälan om missförhållanden först när den äldre har
            avlidit. Det är naturligtvis väldigt allvarligt. Folkpartiet liberalerna
            anser därför att kommunerna ska inrätta en äldreombudsman som
            ska vara fristående från de myndigheter som administrerar äldreomsorgen
            i kommunen, om än anställd av kommunen.
          </note>
          <note>
            Ombudsmannen ska fungera som den instans dit äldre och deras
            anhöriga kan vända sig med frågor och klagomål och få information.
            I Stockholm har man nyligen infört en äldreombudsman. Under de
            första fyra månaderna hörde 250 äldre eller anhöriga av sig. Men
            äldreombudsmannen Siv Drott konstaterar i ett uttalande att man
            brukar utgå från att det bakom varje klagomål står 30-40 personer
            med samma problem. Ett av de vanligaste problemen handlar om att
            hemtjänsten inte gör det den äldre har rätt till enligt beslut.
            Det finns väldigt många problem som kanske är enkla att rätta
            till men som upplevs som väldigt stora för den enskilde. Jag tycker
            att den här rapporten också bevisar att det behövs en äldreombudsman.
          </note>
          <note>
            Herr talman! Jag vill också understryka vikten av en god vård
            för de demenssjuka. Det är viktigt att de äldre med begynnande
            symtom på alzheimer eller demens får en korrekt diagnos. Många
            saknar i dag diagnos, med den följden att de varken vet varför
            de har problem av olika slag eller får korrekt behandling.
          </note>
          <note>
            Här har vi alltså en reservation.
          </note>
          <note>
            Herr talman! Avslutningsvis vill jag uttrycka min tillfredsställelse
            över att övriga partier i utskottet har ställt sig bakom vår motion
            vad gäller äldre invandrares behov. Det finns i dag omkring 110
            000 äldre i
          </note>
          <note>
            Sverige som är födda i andra länder. För dem kan det ibland vara
            nödvändigt med speciallösningar. Jag tycker att det är bra att
            utskottet har ställt sig bakom den här motionen och gör ett tillkännagivande
            till regeringen med anledning av den.
          </note>
          <note>
            Herr talman! Jag yrkar bifall till reservation 19
          </note>
          <note>
            men står naturligtvis bakom även våra övriga reservationer.
          </note>
          <note type="speaker">
            Anf. 204 LENA OLSSON (v) replik:
          </note>
          <note>
            Herr talman! Kerstin Heinemann refererar också till den här artikeln.
            Jag vill bara tala om för Folkpartiet att jag tycker att ni har
            varit tuffa som vågat göra det här. Med tanke på de partier man
            jobbar tillsammans med har man aldrig låtit höra något negativt
            om det här med privatiseringar. Nu har man kommit fram till att
            vi när det gäller besparingar har nått vägs ände.
          </note>
          <note>
            Man har kommit till en vändpunkt i fråga om att upphandlingen
            måste omprövas.
          </note>
          <note>
            Kerstin Heinemann säger att det här har varit
          </note>
          <note>
            Folkpartiets politik. Men jag tycker ändå att det här, om man
            jämför med andra partier, visar på en liten reträtt när det gäller
            nödvändigheten av att konkurrensutsätta. Kanske kunde man inte
            tjäna så mycket pengar som man skulle. Det har ju framgått flera
            gånger. Detta skulle jag vilja höra en liten kommentar till.
          </note>
          <note>
            Men tufft gjort var det.
          </note>
          <note type="speaker">
            Anf. 205 KERSTIN HEINEMANN (fp) replik:
          </note>
          <note>
            Herr talman! Det är ju roligt om Lena Olsson tycker att Folkpartiet
            är tufft. Jag ser det bara som att
          </note>
          <note>
            Folkpartiet har en fast politik när det gäller de här frågorna.
            Vi ingår i en koalition med andra partier, och vad jag förstår
            brukar också Vänsterpartiet i sitt samarbete med Socialdemokraterna
            hävda att man är ett självständigt parti och kritisera Socialdemokraterna.
            Jag tycker inte att det är något märkligt eller speciellt tufft
            om ett parti står för sin politik och för fram den.
          </note>
          <note>
            Den här artikeln uppfattar inte jag på något vis som kritisk
            mot mångfald eller mot att ha olika typer av verksamhet. Tvärtom
            talas det i artikeln för ytterligare mångfald genom att vi ser
            till att göra det möjligt för betydligt fler att driva verksamheter.
            Jag talar då om personalkooperativ; jag talar om sjuksköterskor
            och barnmorskor som har möjlighet att öppna eget, vilket är näst
            intill omöjligt i Sverige i dag. Det är en fara med offentliga
            monopol, som jag sade tidigare.
          </note>
          <note>
            Vi vill ha ökad mångfald. Det handlar inte alls om att det ska
            vara färre utan snarare om att det ska vara betydligt fler på
            den privata sidan - om man nu ska kalla den privat, eftersom vi
            ska komma ihåg att det fortfarande handlar om offentligt finansierad
            verksamhet som är uppköpt av landstinget eller kommunen.
          </note>
          <note type="speaker">
            Anf. 206 LENA OLSSON (v) replik:
          </note>
          <note>
            Herr talman! Ni kör med er mångfald. Man kan bara konstatera
            att det väl är bristen på mångfald som är problemet i och med
            att det blir vissa stora bolag som kör det här i vinstsyfte.
          </note>
          <note>
            Kerstin Heinemann säger också ofta att det här är offentligt
            finansierat. Men när vi kör det i offentlig regi har vi ju en
            större kontroll över de pengar vi släpper till kvalitetsutveckling
            och kompetensutveckling hos personalen. Den kollen har man inte
            nu.
          </note>
          <note>
            Vi vet att det finns problem med att skriva de här avtalen. Vi
            kan titta på det som hände förra veckan, där man på punkt efter
            punkt inte kan följa det som man har lovat från ett företag.
          </note>
          <note>
            Men just det där med att ni var tuffa måste jag poängtera ännu
            en gång.
          </note>
          <note type="speaker">
            Anf. 207 KERSTIN HEINEMANN (fp) replik:
          </note>
          <note>
            Herr talman! När det gäller att följa upp är det naturligtvis
            viktigt att man skriver avtal där man klart har utsagt vad det
            är man förväntar sig. Det tycker jag att man ska ha i all verksamhet,
            inte bara i den privata.
          </note>
          <note>
            Men sedan har vi ett område där det kanske har felats ännu mer,
            och det är att politikerna inte har följt upp hur det fungerar.
            Varken politiker eller tjänstemän har följt upp. Jag tror att
            det är en stor orsak till de s.k. vårdskandaler vi har haft inom
            både offentlig och privat verksamhet.
          </note>
          <note>
            Går jag in i en affär och väljer ut en röd kjol, för att nu smickra
            Lena Olsson, blir jag väldigt missnöjd om jag kommer hem och har
            en blå kjol i påsen. Då går jag tillbaka och klagar. Jag har bett
            att få en vara och har fått en annan. Jag tycker att det är precis
            så som kommunerna och landstingen ska följa upp det de handlar
            upp med avseende på t.ex. kvaliteten. Här kan man också lägga
            in sådana saker som personalutbildningen. Jag tycker att det är
            ganska självklart att man i ett avtal tar med sådana saker. All
            personal behöver få utbildning och vidareutbildning. Det är inga
            konstigheter.
          </note>
          <note>
            Jag tycker att vi politiker är de stora bovarna i sammanhanget
            som inte riktigt har klarat av det här.
          </note>
          <note>
            Det är det jag menar att Birgitta Rydell visar på. Här behövs
            det en skärpning för att vi ska få den mångfald och den goda vård
            som vi vill ge bl.a. våra äldre.
          </note>
          <note type="speaker">
            Anf. 208 GUDRUN LINDVALL (mp):
          </note>
          <note>
            Herr talman! Eftersom Thomas Julin är sjukskriven ska jag mycket
            kort säga någonting om Miljöpartiets syn på äldrepolitiken.
          </note>
          <note>
            Jag vill börja med att yrka bifall till reservation 7, men naturligtvis
            står Miljöpartiet bakom alla reservationer där vi finns med i
            betänkandet.
          </note>
          <note>
            Det är intressant att vi diskuterar äldreomsorgen även här i
            riksdagens kammare, då ju många av de frågor som diskuteras här
            är kommunala. Vi kan se mycket stora skillnader inom äldreomsorgen
            i olika kommuner. Det finns många kommuner där det fungerar mycket
            bra, både hemtjänst, olika former av äldreboende samt service
            och omsorg. Jag kan t.ex.
          </note>
          <note>
            nämna Halmstad, som jag har personlig erfarenhet av, där det
            inte finns något i övrigt att önska. Man har en oerhört bra service.
          </note>
          <note>
            Det här betyder att det måste finnas kommunpolitiker som verkligen
            känner för det här, som verkligen tar det här på allvar och satsar
            pengar på det. För det är ju så: Ska vi få en bra äldreomsorg
            och äldrevård måste det till pengar. Det måste till medel. Jag
            hoppas verkligen, nu när de kommunala skatteintäkterna ökar, att
            politiker i olika kommuner känner att det är på detta område man
            ska satsa resurser.
          </note>
          <note>
            Från Miljöpartiets sida menar vi att det saknas människor i vården.
            Vi kan se exempel på kommuner där det inte fungerar. Det som oftast
            fallerar där är att de som jobbar i äldreomsorgen inte har tid
            eller helt enkelt inte kommer. Det betyder att det saknas resurser.
            I många kommuner fungerar det mycket dåligt.
          </note>
          <note>
            Vi vet t.ex. att många äldre äter dåligt. Det gör man mycket
            därför att man får en mat som man inte alls vill ha. Man känner
            inte för den maten. I andra fall beror det på att de som ska se
            till att man får mat helt enkelt uteblir eller kommer på fel tid.
            I min kommun har vi haft exempel där en äldreomsorg som var utlagd
            på entreprenad inte fungerade just vad avsåg maten.
          </note>
          <note>
            Från Miljöpartiets sida menar vi att vi naturligtvis vill se
            många blommor blomma även när det gäller äldreomsorgen. Men det
            blir väldigt cyniskt när man som kd säger att det här reglerar
            sig självt så småningom. Ja, det gör det - efter det att ett antal
            äldre människor har farit mycket illa, och det är inte acceptabelt.
            Den typen av experiment tycker vi i Miljöpartiet inte att vi ska
            utsätta våra äldre för. Jag är förvånad över den cyniska kommentaren
            att detta reglerar sig självt.
          </note>
          <note>
            Nej, ska det vara en upphandling av äldreomsorgen ska den ske
            på ett mycket professionellt sätt, och kraven ska vara höga. Ska
            vi vara ärliga har den kommunala verksamheten i dag effektiviserats
            så pass mycket att läggs den ut på privata händer finns det liksom
            ingen vinst att ta hem. Ska man ta hem en vinst får det ske på
            bekostnad av vården. Det anser vi från Miljöpartiets sida inte
            är acceptabelt.
          </note>
          <note>
            Vi är ett rikt land. Faktum är att vi är det rikaste landet i
            EU. Vi betalar per capita den högsta medlemsavgiften. I ett sådant
            land är det inte en rättighet, det är en heder att se till att
            de äldre får en god vård.
          </note>
          <note>
            Samtidigt kan vi se att många som jobbar inom äldreomsorgen blir
            utbrända i dag. Det här är en yrkesgrupp som har tuffa uppgifter.
            Sjukskrivningarna inom offentlig sektor ökar, även långtidssjukskrivningarna.
            Det är många som jobbar just inom äldreomsorgen som inte mäktar
            med längre.
          </note>
          <note>
            Från Miljöpartiets sida menar vi att det här kanske är en grupp
            som mer än de flesta behöver arbetstidsförkortning, behöver lite
            lagom tid att jobba heltid, behöver möjlighet till lugn och ro
            att tänka efter. Det är ett krävande arbete att vårda äldre. Man
            måste vara med med både kropp och själ. Man måste finns där.
          </note>
          <note>
            Man måste kunna engagera sig. Att göra det 40 timmar i veckan
            i ett yrke som dessutom ofta är tungt kan vara näst intill omöjligt.
          </note>
          <note>
            Där menar vi också att det behövs medel. Det behövs pengar. Det
            behövs engagemang. Det behövs kommunpolitiker som inser det svåra
            i äldreomsorgen. Från Miljöpartiets sida anser vi att det inte
            är något egenvärde i vem som utför arbetet, men det måste ske
            på ett bra sätt.
          </note>
          <note>
            Vi har egentligen inga egna motioner i det här betänkandet. Men
            vi har ställt oss bakom många av de tankar som finns. Jag vill
            säga någonting om detta.
          </note>
          <note>
            Det är alltså viktigt för oss att detta fortfarande är en kommunal
            angelägenhet. Men naturligtvis måste det finnas statliga regler,
            dvs. det ska finnas minimikrav på vad som ska ske, vad som anses
            vara sådant som alla äldre måste kunna åtnjuta i det här landet.
          </note>
          <note>
            Det uttrycks i reservation 18, och vi anser att det är mycket
            viktigt.
          </note>
          <note>
            Vi anser att den äldreberedning som nu finns bör få tilläggsdirektiv
            för att just utarbeta minimikrav på kvalitet inom vård och omsorg
            för äldre. Vi menar att det är en statlig uppgift och skulle kunna
            vara en ryggrad och en hjälp för kommuner när man funderar på
            omfattningen av de medel man ska anslå.
          </note>
          <note>
            Med detta ställer vi oss bakom de reservationer som avgetts,
            och jag yrkar bifall till reservation 7.
          </note>
          <note>
            Anf. 209 CRISTINA HUSMARK
          </note>
          <note type="speaker">
            PEHRSSON (m) replik:
          </note>
          <note>
            Herr talman! Gudrun Lindvall nämnde en reservation nr 18 men
            inte en reservation nr 7, som heter
          </note>
          <note>
            Inriktningen av äldrepolitiken och som Miljöpartiet har skrivit.
            Där anser man att det borde stå så här i betänkandet: Utskottet
            anser att möjligheten att själv få välja hemtjänstpersonal, dagverksamhet
            och särskilda boendeformer bör regleras i lag. När den enskildes
            behov dokumenterats ska den enskilde själv ha rätt att inom ramen
            för tilldelade resurser välja vårdgivare.
          </note>
          <note>
            Herr talman! Detta är precis vad vi moderater menar med vår äldrepeng.
            Vi tycker inte om monopol, även om en del försöker få oss att
            säga det. Vi tycker om mångfald. Därför är äldrepengen vår lösning.
            Då lägger vi i händerna på den enskilde personen en möjlighet
            att själv avgöra utifrån det vårdbehov som finns.
          </note>
          <note>
            Det är stor skillnad på dagens sätt att finansiera äldreomsorgen
            och moderaternas äldrepeng. Det är nämligen så att ju större vårdbehovet
            och ju större vårdtyngden är hos den enskilde, desto mer ökar
            äldrepengen. Därför anser vi att detta är en mycket stor humanistisk
            reform.
          </note>
          <note>
            Jag ser till min glädje, herr talman, att Gudrun
          </note>
          <note>
            Lindvall med den här reservationen också närmar sig detta, att
            själv kunna få välja hemtjänstpersonal, att själv kunna få välja
            äldreboende, att själv kunna få välja dagverksamhet. Vad är det
            för skillnad, Gudrun
          </note>
          <note>
            Lindvall?
          </note>
          <note type="speaker">
            Anf. 210 CHATRINE PÅLSSON (kd) replik:
          </note>
          <note>
            Herr talman! Gudrun Lindvall tog upp det jag sagt om att det
            reglerar sig självt. Nu är det så här att de företag som inte
            har orkat med att vara kvar som alternativ i vården är ofta de
            som har gett för mycket och inte för lite.
          </note>
          <note>
            De skandaler inom äldreomsorg som vi har sett under de senaste
            fem sex sju åren har inte haft med huvudmannaskapet att göra.
            Det har skett felaktigheter under vård eller frånvaro av vård
            inom olika vårdformer. Jag beklagar alla människor som drabbats
            av detta. Men vi ska ha klart för oss att det också har skett
            inom den offentliga vården, tyvärr.
          </note>
          <note type="speaker">
            Anf. 211 GUDRUN LINDVALL (mp) replik:
          </note>
          <note>
            Herr talman! Jag håller med om att det finns skillnader inom
            landet. Det var det jag sade. Hur bra en äldreomsorg är handlar
            mycket om vilken majoritet som sitter i kommunen, hur stort engagemanget
            är eller vad man egentligen tycker att man ska lägga pengarna
            på.
          </note>
          <note>
            Vi har skillnader i landet. Det är det som är det kommunala självstyret.
            Det ska accepteras skillnader i landet. Sedan är det upp till
            väljarna att välja de partier som prioriterar det som man själv
            prioriterar.
          </note>
          <note>
            Det innebär naturligtvis att det finns kommunala verksamheter
            som har varit dåliga. Det är så. Det är också därför vi från Miljöpartiets
            sida säger att det ska finnas någon sorts minimikrav på vad som
            bör vara god äldrevård. Men många av de privata alternativen har
            inte heller varit goda.
          </note>
          <note>
            Jag tror att detta lite grann hänger ihop med den allmänna uppfattningen
            om hur offentlig vård bedrivs. Man tror inte att den är effektiv,
            så man tror att det finns stora vinster att göra, att det finns
            mycket effektivisering kvar. Men vi som jobbar mycket kommunalt
            vet att tittar man närmare på den offentliga vården finner man
            att den är oerhört effektiv i
          </note>
          <note>
            Sverige i dag. Man har i många fall skrapat den inpå benen, så
            att säga. Det finns inte så mycket mer att ta.
          </note>
          <note>
            Det finns inte mer effektivisering att göra.
          </note>
          <note>
            Jag tror att det är ett av skälen till att många av de verksamheter
            som har dragits i gång i privat regi har hamnat lite snett. Man
            har trott att det gått att göra verksamheten ännu mer effektiv
            och tyvärr kan vi se att det inte har gått. Jag har ett sådant
            exempel från min kommun, där ett privat alternativ inte klarade
            av att få ut maten under julhelgen. Där tvingades kommunen att
            gå in med service akut. Javisst, det var ett privat initiativ
            som misslyckades. Jag är övertygad om att även de så småningom
            kanske lär sig att kommunal verksamhet i dag är oerhört effektiv
            och oerhört bra i många fall.
          </note>
          <note type="speaker">
            Anf. 212 CHATRINE PÅLSSON (kd) replik:
          </note>
          <note>
            Herr talman! Det som kännetecknar svensk vård och omsorg, vårdpersonal,
            läkare och sjuksköterskor på olika nivåer, är också att många
            inte gör de uppgifter som de verkligen är utbildade för. De får
            en mängd andra uppgifter. Många läkare sitter t.ex. mer än halva
            tiden vid skrivbordet och vid datorn.
          </note>
          <note>
            Det handlar också om att ha snabba beslutsvägar -
          </note>
          <note>
            jag tittar nu specifikt på den personal som vårdar äldre - så
            att inte personal på olika nivåer i alltför hög grad sitter vid
            ett skrivbord, utan att man verkligen finns nära den vårdtagare,
            den människa som behöver hjälpen. Där tror jag fortfarande att
            det finns mycket att göra inom den offentligt drivna vården.
          </note>
          <note>
            Vi kan jämföra med andra länder. Om vi tittar närmare på läkarnas
            arbetsuppgifter finner vi att det är oerhört ovanligt att man
            som utbildad läkare har så mycket pappersarbete som man har i
            Sverige. På papperet kan man se att vi har det bra ställt med
            antalet läkare och antalet sjuksköterskor. Men det som är intressant
            för patienten är vilka arbetsuppgifter man utför. Vad är det som
            fyller dagens almanacka?
          </note>
          <note>
            Är det mötet med de människor som man är utbildad för att ta
            hand om eller är det andra arbetsuppgifter?
          </note>
          <note type="speaker">
            Anf. 213 GUDRUN LINDVALL (mp) replik:
          </note>
          <note>
            Herr talman! Även här tror jag att det skiljer oerhört mycket
            mellan kommunerna. I mitt fall vet jag att det t.o.m. kan skilja
            mellan kommundelar.
          </note>
          <note>
            Det handlar ofta om att det finns duktiga människor i äldreomsorgen
            som kan organisera detta på ett bra sätt. Jag tror, som jag har
            sagt tidigare, att de som jobbar inom äldreomsorgen måste få ett
            större inflytande på sin arbetssituation. Jag tror att de många
            gånger har kunskapen om hur man kan göra det bättre.
          </note>
          <note>
            I de fall där man haft en chans att tillsammans skapa vården
            har den kunnat bli bra. Det kräver naturligtvis också att det
            är en kommun som faktiskt ser till att det finns tillräckliga
            resurser för äldreomsorgen. Egentligen är det kanske det som det
            till syvende och sist handlar om, att det ska finnas tillräckligt
            med resurser. Det är ofta inte helt möjligt att reglera exakt
            vilken tid det tar, eftersom det faktiskt handlar om människor.
            Äldre människor kan inte förutses så mycket alla gånger. Det måste
            finnas utrymme för förändringar i ett arbetsschema.
          </note>
          <note>
            Ädelreformen är inte så gammal, men jag tror att man i många
            kommuner börjar att lära sig och släpper in dem som aktivt bedriver
            vård och får en bra organisationsform. När det sker kommer vi
            att få en allt bättre äldreomsorg. Jag är glad att Chatrine Pålsson
            inte står kvar vid att detta ska reglera sig självt. Det innebär
            att de äldre hamnar i ett ganska prekärt läge.
          </note>
          <note>
            Jag hoppas också att nu när skatteintäkterna ökar för kommunerna
            att man satsar dem på äldreomsorgen.
          </note>
          <note>
            Det är oerhört viktigt.
          </note>
          <note type="speaker">
            Anf. 214 TULLIA VON SYDOW (s):
          </note>
          <note>
            Herr talman! Jag vill börja med att yrka bifall till hemställan
            i betänkande SoU8. Betänkandet omfattar en rad motioner från allmänna
            motionstiden.
          </note>
          <note>
            Jag vill faktiskt påstå att är man gammal är Sverige på det hela
            taget ett bra land att leva i! En orsak till det är att vi ända
            sedan 40-talet faktiskt har arbetat med den ena utredningen efter
            den andra. Under en lång följd av år har sten på sten byggts på
            vårt äldreomsorgsbygge. Jag tycker att det nu är ganska bra.
          </note>
          <note>
            Visst finns det många skönhetsfel - men ändå.
          </note>
          <note>
            En orsak till att gamla människor i Sverige har det ganska bra
            beror i hög grad på den omfattande fördelningspolitik genom offentliga
            tjänster och ersättningar som omfördelar stora resurser till de
            allra äldsta och de yngsta. Så beräknar man t.ex. att personer
            i 85-årsåldern i genomsnitt får offentliga tjänster till ett belopp
            på 100 000 kr per år främst i form av vård och omsorg. Personer
            i 55-årsåldern får 15 000
          </note>
          <note>
            kr, och är man under 50 uppgår offentliga tjänster och ersättningar
            till knappa 5 000 kr. Det visar de stora satsningar som görs på
            oss äldre vid den tidpunkt när vi verkligen får stora behov av
            vård och omsorg.
          </note>
          <note>
            Under det år som har gått har jag rest en hel del, och jag har
            träffat många äldre. De har spontant berättat om sin tillvaro,
            och till min glädje har det varit positiva erfarenheter. Några
            har berättat att de har gått igenom en behandling. Alla har faktiskt
            uttryckt belåtenhet över behandlingen och vården. Det är en direkt
            följd av de stora belopp som omfördelas över livet och mellan
            hushållen. De med lägst ekonomisk standard får i genomsnitt mer
            än dubbelt så mycket som de med hög standard.
          </note>
          <note>
            Sedan har det hänt någonting! Vi äldre har fått del av de stora
            framgångarna inom sjukvården. Antalet höft-, knäleds- och kranskärlsoperationer
            har ökat mycket under 90-talet. När det gäller den typen av operationer
            har de största framstegen gjorts på patienter över 75 år. De har
            inte heller ställts sist i kön.
          </note>
          <note>
            Men, herr talman, visst finns det brister. Välfärdsbokslutet
            visade bl.a. att allt färre äldre får hemtjänst.
          </note>
          <note>
            De som får hjälp har en mycket större vårdtyngd än tidigare.
            På en del håll får man inte heller längre hjälp med städning,
            och det finns sällan tid till social samvaro. Det är inte ovanligt
            att äldre avstår från hjälp av ekonomiska skäl. Det är allvarligt.
            Ofta har de inte råd att köpa tjänsterna på den privata marknaden.
            En sådan utveckling kommer att leda till ökade klassklyftor, och
            det vill jag inte uppleva igen.
          </note>
          <note>
            Ekonomiskt har pensionärerna som grupp fått det bättre - trots
            att vi har gått igenom en mycket svår ekonomisk kris under det
            senaste decenniet. I dag har pensionärerna praktiskt taget samma
            inkomststandard som övriga i samhället. Alltfler pensionärer har
            höga
          </note>
          <note>
            ATP-poäng och får därmed högre inkomster.
          </note>
          <note>
            Den socialdemokratiska regeringen har under 90-
          </note>
          <note>
            talet försökt att värna de mest utsatta grupperna i samhället.
            Ensamstående med barn och ensamstående pensionärer får mer i subventioner
            än övriga. Men tyvärr finns det, trots detta, många gamla som
            har mycket låga inkomster och lever på en smärtsamt låg ekonomisk
            nivå. Därför är det glädjande att regeringen nu arbetar på ett
            förslag att göra förbättringar för den gruppen låginkomstpensionärer.
          </note>
          <note>
            Så, herr talman, går jag över till vården och omsorgen. Under
            en lång följd av år har vi i den här kammaren arbetat på att förbättra
            äldreomsorgen. Det har i dag pratats om ädelreformen. Den var
            ett steg på vägen efter en bättre äldreomsorg. Det var rätt att
            flytta över omsorgen av de gamla till kommunerna.
          </note>
          <note>
            Det går att få omsorgen på hemmaplan och nära de anhöriga. Men,
            det har hänt mycket under de tio åren.
          </note>
          <note>
            Vårdtyngden har ökat, och det finns fortfarande problem som är
            olösta. Det måste t.ex. skapas bättre förutsättningar för kommuner
            och landsting att samverka. Det är en nyckelfråga för äldreomsorgen.
          </note>
          <note>
            I samband med framtagandet av den nationella handlingsplanen
            för äldrepolitik som vi beslutade om för inte fullt två år sedan
            gjorde man en ordentlig genomlysning av de äldres förhållanden.
            Handlingsplanen omfattar äldrepolitik i ett mycket brett spektrum
            - alltifrån attityderna till äldre och våra berättigade krav på
            inflytande till hela vård- och omsorgsbiten. Många miljoner och
            miljarder har satsats på förverkligandet av planen. Det är ett
            kommunalt ansvar. Det är kommunerna som har äldreomsorgsplanen
            som ett riktmärke. Det är upp till varje kommun att själv besluta
            om hur man vill ha äldreomsorgen.
          </note>
          <note>
            Vi som sitter här i dag har alla följt genomförandet av handlingsplanen.
            Vi kan konstatera att intresset faktiskt är stort runtom i landet.
            Jag tror att man verkligen är angelägen om att förbättra boendet
            och stödet till de anhöriga, utbildningen av personalen, man vill
            satsa på forskning och utveckling. Det är bara några exempel.
            Särskilt spännande är att det har tagits så många initiativ till
            nya verksamheter. Det bådar gott för utformningen av den framtida
            äldreomsorgen.
          </note>
          <note>
            Regeringen har också under det ett och ett halvt år som gått
            sedan handlingsplanen klubbades genom olika utredningsdirektiv
            initierat kompletteringar av planen. Många av dessa frågor återfinns
            i årets motioner och rör bl.a. samverkan mellan huvudmännen, utvärderingar
            av omsorgsarbetet, folkhälsoarbetet, läkarmedverkan i äldreboendet,
            taxepolitiken, läkemedelsförmånerna och vården i livets slutskede.
          </note>
          <note>
            Jag kan också konstatera att många av de motioner som under en
            följd av år väckts här i riksdagen och som återfinns i dagens
            betänkande tar upp frågeställningar och förslag som har arbetats
            in i arbetsplanen och i de nu pågående utredningarna. Detta tycker
            jag visar på ett stort engagemang för äldrefrågorna och på en
            väldigt ofta stor samstämmighet mellan partierna och en stark
            vilja att föra äldrepolitiken framåt.
          </note>
          <note>
            Senior 2005 - äldrepolitik för framtiden har nämnts flera gånger
            här i dag. Jag tror att vi kan vänta oss ett mycket bra resultat
            av den beredningen, och jag hoppas att den kommer att kunna visa
            på hur de stora förändringarna i morgondagens samhälle kan komma
            att påverka de äldre i samhället.
          </note>
          <note>
            Ja, herr talman, vi står utan tvivel inför stora utmaningar i
            framtiden. Det gäller inte minst finansieringen av vården och
            omsorgen. Har vi t.ex. råd med den jämlika äldreomsorg som vi
            socialdemokrater vill ha? Och hur ska den utformas? Hur ska vi
            få en äldreomsorg som är någotsånär lika utformad över hela landet?
            Den kommunala självstyrelsen får ju inte föranleda sämre omsorg
            på vissa håll i vårt land.
          </note>
          <note>
            Och, herr talman, hur vi ska komma till rätta med de negativa
            attityderna till åldrandet och de äldre är faktiskt kärnpunkten
            i äldrepolitiken. Det är ju så att vare sig vi vill det eller
            inte kommer 2000-talet att bli de äldres århundrade, dels därför
            att vi blir så många, dels därför att samhället kommer att behöva
            oss. Våra resurser kommer att bli eftersökta.
          </note>
          <note>
            Anf. 215 CRISTINA HUSMARK
          </note>
          <note type="speaker">
            PEHRSSON (m):
          </note>
          <note>
            Herr talman! I mitt anförande berörde jag just finansieringsfrågan,
            som också Tullia von Sydow tog upp här, medan Tullia von Sydow
            berättade snarare hur mycket pengar det kostar vid 85-årsåldern
            osv.
          </note>
          <note>
            Med vetskapen som vi har i dag, att det i framtiden kommer att
            bli så många fler som blir 85 år, är det en stor problematik.
            Jag kanske hade hoppats att Tullia von Sydow skulle nämna någonting
            om hur vi ska lösa det här, för överallt i samhället i dag talar
            vi om hur vi ska kunna garantera en fortsatt god omsorg.
          </note>
          <note>
            Det är nog dags att vi börjar diskutera den, tycker jag, gärna
            över partigränserna.
          </note>
          <note>
            Tullia von Sydow nämnde också hemtjänsten och brist på städhjälp
            och att vi ska se till att fler kan bo hemma, inte minst för deras
            egen skull. Då tänker jag på många som har uttryckt att de vill
            ha skattesubventionerad hemtjänst för att just inte bara rika
            ska kunna ha denna möjlighet utan för att den också ska kunna
            ges till andra.
          </note>
          <note>
            Målarförbundet säger så här: Det skulle gå med vinst för staten
            om man tillät en subvention som lyfte fram de vita tjänsterna.
          </note>
          <note>
            Fastighetsanställdas förbund säger: De svarta jobben drar ned
            den status för professionell hemtjänst som vi har byggt upp. Det
            finns pigor, men bara i den svarta marknaden.
          </note>
          <note>
            HSB Service och en del socialdemokrater säger samma sak.
          </note>
          <note>
            I socialdemokratiska Malmö, som det också hänvisas till i Senior
            2005 som en referenskommun, har man i sin rapport till oss slagit
            fast att man gärna vill prova något som liknar den danska modellen
            för hemtjänst. Öresundsbron är snart klar. Pia Gjellerup, minister
            som skrev den rapport som jag hänvisade till tidigare, skriver
            att när bron står beredd kan vi komma över till Sverige och ta
            över.
          </note>
          <note>
            Jag tycker att vi ska vara rädda om jobben här i
          </note>
          <note>
            Sverige. Varför, Tullia von Sydow, kan inte socialdemokraterna
            gå med på en skattesubventionerad hemtjänst så att fler får möjligheten
            till städning och annan hjälp som de i dag inte kan få?
          </note>
          <note type="speaker">
            Anf. 216 TULLIA VON SYDOW (s):
          </note>
          <note>
            Herr talman! Som jag sade i mitt anförande är det här svåra frågor.
            Finansieringen är svår. Det gäller ju att vi hittar ett system
            som är hållbart och som kan garantera att alla, oberoende av inkomst,
            får vård efter behov. Vi inser ju alla att det kostar pengar.
            Här har man väl ännu inte hittat ett förslag som är så heltäckande
            och så bra att man kan få garantier för ett system som gör att
            vi alla kan få hjälp oberoende av inkomst.
          </note>
          <note>
            När det gäller äldrepeng finns det andra sätt att öka valfriheten.
            Jag tycker att det är väldigt viktigt att man kan välja, men man
            måste också konstatera att när människor kommer till de verkligt
            stora behoven av vård och omsorg är de kanske inte riktigt i det
            skicket att de kan klara av det där valet. Här gäller det också
            att försöka arbeta fram ett system, en organisation, som kan garantera
            valfriheten men som ändå inte ställer för stora krav på individen,
            som ju, som sagt var, i det läget kanske inte har förmågan att
            klara av det. Det är inte lätt att hitta rätt när man ska välja
            den typ av hjälp som man önskar. Det här är något som vi får arbeta
            på.
          </note>
          <note>
            Jag tycker att detta visar på hur svåra frågor det här är. Min
            erfarenhet säger mig att detta tar väldigt lång tid. Vi får fortsätta
            att gå steg för steg.
          </note>
          <note>
            Anf. 217 CRISTINA HUSMARK
          </note>
          <note type="speaker">
            PEHRSSON (m):
          </note>
          <note>
            Herr talman! Det är självklart, Tullia von Sydow, att när man
            är så sjuk att man inte själv kan ta något avgörande litar man
            på att det finns anhöriga, och finns det inte det är det naturligtvis
            kommunens skyldighet att garantera att man får den allra bästa
            vården.
          </note>
          <note>
            Här lämnas ingen utanför.
          </note>
          <note>
            Men alla är inte sjuka. Det finns ett friskt åldrande som Tullia
            von Sydow och jag arbetar lite med i beredningen. Det gäller bl.a.
            diskussionerna om att kunna få arbeta också när man blir äldre.
          </note>
          <note>
            Jag undrar lite grann över Tullia von Sydows inställning till
            att kunna få välja arbetstid när man blir äldre. Jag försökte
            förut ställa frågan till Vänsterpartiet om man förordar en flexibel
            lösning när det gäller arbetstid för äldre eller om man håller
            fast vid sin lagstadgade arbetstidsförkortning. Jag fick inget
            svar.
          </note>
          <note>
            Vad jag tänker på, Tullia von Sydow, är en debattartikel i DN
            - nu kommer vi tillbaka till DN men inte till samma artikel -
            som skrevs i december av
          </note>
          <note>
            Forum 50+, som Tullia von Sydow känner till, och
          </note>
          <note>
            SPF.
          </note>
          <note>
            Där beskrev man sin syn på möjligheten för äldre att kunna arbeta.
            Man menar att politikerna på nationell nivå måste skapa möjligheter
            för äldre att vidareutbilda sig och undanröja hinder för en ökad
            flexibilitet vad gäller arbetsvillkor och arbetstider.
          </note>
          <note>
            I Malmö har man projekt där man försöker behålla äldre på arbetsmarknaden.
            Man ser till att de själva får råda över sin arbetstid, och man
            konstaterar också att det finns LAS-regler som hindrar det här.
          </note>
          <note>
            Därför undrar jag hur Tullia von Sydow ser på möjligheten att
            ha flexibla arbetstider när man blir äldre och inte en lagstiftad
            arbetstidsförkortning.
          </note>
          <note type="speaker">
            Anf. 218 TULLIA VON SYDOW (s):
          </note>
          <note>
            Herr talman! Jag anser ju att äldre ska ges möjlighet att fortsätta
            arbeta så länge de själva vill och önskar. Jag vet också, och
            det har forskningen kunnat påvisa, att det är nödvändigt att man
            anpassar arbetsplatserna och arbetet efter människors förmåga.
            Det här gäller helt klart för dem som orkar. Nu har vi ju inte
            här talat om människor som är slitna och inte orkar med det ordinarie
            arbetet, men för friska äldre människor tror jag att vi kommer
            att få se en helt annan bild om tio år bara än vad vi ser i dag.
            Jag är helt övertygad om att man inte bara vill utan också måste
            ta vara på de äldre som kan och vill arbeta.
          </note>
          <note type="speaker">
            Anf. 219 KERSTIN HEINEMANN (fp):
          </note>
          <note>
            Herr talman! Jag har en fråga: Tycker inte Tullia von Sydow att
            det ändå är ett problem att äldre och deras anhöriga inte vågar
            anmäla missförhållanden och att man inte vet var man ska vända
            sig när man har olika frågor om t.ex. avgifter, boende eller vad
            det nu kan vara? Skulle det ändå inte vara av värde att ha en
            äldreombudsman fristående från kommunen som kan utgöra det stöd
            som så många saknar i dag i bekymmersamma situationer?
          </note>
          <note type="speaker">
            Anf. 220 TULLIA VON SYDOW (s):
          </note>
          <note>
            Herr talman! Nu är det ju så att varje kommun kan inrätta en
            tjänst för en äldreombudsman. Vi har sett att det har skett bl.a.
            här i Stockholm. Det är som så mycket annat en kommunal fråga.
            Sedan ska vi komma ihåg att vi har patientnämnderna, som också
            ska arbeta med information och ta tag i de eventuella problem
            som uppstår.
          </note>
          <note type="speaker">
            Anf. 221 KERSTIN HEINEMANN (fp):
          </note>
          <note>
            Herr talman! Det är helt klart att det är kommunerna som ska
            inrätta. Det håller jag med om. Men ibland kan det vara så, inte
            bara när det gäller äldreomsorgen utan andra frågor också, att
            det är bra att riksdagen uppmärksammar ett problem. När vi ser
            att människor far illa och att anmälningar om missförhållanden
            inkommer efter det att den äldre avlidit för att man inte vågat
            tidigare, då tycker jag ändå att riksdagen och vi riksdagsledamöter
            har en skyldighet att ta tag i problemet.
          </note>
          <note>
            Patientnämnderna finns, och de har nu också ansvaret för äldreomsorgen.
            Men det är ändå inte de som kan ge råd när det gäller avgifter
            eller andra saker som man behöver få vägledning om. Det klarar
            de inte av. Det är därför vi tycker att det är så viktigt att
            man ger signalen till kommunerna att de äldre och deras anhöriga
            behöver någon oberoende från verksamheten som kan vara till stöd
            och hjälp i bekymmersamma situationer.
          </note>
          <note type="speaker">
            Anf. 222 TULLIA VON SYDOW (s):
          </note>
          <note>
            Herr talman! Jag vill faktiskt påstå att även den frågan har
            beaktats i handlingsplanen. Handlingsplanen är ju som jag sade
            tidigare en inte bara bred utan också djup översikt över hela
            äldreområdet, där man har tagit upp alla de här frågorna: utvärdering,
            lex
          </note>
          <note>
            Sara, att man har anmälningsplikt, att man ska få råd och information.
            Allt detta är faktiskt genomtänkt.
          </note>
          <note>
            Och här har ju kommunerna, som jag sade tidigare, att plocka
            för sig. Det finns ju alla uppslag och/eller idéer. Det är faktiskt
            inte någon brist på kunskap utan brist på vilja, skulle jag vilja
            säga. Det är väl den viljan som vi kan försöka öka. Men kunskapen
            finns som sagt var.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 mars.)
          </note>
          <note>
            17 § Fiske m.m.
          </note>
          <note>
            Föredrogs miljö- och jordbruksutskottets betänkande
          </note>
          <note>
            1999/2000:MJU8
          </note>
          <note>
            Fiske m.m.
          </note>
          <note type="speaker">
            Anf. 223 CARL G NILSSON (m):
          </note>
          <note>
            Herr talman! Kvällens fiskebetänkande avser behandling av en
            rad motioner från den allmänna motionstiden, såväl från 1998 års
            som 1999 års allmänna motionstid. Det spänner över ett brett fält
            av fiskeripolitiska frågor. Det gäller laxen och torsken i Östersjön,
            fångstmetoder och redskap, fisketurism, fiskevård, kräftor m.m.
            För mig är det glädjande att ett enigt utskott bifaller tre motioner
            angående fiskevård på den svenska ostkusten och i de fem stora
            sjöarna och därvid föreslår en kartläggning och översyn av det
            nuvarande fria handredskapsfisket. Som motionär har jag anledning
            att uttala uppskattning till mina kolleger i utskottet för ett
            konstruktivt resonemang i den här frågan.
          </note>
          <note>
            Det fria handredskapsfisket på ostkusten och i de stora sjöarna
            beslutades av riksdagen 1984 under stor och stark politisk strid.
            Vi moderater var starkt kritiska av flera skäl. Vi ansåg att det
            var ett flagrant ingrepp mot enskild äganderätt - ja i vissa fall
            kanske en ren konfiskation. Vi ansåg att det inte var till gagn
            för en god fiskevård och ett uthålligt nyttjande av resursen fiske.
            Vi befarade att reformen skulle innebära motsättningar mellan
            den fasta skärgårdsbefolkningen som lever på yrkesfiske å ena
            sidan och gratisfiskande sportfiskare å den andra.
          </note>
          <note>
            Dessvärre fick vi rätt på de flesta punkter. Medan det i tusentals
            svenska insjöar under de här åren från
          </note>
          <note>
            1995 har bildats fiskevårdsområden och därmed skapats fungerande
            förvaltningar och förutsättningar för ett bra sportfiske - många
            gånger i kombination med ett mer yrkesmässigt fiske - har det
            i skärgården där det fria fisket infördes varit en milt sagt en
            dålig stämning mellan yrkesfiskare och sportfiskare.
          </note>
          <note>
            I våra insjöar - undantaget de fem stora - säljs det enligt en
            statlig utredning fiskekort för cirka en kvarts miljard kronor
            per år. Dessa pengar går till största delen tillbaka till sjöarna
            i form av fiskevård, information om var man kan fiska, tillsyn
            av fisket osv. en mindre del går i och för sig till vattenägarna
            som ersättning för det kapital som ligger i vattentillgången.
          </note>
          <note>
            Innan reformen 1985 fungerade det på det sättet också i många
            områden i skärgården. Stockholms stad sålde t.ex. fiskekort för
            över en halv miljon kronor per år, pengar som i sin helhet användes
            för fiskevård. I dag är dessa inkomster noll - och fiskevården
            likaså.
          </note>
          <note>
            Det finns i stället skrämmande exempel på intrång i yrkesfiskets
            möjligheter att bedriva sin näring.
          </note>
          <note>
            Alerta fisketuristentreprenörer säljer - med full rätt ska sägas
            - fiskesafarier och låter sina betalande gäster fiska på yrkesfiskarnas
            vatten, som fiskaren kanske betalar ett arrende för men får acceptera
            att andra drar upp hans fisk utan ett öre i ersättning till honom.
          </note>
          <note>
            Vårt förslag från moderaterna och vår förhoppning med anledning
            av dagens förslag till riksdagen är att det åter ska bli möjligt
            att bilda fungerande förvaltningar för en bra fiskevård i vid
            bemärkelse, dvs. dels ska möjligheter till sportfiske vara tillgängligt
            för alla, dels ska detta fiske kunna generera pengar för att finansiera
            de insatser som behövs för att man ska kunna erbjuda ett bra fiske.
          </note>
          <note>
            I klartext skulle man kunna säga att de vattenägare som vill
            och som bildar fiskevårdsområden får tillbaka rätten att sälja
            fiskekort. Resultatet ska alltså kunna bli ett bättre fiske, även
            om det inte blir gratis.
          </note>
          <note>
            För det starkt ökade intresset för fisketurism tror jag att utskottets
            förslag härvidlag är en nödvändig förutsättning. Det skärgårdsföretag
            som vill satsa på fisketurism måste ha rådighet över sitt vatten
            och över sitt fiske, och det saknas, som jag har sagt tidigare
            i dag.
          </note>
          <note>
            Men det finns också andra hinder för en bra utveckling av fisketurismen
            i vårt land. I reservation 8
          </note>
          <note>
            påtalar vi att det handlar om både attityder och om otidsenliga
            lagar. När det t.ex. gäller strandskyddet bör det enligt vår mening
            kunna medges en etablering av camping, stugor och bryggor för
            att öka tillgängligheten till fiske och natur.
          </note>
          <note>
            Med det här viktiga tillägget, och med kommentaren att vi, enligt
            reservation 7, äntligen borde få ordning på frågan om ersättning
            till de yrkesfiskare som drabbas av kostnader för skador på fartyg
            och redskap till följd av dumpade stridsmedel och liknande produkter,
            vill jag yrka bifall till hemställan i utskottets betänkande.
          </note>
          <note>
            Även om jag inte begär någon votering och rösträkning när det
            gäller de två reservationer som jag nyss nämnde står vi naturligtvis
            bakom även dem.
          </note>
          <note type="speaker">
            Anf. 224 KJELL-ERIK KARLSSON (v):
          </note>
          <note>
            Herr talman! I detta betänkande, MJU8, behandlas det långsiktigt
            hållbara fisket, laxfisket i Östersjön, torskfisket, fångstmetoder,
            redskap, strukturstöd och fiskevård. Det mesta som berör fisket
            finns i detta betänkande. Men en fråga som inte får något svar
            i betänkandet är frågan om vem som egentligen äger fisken i havet
            - ingen eller alla. Det är väl allas?
          </note>
          <note>
            Detta kan upplevas som ett problem och är ett problem om ingen
            tar ansvar för återväxten. Vi måste alla ta det ansvaret. Därför
            är det viktigt med regler för fångstmetoder, redskapsutveckling
            samt fiskevård.
          </note>
          <note>
            Ett grundläggande problem med fiske är att då fisket blir utvecklat
            och lönsamt på ett visst område söker sig fler båtar dit. I takt
            med att teknik och metoder utvecklas sjunker fiskekostnaderna,
            och fisket fortgår trots krympande bestånd. När ett bestånd ger
            för låg avkastning söker man sig till ett annat. Resultatet blir
            alltför stora fiskeflottor som fiskar på lågproducerande små bestånd.
          </note>
          <note>
            Flera fiskarter har kraftigt minskat som en följd av en kombination
            mellan fiske och miljöpåverkan.
          </note>
          <note>
            Exempel på en art som under de senaste åren haft en kraftig nedgång
            är torsken. I dag tar yrkesfiskarna upp 50-75 % av all vuxen torsk,
            vilket kan få till följd att torsken totalt fiskas ut. I stället
            borde ytterligare en årgång av torsken avsättas för lek och reproduktion.
            Eftersom torsken så drastiskt minskat i Östersjön har skarpsill
            och strömming samtidigt ökat till följd av att deras naturliga
            fiende har försvunnit ur deras omgivning. Då fiskare som alternativ
            till den mer sällsynta torsken i stället börjar fiska strömming
            och skarpsill har det skett en kraftig storleksminskning även
            när det gäller sill och skarpsill.
          </note>
          <note>
            Fisket runt Sveriges kuster och på svenskt vatten är i dag inte
            långsiktigt hållbart, vare sig det fiske som bedrivs av svensk
            fiskenäring eller utländsk.
          </note>
          <note>
            Som jag tidigare sagt har ett flertal fiskarter kraftigt minskat
            eller kraftigt förändrats till sin sammansättning.
          </note>
          <note>
            Vi kan konstatera stora förändringar av populationerna som om
            det vore på land omedelbart skulle leda till minskad eller stoppad
            verksamhet i enlighet med försiktighetsprincipen och miljöbalkens
            hänsynsregler.
          </note>
          <note>
            Det fanns i Blekinge Läns Tidning för ett halvår sedan en artikel
            från en f.d. fiskare nere i Hällevik som skrev följande:
          </note>
          <note>
            "Om man ska följa 'försiktighetsprincipen' och ett långsiktigt
            fiske behövs det flera konkreta åtgärder:
          </note>
          <note>
            ett torskminimått på ca 45 centimeter, en begränsning av motorstyrkan
            för fiske i Östersjön till 500 Hk, förbud för fiske på torskens
            lekplatser under en tid av fem månader, en utflyttning trålfiskegränsen
            till fyra distansminuter utanför baslinjen - - -.
          </note>
          <note>
            All sill och skarpsill som ilandföres till försäljning ska sorteras
            i ett sorteringsverk."
          </note>
          <note>
            Det var en f.d. fiskare som skrev det, och det ligger mycket
            i det han för fram i den artikeln.
          </note>
          <note>
            Samtliga stora bestånd av torsk, sill och skarpsill i
          </note>
          <note>
            Östersjön anses vara reducerade eller överfiskade, och därför
            sätts fångstregler upp. Fiskekvoterna fastställs genom förhandlingar,
            försiktighetsprincipen gäller, och man ska inte ta ut mer än tillväxten.
            Så heter det i varje fall. Men så är det inte alltid.
          </note>
          <note>
            Internationella havsforskningsrådet rekommenderade 1998 att uttaget
            av sill och strömming i Östersjön skulle minska med 30-40 %. Beslutet
            blev en minskning med endast 15 %, detta med hänsyn till näringen,
            som det då hette.
          </note>
          <note>
            Länderna fick fortsätta att ta ut för mycket i några år till
            för att fiskarna inte skulle drabbas. Kvoterna för torsk i Östersjön
            sänktes med 17 % för år 2000 och med 15 % för sill och skarpsill.
          </note>
          <note>
            En fråga man kan ställa sig är: Hur ska vi hantera våra tilldelade
            kvoter? Ska dessa utnyttjas fullt ut även om vi vet att det bidrar
            till utfiskning?
          </note>
          <note>
            När det gäller kvoterna för vi fram vår syn i motion MJU408 och
            i reservationen, att när det gäller fördelning av fiskekvoterna
            bör en del av kvoten kunna användas till att bevara den biologiska
            mångfalden. Man bör avstå från att ta upp delar av tilldelade
            kvoter om det är nödvändigt för att säkerställa ett långsiktigt
            hållbart fiskbestånd. Vi anser också att ett land som avsätter
            en del av sin kvot för att minska uttaget eller för att bevara
            beståndet vid framtida kvottilldelningar inte ska missgynnas utan
            att en del av kvoterna bör kunna tas i anspråk och tas ut som
            ett sparande.
          </note>
          <note>
            En utveckling inom svenskt fiske är att en allt större del av
            fångsterna blir foder åt djuren, t.ex. som fiskmjölsproduktion
            och foder till pälsdjursuppfödning, vilket inte ingår i en långsiktigt
            hållbar utveckling. Detta är en ekonomiskt tvivelaktig utveckling,
            eftersom storskaligt foderfiske är förödande för konsumtionsfisket.
          </note>
          <note>
            Inom EU finns inget allmänt förbud mot industrifiske, dvs. fiske
            för tillverkning av fiskmjöl. Men det finns dock ett generellt
            förbud mot att använda sill och strömming för andra ändamål än
            till humankonsumtion. Under tre år, alltså t.o.m. 1997, hade Sverige
            ett undantag från den generella bestämmelsen om att inte använda
            sill för industriändamål.
          </note>
          <note>
            Nu pågår ett omfattande industri-/foderfiske med små maskstorlekar
            och motorstarka trålare. Framför allt har detta skett i de kustnära
            regionerna. Det är stora mängder fisk som tas upp och som inte
            går till konsumtion. Här är det positivt att det har blivit ett
            opinionstryck som har fått myndigheterna att öppna ögonen.
          </note>
          <note>
            Risken är stor att de yrkesfiskare som är verksamma inom det
            kustnära fisket blir lidande. Underlaget för de mindre fiskeenheter
            som bedriver ett mer kustnära och ett miljövänligare fiske för
            konsumtion kommer troligen att minska om det storskaliga industrifisket
            får fortsätta i nuvarande takt. Ansvariga myndigheter bör verka
            för att fisket efter konsumtionsfisk ökar på bekostnad av foderfisket.
          </note>
          <note>
            Fru talman! Laxen är en av de ädlaste sportfiskefiskarna. Sportfiske
            efter lax har på flera håll i världen utvecklats till en stor
            biologisk och ekonomiskt värdefull resurs. Det stora intresset
            bidrar till att bevara en biologisk mångfald. Det skapar arbetstillfällen
            för lokalbefolkningen och ger inte minst stressade stadsbor en
            möjlighet att uppleva och njuta av naturen.
          </note>
          <note>
            Men det här kommer kanske inte alltid att vara möjligt. Den vilda
            laxen är hotad. Det hotet är fisket på blandbestånd av vild, odlad
            och utsatt lax som har samma livscykel och samma eller gemensamma
            uppväxtområden i Östersjön. Havsfisket i Östersjön sker på blandbestånd
            och det går inte att spara eller undvika den vilda laxen. Vildlaxen
            har minskat kraftigt.
          </note>
          <note>
            Från att under mitten av 70-talet ha utgjort cirka hälften av
            all lax i Östersjön utgör den i dag endast ca
          </note>
          <note>
            10 % av det totala beståndet.
          </note>
          <note>
            Med hänsyn till att det sägs att försiktighetsprincipen ska gälla
            borde kvoterna i Östersjön minska och laxfisket i uppväxtområdena
            upphöra.
          </note>
          <note>
            Fru talman! Våra grundområden är utomordentligt viktiga för torsk,
            flatfisk, ål, havsöring och ett antal andra arter. I dessa viktiga
            grundområden sker ofta ett omfattande nätfiske. I dessa nät skadas
            och dör massor av fisk som inte håller minimimåtten eller som
            fångas under förbjuden tid. Många av våra grannländer har restriktioner
            för nätfiske. Restriktioner ut till tre meters djup borde finnas.
            Om detta skulle kunna vara tillräckligt för att skydda grundområdena
            får, anser vi, fortsatta utredningar påvisa. Man blir verkligen
            oroad då man ser hur effektivt näten sätts ut för att täppa till
            bäck-, å- och älvmynningar. Eftersom fiske kan innebära en risk
            för miljöpåverkan måste det övervägas om fler särskilt skyddsvärda
            områden behöver skyddas helt eller delvis från fiske.
          </note>
          <note>
            Fru talman! Givetvis står vi i Vänsterpartiet bakom samtliga
            våra reservationer men för tids vinnande yrkar jag bifall enbart
            till reservationerna 2 och 4.
          </note>
          <note>
            Anf. 225 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Fru talman! Det är roligt att en gång få konstatera att vi är
            ganska överens. Vi är överens om att vi ska ha ett ekologiskt
            hållbart fiske. Det innebär anpassade fångstkvoter och selektiva
            fiskeredskap. Men att vi är överens innebär inte att det saknas
            reservationer. Det finns åtta reservationer. Kristdemokraterna
            står bakom två av dem, nämligen reservationerna 7 och 8. Jag yrkar
            bifall till reservation 8. Dessutom har vi kristdemokrater ett
            särskilt yttrande. Vi står också bakom utskottets tillkännagivande
            om att en kartläggning bör ske av det fria handredskapsfisket
            längs våra kuster och i våra fem största sjöar.
          </note>
          <note>
            Carl G Nilsson framhöll här att det fria fisket har konkurrerat
            med yrkesfisket. Utskottet konstaterar att sportfisket har ökat
            kraftigt och att fisketurismen lokalt troligen kan ge jobb och
            inkomster av lokalt betydande omfattning. Samtidigt kräver det
            fiskevård.
          </note>
          <note>
            Därför måste det ges möjligheter att skapa fiskevårdsområden
            längs kusterna och i dessa sjöar.
          </note>
          <note>
            Jag har utgått från att det fria handredskapsfisket ska ges utrymme
            även i fortsättningen. På västkusten, där jag bor, har handredskapsfisket
            alltid varit fritt.
          </note>
          <note>
            Det är ett familjenöje och en symbol för fritid och frihet. Därför
            var Carl G Nilssons uttalande en tröst för mig - att motionärerna
            i första hand avser ostkusten och de fem största sjöarna. Ostkusten
            har ju haft för vana att ha inskränkt fiske.
          </note>
          <note>
            Vår reservation avser strandskyddet, som Carl G
          </note>
          <note>
            Nilsson också nämnde. Strandskyddet kan förhindra en utveckling
            av näringslivet vid kusterna. Vi behöver en levande kust och ett
            levande näringsliv. Fisketurismen kan kräva t.ex. att man uppför
            stugor och bryggor och har en camping. Tillgängligheten kan snarare,
            som Carl G Nilsson sade, ökas.
          </note>
          <note>
            EU:s fiskestöd avser bl.a. att stödja en utveckling av det småskaliga
            kustnära fisket. Det är det fisket som har minskat mest, med en
            åtföljande minskad beredningsindustri. Men fisket får inte hota
            återväxten. Trålfiske med fartyg på över 20 meters längd är fr.o.m.
            den 1 januari förbjudet innanför baslinjen i vissa skärgårdsområden
            och det är bra.
          </note>
          <note>
            Idéer har uppstått om lokal kustförvaltning inom vissa områden.
            Syftet är att skydda växt- och djurliv i det kustnära havet, till
            gagn för ett uthålligt fiske, och också att kunna hålla de mindre
            fiskelägena levande.
          </note>
          <note>
            Sådan förvaltning kräver att lokala fiskare och andra boende
            samt naturvård, föreningar och myndigheter kommer överens om hur
            vatten och kust ska förvaltas inom det området.
          </note>
          <note>
            Vi kristdemokrater önskar en utredning om tilllämpligheten beträffande
            sådan lokal kustförvaltning.
          </note>
          <note>
            Men sådan förvaltning är, har jag förstått, inte lättköpt. I
            Danmark har man nu beträffande Limfjorden kommit fram till ett
            avtal; detta efter flera års resonerande. Men själva processen
            har också sitt värde. Den ger medvetenhet och ökad förståelse
            mellan olika intressegrupper.
          </note>
          <note>
            Fiskelaboratoriernas ekonomi är osäker. Det är en mycket varierande
            och framför allt splittrad finansiering, som utskottet konstaterar.
            Laboratorierna har därför svårt att behålla sin personal. Den
            landbaserade delen av verksamheten består mest av monitorundersökningar.
            Det betecknas i Sverige inte som forskning. Därför utgår inga
            svenska medel till eventuell medfinansiering av EU-stöd. Man missar
            alltså EU-
          </note>
          <note>
            stöd som man annars kanske kunde få.
          </note>
          <note>
            I betänkandet berörs också fiskare som kommer i kontakt med stridsmedel
            som blivit kvar i havet.
          </note>
          <note>
            Också Carl G Nilsson berörde det. Utskottet hänvisar till att
            incidenterna är få och att skada till följd av sådana stridsmedel
            senast inträffade 1992. Men det anses allmänt att förekomsten
            av sådana stridsmedel i havet är riklig. Olycksrisken anses öka
            med åldrandet av dessa stridsmedel. Fångsten blir förstörd. Redskapen
            går sönder. Stridsgas kan utvecklas.
          </note>
          <note>
            Drabbade fiskare har i varje fall hitintills inte funnit samhällets
            åtgärder tillfredsställande beträffande sådana olyckor; detta
            trots utskottets hänvisning här.
          </note>
          <note>
            Det är dock en förbättring att en ny saneringsstation anläggs
            i Karlskrona.
          </note>
          <note>
            Utskottet hänvisar till försäkringslösningar i övrigt men man
            bör då också undersöka om detta över huvud taget är möjligt. Enligt
            vår mening måste det vara ett övergripande samhällsansvar att
            garantera ersättning till yrkesfiskare som drabbas.
          </note>
          <note type="speaker">
            Anf. 226 ESKIL ERLANDSSON (c):
          </note>
          <note>
            Fru talman! Jag tänkte i den här debatten ta upp ett par saker
            i betänkandet som jag tycker att det finns skäl att särskilt ta
            upp. Men först konstaterar jag att yrkesfisket, som bekant, fortfarande
            utgör en viktig sysselsättningsbas i många kust- och skärgårdsområden.
          </note>
          <note>
            Den del av kusten som fortfarande uppfattas som en levande skärgård
            har en gång kommit till genom en månghundraårig fiskeverksamhet
            och kringliggande verksamheters utveckling. Det är alltså verksamheter
            och företagande med direkt koppling till havet som skapat förutsättningar
            för ett aktivt och levande samhälle. Det är det som många besökare
            också känner som det mest naturliga att möta när man når den svenska
            kusten.
          </note>
          <note>
            Havet som fiskets inkomstkälla döljer emellertid många miljöproblem
            som både är nya försyndelser via utsläpp och gamla som under årtionden
            legat på havets botten genom kanske dumpning. Det är problem som
            yrkesfisket drabbas av när fångsten blir förstörd och redskap
            går sönder.
          </note>
          <note>
            Här finns i dag inget godtagbart försäkrings- eller ersättningssystem
            för förlorade inkomster. Jag vet, jag har tagit reda på det, att
            regeringen låtit utreda den här frågan. Men enligt vad jag har
            blivit underrättad om har t.ex. Statskontoret föreslagit att det
            är yrkesfiskarna själva som ska se till och se över sitt försäkringsskydd
            och nyttja de möjligheter som finns inom de kommersiella försäkringarnas
            ram. Skulle det emellertid kvarstå några kostnader föreslår nämnda
            statskontor att en statlig försäkring via en fond ska ansvara
            för kvarvarande ersättningskrav.
          </note>
          <note>
            Det är anmärkningsvärt att regeringen vidhåller att en näring
            som absolut inte har något ansvar för t.ex. de dumpade stridsmedel
            som vi vet finns och andra historiska miljösynder trots allt ska
            drabbas ekonomiskt av dessa miljörelaterade driftstörningar.
          </note>
          <note>
            Det måste vara ett övergripande samhällsansvar som här garanterar
            ersättning till fiskarna, som drabbas av dessa miljörelaterade
            driftstörningar. Yrkesfiskare bör enligt min mening erhålla, kanske
            i likhet med det danska systemet, ersättning för den förlorade
            fångsten och de trasiga redskapen.
          </note>
          <note>
            Med detta vill jag, fru talman, yrka bifall till reservation
            7.
          </note>
          <note>
            Så över till en annan sak som jag också tycker är angelägen att
            tala om i det här sammanhanget. Det rör redan omnämnda strandskyddet.
            De regler som reglerar den här saken finns stadgade i miljöbalken.
            De fyller många gånger en viktig funktion i att bevara de möjligheter
            som vi allmänt känner som att bada och idka friluftsliv inom strandområden
            som vi har tillförskansat oss som allmänhet genom den s.k. allemansrätten.
            Strandskyddet kan även, särskilt i tätbefolkade områden, ha en
            betydelse för den biologiska mångfalden, alltså det djur- och
            växtliv som vi alla värnar.
          </note>
          <note>
            Men Sverige är som bekant ett stort land där befolkningen är
            mycket ojämnt fördelat över landets yta. Det uppenbara behov som
            vi kan se av ett starkt strandskydd i t.ex. det här området, alltså
            Stockholms skärgård, eller på delar av den svenska västkusten,
            är inte lika uppenbart när man kommer till mer glesbefolkade delar
            av vårt land, som vi alltså har stora områden av. I dessa områden
            tycker jag och vi i
          </note>
          <note>
            Centerpartiet att det omnämnda strandskyddet kan vara ett hinder
            för en önskvärd utveckling av den svenska landsbygden, skärgården
            och de kustnära områdena, med andra ord de glesbefolkade områden
            i landet som behöver ett tillskott av verksamheter för att kunna
            utvecklas.
          </note>
          <note>
            Därför tycker jag att det finns anledning att överväga om inte
            reglerna för strandskydd på något sätt bör ses över och göras
            mer flexibla utifrån regionala och lokala behov och förutsättningar.
          </note>
          <note>
            Jag tycker alltså att lagstiftningen rörande strandskyddet bör
            förändras så att de nu gällande reglerna kanske utgör grunden
            ändå men att dessa kompletteras med en möjlighet till lokal anpassning,
            vilken skulle kunna utövas i de sedan några år tillbaka lagstadgade
            kommunala översiktsplanerna och självklart efter samråd med myndigheter
            som har att bevara och bevaka de nationella riksintressen som
            vi har.
          </note>
          <note>
            Jag tycker att jag under den senaste tiden har sett ett något
            vaknat intresse för den här frågan bland de socialdemokratiska
            företrädare som finns i de olika utskott som diskuterar den här
            saken. Jag skulle vilja rikta en fråga till utskottsmajoritetens
            företrädare här om det nu inte är dags ändå att göra någonting
            åt den här saken, som jag tror skulle kunna bli till stort gagn
            för svensk landsbygd inkluderande de kustnära områdena och skärgården.
          </note>
          <note>
            Jag vill med detta i likhet med tidigare talare yrka bifall till
            reservation 8.
          </note>
          <note type="speaker">
            Anf. 227 HARALD NORDLUND (fp):
          </note>
          <note>
            Fru talman! I det här betänkandet behandlar vi motionsyrkanden
            som i huvudsak är inriktade på ett långsiktigt hållbart nyttjande
            av naturresurserna i samband med fiske.
          </note>
          <note>
            Behandlingen av motionerna från utskottet är bra, och därför
            kommer jag, fru talman, att begränsa mig till att kommentera två
            av motionerna. Den ena handlar om problemet med skador som drabbar
            yrkesfisket, skador som orsakats av olika miljöproblem.
          </note>
          <note>
            Det är enligt också vår mening rimligt att fiskarna garanteras
            ersättning för sådana skador.
          </note>
          <note>
            Den andra motionen handlar om inskränkning av strandskyddet.
            Jag kan inte dela den syn som den tidigare talaren här gav uttryck
            för, att strandskyddet kan förhindra utveckling. Jag menar att
            vi inte ska se det så. Det är inte heller i miljöbalkens anda.
            Därför vill jag citera ur 7 kap. 16, 17 och 18 § i miljöbalken
            som handlar om strandskyddet. Där sägs bl.a. att inom strandskyddsområdet
            får inte nya byggnader uppföras. Man får inte ändra byggnader
            osv. Man får inte anlägga andra byggnader eller anordningar som
            hindrar eller avhåller allmänheten från att beträda ett område
            där den annars skulle ha fått färdas fritt eller som väsentligen
            försämrar livsvillkoren för djur- eller växtarter. Man får inte
            vidta andra åtgärder som väsentligen försämrar livsvillkoren för
            djur- och växtarter.
          </note>
          <note>
            Det här förbudet gäller inte enligt 17 § byggnader, anläggningar,
            anordningar eller åtgärder som behövs för jordbruket, fisket,
            skogsbruket eller renskötseln och som inte tillgodoser bostadsändamål.
            I 18 § sägs:
          </note>
          <note>
            "Länsstyrelsen får meddela dispens från bestämmelserna i 16 §,
            om det finns särskilda skäl."
          </note>
          <note>
            Därför, fru talman, har jag kommit fram till att det synsätt
            som ligger till grund för den här lagstiftningen är det viktigt
            att vi står fast vid. Där det finns skäl att frångå det har man
            enligt lagstiftningen möjlighet att efter särskild prövning frångå
            det.
          </note>
          <note>
            Därför är det viktigt att vi inte vidtar några åtgärder nu som
            luckrar upp de här bestämmelserna. Öppningar finns i tillräcklig
            utsträckning. Det är även i det här sammanhanget försiktighetsprincipen
            som ska gälla.
          </note>
          <note>
            Jag vill också citera några rader ur kommentarerna till författningstexterna
            som rör denna fråga.
          </note>
          <note>
            "Dispens kan meddelas om en byggnad eller en anläggning skall
            uppföras på en plats som är väl avskild från strandområdet och
            därför saknar betydelse för bad och friluftsliv. - - - Särskilda
            skäl för dispens kan vidare föreligga då en anläggning för friluftslivets
            behov inte inskränker allmänhetens möjlighet att nyttja stranden
            - - -. Vidare kan det finnas särskilda skäl för dispens för anläggningar
            som måste ligga vid vattnet - - -."
          </note>
          <note>
            Det här talar ytterligare för att tillräckliga möjligheter finns
            att göra inskränkningar av strandskyddet i enskilda fall. De möjligheterna
            är tillräckliga.
          </note>
          <note>
            Jag yrkar bifall till reservation 7.
          </note>
          <note>
            Anf. 228 ESTER LINDSTEDT-STAAF (kd)
          </note>
          <note>
            replik:
          </note>
          <note>
            Fru talman! Jag har också tolkat miljöbalken på det viset.
          </note>
          <note>
            Jag har ett exempel från min hemkommun. Det är alltså Naturvårdsverket
            som ska bevilja undantag. Det rörde sig om en avlägsen sjöstrand
            där någon människa aldrig sätter sin fot. En driftig man såg att
            det fanns möjligheter till fiske. Han röjde på stranden, byggde
            en brygga och anlade några övernattningsstugor i vattenbrynet,
            eftersom sjön låg så avlägset. Men det gick Naturvårdsverket inte
            med på. Man tyckte inte att det skulle göras om.
          </note>
          <note>
            Reglerna behöver alltså på något sätt förändras så att detta
            blir möjligt. Det skulle snarare öka tillgängligheten för människor
            att komma i alla fall till den här sjön, och det förhindrar inte
            någon.
          </note>
          <note type="speaker">
            Anf. 229 HARALD NORDLUND (fp) replik:
          </note>
          <note>
            Fru talman! Förutom att man måste utgå från försiktighetsprincipen
            och tillämpa den måste man också ha en långsiktighet i agerandet.
            Till grund för strandskyddsbestämmelserna ligger ju bl.a. långsiktigheten.
          </note>
          <note>
            Den typ av inskränkningar som vi talar om här handlar inte bara
            om vilka effekter det får i dag och inom den närmaste tiden, utan
            det handlar om vilka effekter som det kan få på mycket lång sikt.
            Det kan tyckas att det i dag vore väl motiverat att göra en inskränkning.
            På lång sikt måste man ha ett annat synsätt. Utan att jag känner
            till de speciella förhållanden kan jag säga att långsiktigheten
            och försiktighetsprincipen gör att det förmodligen var ett riktigt
            beslut.
          </note>
          <note>
            Anf. 230 ESTER LINDSTEDT-STAAF (kd)
          </note>
          <note>
            replik:
          </note>
          <note>
            Fru talman! Försiktighetsprincipen ska givetvis råda. Men jag
            kan inte förstå hur detta kan ge en långsiktig skada. Stranden
            växer snart igen om man vill ha den vildvuxen och stugorna tar
            man lätt bort.
          </note>
          <note>
            Även bryggan kan tas bort. Det gör tjuvar också.
          </note>
          <note type="speaker">
            Anf. 231 HARALD NORDLUND (fp) replik:
          </note>
          <note>
            Fru talman! Jag kan bara konstatera att det finns möjligheter,
            som jag sade tidigare, att göra inskränkningar. Har man inte velat
            göra det i det här fallet har man gjort bedömningen att det orsakar
            alltför stor skada.
          </note>
          <note>
            Det känns tryggt med en sådan lagstiftning, tycker jag.
          </note>
          <note type="speaker">
            Anf. 232 ESKIL ERLANDSSON (c) replik:
          </note>
          <note>
            Fru talman! Med det som Harald Nordlund citerade är det för mig
            alldeles uppenbart att det som jag talade om, nämligen kompletterande
            verksamhet i de svaga områdena i vårt land, förhindras och omöjliggörs.
            Jag tycker att vi borde hjälpas åt Harald Nordlund och jag och
            fler med oss för att utveckla de bygder som i dag håller på att
            tyna bort. Ett sätt att göra det är att något liberalisera - märk
            ordet liberalisera -
          </note>
          <note>
            strandskyddslagstiftningen, alltså ge makten åter till de lokala
            företrädarna.
          </note>
          <note>
            Min bedömning är att de lokala företrädarna alltid är bäst att
            bevaka intressen som kan finnas i en bygd, inte de statliga myndigheterna
            som befinner sig långt från den verksamhet och de människor som
            berörs.
          </note>
          <note>
            Är inte Harald Nordlund intresserad av att liberalisera även
            den här lagstiftningen?
          </note>
          <note type="speaker">
            Anf. 233 HARALD NORDLUND (fp) replik:
          </note>
          <note>
            Fru talman! Nej, det är jag inte. Jag tycker att det är viktigt
            att vi hjälps åt för att utveckla vårt land, och det handlar om
            att utveckla alla delar av landet, inte minst landsbygden. Men
            det får inte ske på bekostnad av dessa omistliga värden. Det är
            grunden för mitt ställningstagande.
          </note>
          <note type="speaker">
            Anf. 234 ESKIL ERLANDSSON (c) replik:
          </note>
          <note>
            Fru talman! Anser Harald Nordlund att statliga myndigheter och
            företrädare är bättre skickade att bedöma vad som behövs för att
            en bygd ska utvecklas än vad lokala, kommunala företrädare är?
            Jag anser att lokala och kommunala företrädare är bäst skickade
            att bedöma vad som behövs för att utveckla någonting.
          </note>
          <note type="speaker">
            Anf. 235 HARALD NORDLUND (fp) replik:
          </note>
          <note>
            Fru talman! Det vi nu diskuterar är huruvida vi ska be regeringen
            att se över gällande lagstiftning och eventuellt förändra möjligheterna
            att göra inskränkningar i strandskyddet.
          </note>
          <note>
            När det gäller tillämpningen av lagstiftningen anser jag att
            man ska fatta beslut och göra bedömningar på lokal nivå om det
            är möjligt och motiverat. Men det är inte den diskussionen som
            det här i första hand handlar om, utan det här är en fråga om
            ifall vi ska luckra upp lagstiftningen eller inte.
          </note>
          <note type="speaker">
            Anf. 236 CARL G NILSSON (m) replik:
          </note>
          <note>
            Fru talman! Det känns lite bakvänt och lite trist att med Folkpartiet
            liberalerna diskutera en förändring av en lagstiftning som är
            långt ifrån liberal och som tillämpas långt ifrån liberalt.
          </note>
          <note>
            Vi har i Sverige tusentals mil av stränder. Det är klart att
            det inte ska vara fritt fram över alla dessa tusentals mil. Det
            finns motiv för att skydda en del av våra stränder med hänsyn
            till den biologiska mångfalden och naturvärden som vi absolut
            inte vill gå miste om.
          </note>
          <note>
            Men om vi menar någonting med att slå vakt om en levande skärgård
            och en levande landsbygd, då lägger tillämpningen av den gällande
            strandskyddslagstiftningen hinder i vägen för en behövlig byggnation,
            kanske inte minst i de skärgårdar som jag talade om i mitt första
            inlägg.
          </note>
          <note>
            Vi säger inte i vår reservation att lagstiftningen ska ändras.
            Vi har sagt att om det visar sig att lagstiftningen tillämpas
            på ett sådant sätt att den är till hinder för ett värnande om
            glesbygd och skärgård, då ska vi ändra den.
          </note>
          <note>
            Jag har väldigt svårt att förstå att vi inte skulle kunna vara
            överens om det behovet. Jag tror att det finns en ökande insikt
            i de flesta partierna på den punkten.
          </note>
          <note type="speaker">
            Anf. 237 HARALD NORDLUND (fp) replik:
          </note>
          <note>
            Fru talman! Frihet för det socialliberala partiet handlar också
            om friheten för naturen. Det är viktigt att vi bevarar dessa värden,
            och det handlar alltså om långsiktigheten. Det innebär inte inskränkningar
            i friheten att bevara värdefull natur. Det är ett viktigt synsätt
            från vår sida.
          </note>
          <note>
            Jag vill upprepa: Lagstiftningen ger ändå möjligheter att i särskilda
            fall göra intrång.
          </note>
          <note type="speaker">
            Anf. 238 GUDRUN LINDVALL (mp):
          </note>
          <note>
            Fru talman! Jag vill börja med att kommentera det som Carl G
            Nilsson talade om.
          </note>
          <note>
            För några år sedan var debatten om den s.k. mörtskatten mycket
            intensiv i riksdagen. Vi konstaterade att det behövdes pengar
            till fiskevård. En effekt av det fria handredskapsfisket var att
            det inte fanns några pengar. Det diskuterades mycket att införa
            en mörtskatt, dvs. en skatt på handredskapsfiske.
          </note>
          <note>
            Det var Socialdemokraterna, Vänsterpartiet och
          </note>
          <note>
            Miljöpartiet som diskuterade en sådan skatt, men förslaget rann
            ut i sanden eftersom det var många -
          </note>
          <note>
            även inom våra respektive partier - som inte tyckte att det var
            något bra förslag utan ett ganska kontroversiellt förslag.
          </note>
          <note>
            Men det visade i alla fall på att det fria handredskapsfisket
            som har införts i de stora sjöarna och utefter kusten har medfört
            problem. Jag tycker att det är mycket bra att utskottet nu säger
            att man bör göra en översyn över det fria handredskapsfisket för
            att se vilka effekter det har fått och på vilket sätt det eventuellt
            ska förändras för att vi ska få en bra förvaltning av fiskeresurserna.
            Naturen är inte gratis för oss människor.
          </note>
          <note>
            Det visar sig allt viktigare, inte bara i Sverige utan också
            i många andra länder, att få ett hållbart fiske.
          </note>
          <note>
            Det finns få resurser som har missbrukats så som just fiskeresursen
            världen över. Vi kan se att det faktiskt är överfiskat i land
            efter land. Om man inte vidtar kraftfulla åtgärder kommer denna
            resurs inte att finnas kvar för kommande generationer, trots att
            just fisk är en mycket viktig proteinkälla för världens folk.
            Det är en proteinkälla som vi måste vara rädda om, och vi måste
            verkligen se till att den nyttjas på ett ekologiskt långsiktigt
            hållbart sätt.
          </note>
          <note>
            Detta är ett betänkande som baserar sig på ett antal motioner.
            Jag tänker kort kommentera några av de reservationer som Miljöpartiet
            har. Men först vill jag säga någonting om marina reservat.
          </note>
          <note>
            Från Miljöpartiets sida menar vi att vi måste titta på hur fisket
            bedrivs. Jag tycker att det är väldigt bra att det kustnära trålfisket
            nu uppmärksammas. Det hölls också en interpellationsdebatt här
            om det i slutet på förra veckan med miljöministern.
          </note>
          <note>
            Om vi nu vet att vi har en krympande fiskeresurs måste naturligtvis
            fisket inriktas på konsumtionsfiske
          </note>
          <note>
            - helst på ett selektivt sådant - och inte på ett industrifiske,
            som i många fall tar fisk på ett sådant sätt att vi inte får kvar
            en hållbar resurs.
          </note>
          <note>
            Det är också väldigt viktigt för oss från Miljöpartiets sida
            att man ser till att lokalbefolkningens möjlighet att leva på
            sin näring - dvs. det kustnära fisket
          </note>
          <note>
            - inte försvinner. Vi menar att just marina reservat kommer in
            i detta sammanhang. Vi menar alltså att marina reservat måste
            till. Sverige har varit dåligt på att tillskapa marina reservat.
            Det behövs stora områden, så att man kan garantera att framtida
            fiskegenerationer kan finnas kvar, dvs. att yngelområden skyddas.
          </note>
          <note>
            Men det måste också finnas det vi kallar för nyckelbiotoper i
            havet. Det måste finnas små, ekologiskt värdefulla områden som
            sparas även i havet. Det är självklart för oss när vi diskuterar
            skog, men det är inte självklart när vi diskuterar havsmiljön.
            Det är så mycket svårare att se vad som händer i havet än vad
            som sker i den terrestra miljön.
          </note>
          <note>
            Vi menar att marina reservat inte alls nödvändigtvis behöver
            få negativa effekter för det kustnära fiske som bedrivs av de
            boende i området utan snarare tvärtom. Det kan ofta vara så att
            just inrättandet av marina reservat innebär att de fiskare som
            bor och verkar inom områdena får ett fiske som reserveras för
            dem, helt enkelt - ett beståndsbevarande, kustnära fiske.
          </note>
          <note>
            Från Miljöpartiets sida menar vi att det är väldigt viktigt att
            staten går vidare och tittar på hur vi kan både skapa ett ekologiskt
            långsiktigt fiske och skydda fiskarna och de kustnära fiskarna.
          </note>
          <note>
            Detta är nödvändigt, och det är bråttom. Vi kan se att utfiskningen
            ökar även runt de svenska kusterna.
          </note>
          <note>
            Vi kan se att många arter, t.ex. torsken på västkusten, faktiskt
            tenderar att försvinna.
          </note>
          <note>
            Från Miljöpartiets sida har vi engagerat oss mycket när det gäller
            vildlaxen. Vi är glada att kunna konstatera att kvoten numera
            har flyttats. Hälften av den kvot som Sverige fått har flyttats
            uppåt Norrlandskusten. Vi menar att vi måste få till ett selektivt
            fiske på lax. Fisket måste bedrivas där det finns en möjlighet
            att fiska den odlade laxen men spara den vilda.
          </note>
          <note>
            Det är, precis som har framförts här, omöjligt om vi ska fiska
            på blandbestånden ute i södra Östersjön.
          </note>
          <note>
            Det är egentligen konstigt att Sverige inte kan vara mer radikalt
            när det gäller denna fråga. Det är ganska få båtar som fiskar
            just på dessa blandbestånd i Östersjön. Det finns mycket stora
            värden i att i stället flytta fisket uppåt Norrland och också
            se till att sportfisket får ta en större del av kvoten. Det finns
            utredningar som visar att det ekonomiskt är oerhört mycket mer
            lönsamt än att fiska på blandbestånden.
          </note>
          <note>
            Jag vill yrka bifall till reservation 2.
          </note>
          <note>
            I reservation 3 tar vi upp drivgarnsfisket, dvs. det fiske som
            bedrivs i södra Östersjön, och menar att det är olyckligt att
            det är så långa drivgarn. Det finns en
          </note>
          <note>
            FN-konvention som det finns undantag för när det gäller just
            detta fiske. Vi menar att Sverige ensidigt bör gå före och minska
            längden på drivgarnen räknat per båt.
          </note>
          <note>
            Jag vill också yrka bifall till reservation 3.
          </note>
          <note>
            Även i nästa betänkande som vi ska debattera, nämligen om forskning,
            kommer jag att diskutera fiske, för där finns vår motion som handlar
            om västkusten. Även om vi tycker att vi vet mycket i dag finns
            det många frågor inom fisket där kunskapen behöver fördjupas,
            inte minst därför att även havet är en miljö som påverkas mycket
            negativt av människor.
          </note>
          <note>
            Det handlar inte bara om övergödning. Det handlar också om kemikalier.
            Vi kan se att en sjukdom som M 74, som drabbar laxyngel och kanske
            också torskyngel, beror på mänsklig påverkan, dvs. på att vi släpper
            ut många gifter. Tyvärr är det fortfarande så att det kommer nya
            larmrapporter. Man hittar nya kemiska ämnen som påverkar fisket
            på ett negativt sätt. Detta innebär att forskningsresurserna till
            hav och fiske måste finnas kvar.
          </note>
          <note>
            Vi ställer oss naturligtvis bakom alla reservationer, men för
            tids vinnande yrkar jag bifall till 2 och 4.
          </note>
          <note type="speaker">
            Anf. 239 KAJ LARSSON (s):
          </note>
          <note>
            Fru talman! Utskottets betänkande MJU8, som vi nu behandlar,
            innehåller 37 motioner om fiske från allmänna motionstiden. Som
            Carl G Nilsson sade är de både från år 1998 och år 1999. Motionerna
            berör i huvudsak det yrkesmässiga fisket. Det är inte så ofta
            som vi här i kammaren har debatter om det svenska yrkesfisket.
            Detta beror på vårt medlemskap i EU, där man tar många beslut
            om utvecklingen av fisket både vad det gäller kvoter och ekonomiska
            bidrag till fisket.
          </note>
          <note>
            Den svenska fiskeflottan har under åren kraftigt minskats. 1970
            var ca 8 000 fiskefartyg verksamma längs våra kuster och i de
            större insjöarna. I dag, 30
          </note>
          <note>
            år senare, är det 2 200. Denna minskning beror delvis på den
            teknikförbättring som har skett vad gäller fartygen och den modernisering
            som har skett, men också naturligtvis på en kapacitetshöjning
            när det gäller nyanskaffning av fartyg och på en minskning av
            tillgången till fisk i våra hav. Detta har också medfört att lönsamheten
            i det svenska yrkesfisket kraftigt har försämrats.
          </note>
          <note>
            Inom fiskepolitiken har två fiskslag under lång tid varit föremål
            för debatter. Det är laxfisket och torskfisket i Östersjön, samt
            under de senare åren även torskfisket i västerhavet. Kritiska
            röster har också höjts mot det s.k. industrifisket eller, som
            man också kallar det, skrapfisket i Östersjön. Vi kan också ta
            den benämning som danskarna använder: proteinfiske. I
          </note>
          <note>
            de flesta motionerna pekar man just på dessa delar av yrkesfisket
            och kräver åtgärder.
          </note>
          <note>
            Fru talman! Jag ska börja med laxen. Sedan vi upptäckte M 74-sjukdomen
            på laxen för 25 år sedan har denna fiskart kostat mycket pengar.
            Det har forskats av olika instanser. Det har utretts och åter
            utretts utan ett resultat och utan att man med säkerhet kan fastslå
            vad orsaken är. En viss förbättring har skett när det gäller M
            74, men det är fortfarande oroande.
          </note>
          <note>
            Fiskeriverket har under ett antal år tillsammans med Naturvårdsverket,
            länsstyrelser och lokala intresseorganisationer bedrivit laxvård
            för att skydda och återuppbygga den vilda laxstammen. Fiskmönstret
            i
          </note>
          <note>
            Östersjön har förändrats. Detta har också gett resultat.
          </note>
          <note>
            Vildlaxen i älvarna har nu ökat.
          </note>
          <note>
            Fiskerikommissionen för Östersjön har antagit en internationell
            aktionsplan för Östersjölaxen.
          </note>
          <note>
            Fiskeriverket har också föreslagit en nationell åtgärdsplan för
            att man ska leva upp till den internationella planen. Planen innehåller
            en lång rad av åtgärder där bl.a. fettfenklippning ingår. Men
            eftersom detta är en djurskyddsfråga behandlas den just nu av
          </note>
          <note>
            Jordbruksverket. Och verket remitterade för några veckor sedan
            ett förslag som medger en storskalig satsning på fettfenklippning
            av all utsatt lax. Ett beslut väntas i god tid innan klippningarna
            avses påbörjas under hösten i år. Fiskeriverket har också avsatt
            medel för dessa åtgärder.
          </note>
          <note>
            Det här kommer att innebära att man vid fiske kan skilja mellan
            den naturreproducerade laxen och den utplanterade laxen, och bestämmelser
            kan då införas om att man inte får ta upp den naturreproducerade
            laxen. Det har också föreslagits att man ska införa ett terminalfiske,
            men för att det ska kunna fungera effektivt måste alla länder
            runt Östersjön bedriva ett terminalfiske. Eftersom det är förenat
            med kostnader är det omöjligt att få med de baltiska länderna
            på detta förslag. Utanför en del älvar i Sverige som inte har
            naturreproducerad lax bedrivs det i dag ett terminalfiske.
          </note>
          <note>
            I tre av reservationerna tar man upp laxfisket i
          </note>
          <note>
            Östersjön. Vänsterpartiet och Miljöpartiet vill att fisket ska
            upphöra på uppväxtområdena. Det innebär i så fall att man ska
            upphöra med allt fiske av lax i södra Östersjön, eftersom laxen
            är en ytgående fisk som inte har speciella uppväxtplatser som
            t.ex. torsken har i sina djuphålor. För att det här ska bli effektivt
            och fungerande måste alla länder runt Östersjön stoppa sitt fiske.
            Då måste det också bli ett stopp eller en kraftig minskning av
            kompensationsutsättningarna av två miljoner laxar, som sker årligen.
            I annat fall kommer Östersjön så småningom att fyllas av lax.
          </note>
          <note>
            Det finns mycket lax i Östersjön i dag. Det visar också biologernas
            rekommendationer. För detta år har de höjt den totala kvoten från
            410 000 till 450 000
          </note>
          <note>
            laxar. Den svenska andelen av denna kvot är 36,4 %.
          </note>
          <note>
            Det blir 123 652 laxar. Det är den svenska kvoten, som vi får
            fiska upp i Östersjön.
          </note>
          <note>
            Men det är inte, enligt min bedömning, framkomligt och nödvändigt
            i dag att stoppa laxfisket i Östersjön. Låt nu arbetet med den
            nationella och internationella planen få fortsätta. Vi kan hoppas
            att fettfenklippning snart kan komma i gång, och det kan ge ett
            positivt resultat för laxen.
          </note>
          <note>
            Jag delar inte heller Gudrun Lindvalls uppfattning att drivgarnsfisket
            skulle vara ett utrotningshot mot vildlaxen och ett hot mot tumlare,
            säl och fågel. Så är det inte, Gudrun Lindvall. Vid drivgarnsfiske
            i Östersjön är det tillåtet att ha 21 kilometer nät ombord.
          </note>
          <note>
            Men det är långt ifrån alla som använder sig av det.
          </note>
          <note>
            När Gudrun Lindvall och andra för fram det här kan man få intryck
            av att det läggs ut 21 kilometer i en följd. Så gör man ju inte.
            Det är ju länkar på 700-800
          </note>
          <note>
            meter som man släpper och som man absolut inte länkar ihop.
          </note>
          <note>
            I reservation 1 kräver Vänsterpartiet att ett land som inte fiskar
            upp sin kvot inte får missgynnas vid en framtida kvotfördelning.
            Samtidigt säger man att en del av kvoten alltid bör kunna tas
            ut som sparande.
          </note>
          <note>
            Så kan ske i dag när det gäller de fiskslag som inte är i riskzonen
            eller är hotade. Torsken i Östersjön tillhör riskzonsgruppen och
            är nästan hotad.
          </note>
          <note>
            Av vår kvot förra året på 26 000 ton fiskade vi inte upp 8 500
            ton, men denna ouppfiskade del tillfaller inte något annat land
            automatiskt. Däremot ställs det krav från andra länder på att
            de ska få tillgång till kvoten. Av förra årets överblivna kvot
            har
          </note>
          <note>
            2 800 ton överförts till Danmark och 400 ton överförts till Tyskland.
            Sverige har i utbyte fått annat fiske i Nordsjön. Sverige får
            inte spara kvoten till kommande år. Men om vi fortsätter att inte
            fiska upp en tredjedel av vår kvot kommer naturligtvis andra länder
            att kräva att de får disponera den här kvoten.
          </note>
          <note>
            Så är reglerna. Den totala kvoten är fastställd efter rekommendationer
            av biologer.
          </note>
          <note>
            Vänsterpartiet vill i en reservation förbjuda det s.k. industrifisket
            nära kustlinjen. Industrifiskets andel av de totala svenska landningarna
            uppgår nu till
          </note>
          <note>
            80 % medan dess värde utgör en tredjedel av det totala fångstvärdet
            i första försäljningsledet.
          </note>
          <note>
            Industrifisket har skapat problem. Orsaken har främst varit att
            större fartyg har trålat innanför baslinjen inne i skärgården.
            Det har varit fullt tillåtet.
          </note>
          <note>
            Det är inte något fusk. För ca 20 år sedan gjorde man undantag
            och inrättade ett antal kustnära trålfiskeområden där man fick
            tråla innanför fyra nautiska mil.
          </note>
          <note>
            Detta skedde, märk väl, på begäran av det lokala kustnära fisket
            och i samråd med biologiska experter.
          </note>
          <note>
            De små kustbundna fiskarna har nu upplevt att de större fartygen
            har uttömt resurserna och därför omöjliggjort fiske framför allt
            av sill. Det här har uppmärksammats. Vi har ju sett frågor och
            interpellationer till ministern om detta. Därför beslutade
          </note>
          <note>
            Fiskeriverket tillsammans med yrkesfiskets organisation att fr.o.m.
            den 1 januari i år förbjuda trålfiske av fartyg överstigande 20
            meter innanför baslinjen från
          </note>
          <note>
            Öregrund i norr till Västervik i söder.
          </note>
          <note>
            Därutöver kan sägas att regeringen för närvarande bereder ett
            uppdrag till Fiskeriverket att se över det totala fisket i Östersjön
            och komma med förslag till eventuella förändringar.
          </note>
          <note>
            Vänsterpartiet vill också förbjuda nätfiske på västkusten på
            grunda vatten ut till tre meters djup.
          </note>
          <note>
            Detta är enligt min mening ingen riksdagsfråga. Vi har ett fiskeriverk
            som bl.a. har den beståndsförvaltande uppgiften. Verket kan införa
            de restriktioner i fisket som anses nödvändiga. Fiskeriverket
            kan stoppa fisket på vissa områden om dess biologer och experter
            bedömer detta som nödvändigt.
          </note>
          <note>
            Riksdagen beslutade för en del år sedan om en ny fiskelag som
            bl.a. innebar en begränsning av nät för fritidsfiskare. Kunskapen
            om förvaltningen av våra fiskeresurser har våra biologer och personalen
            på
          </note>
          <note>
            Fiskeriverket. Jag tror att de är bättre skickade att göra de
            bedömningarna än vi här i Sveriges riksdag.
          </note>
          <note>
            Miljöpartiet anser att konflikterna mellan säl och yrkesfisket
            måste lösas på annat sätt än genom jakt.
          </note>
          <note>
            Men hur ska detta problem lösas? Jag har förståelse för yrkesfiskarnas
            problem, Gudrun Lindvall, då en yrkesfiskare gång efter gång går
            ut och vittjar sina nät och får halvätna fiskar och sönderrivna
            nät som fångst. Jag har full förståelse för att yrkesfiskarna
            tröttnar då inkomsten till största delen blir bidrag från
          </note>
          <note>
            Naturvårdsverket som ersättning för skadorna. Bidraget täcker
            bara en del av inkomstbortfallet och kostnaderna för skadorna.
            I år har vi 25 miljoner i budgeten till detta ändamål. Det här
            är ett stort problem.
          </note>
          <note>
            Men frågan är hur vi ska lösa det. Det finns all anledning att
            återkomma till det här problemet i samband med behandlingen av
            jaktpropositionen, då vi ska behandla en del sälmotioner.
          </note>
          <note>
            I reservation nr 7 vill flera partier ha ersättning för miljörelaterade
            driftstörningar. Det här är inte något problem, enligt min bedömning.
            Glädjande nog, Eskil
          </note>
          <note>
            Erlandsson, är det långt mellan de gånger som sådant här har
            inträffat. När det inträffar tar staten en stor del av kostnaderna,
            t.ex. när det gäller eskort till hamn, ersättning för saneringskostnader
            och stillaliggande upp till fem dagar. Branschorganisationen,
            SFR, har också en kollektiv försäkring som täcker eventuella personskador.
            Av den anledningen finns det ingen orsak att vidta fler åtgärder.
          </note>
          <note>
            När det gäller strandskyddet håller jag med om mycket av vad
            Harald Nordlund sade. Det är inte så länge sedan vi här i riksdagen
            fattade beslut om miljöbalken. Strandskyddsbestämmelserna i naturvårdslagen
            infördes då i miljöbalken, såsom det sades. Nu ska miljöbalken
            bli föremål för en parlamentarisk översyn, och eventuella önskemål
            om lagändringar i fråga om strandskyddet får naturligtvis då respektive
            parti framföra.
          </note>
          <note>
            Till sist, fru talman, vill jag nämna att det i betänkandet finns
            ett tillkännagivande, som Carl G Nilsson nämnde, om översyn av
            det fria handredskapsfisket.
          </note>
          <note>
            Det är ett enigt utskott som står bakom det beslutet.
          </note>
          <note>
            Vår bedömning är att det fria handredskapsfisket har funnits
            i 15 år, att saker naturligtvis har förändrats under de här åren
            och att det därför kan vara riktigt att se över lagstiftningen
            på det här området.
          </note>
          <note>
            Fru talman! Jag har överskrivit min talartid, men jag yrkar bifall
            till hemställan i betänkandet MJU8
          </note>
          <note>
            och avslag på samtliga reservationer.
          </note>
          <note type="speaker">
            Anf. 240 GUDRUN LINDVALL (mp) replik:
          </note>
          <note>
            Fru talman! Jag vill mycket kort ta upp detta med laxen.
          </note>
          <note>
            Det var inte så länge sedan vi hade en diskussion om laxen här
            i kammaren. Vad det då handlade om var huruvida utsättning av
            laxyngel egentligen är det viktigaste man kan göra för laxen i
            dag. Många hävdar ju att utsättningen faktiskt snarare hotar vildlaxen
            än hjälper upp situationen och menar att det som nu borde göras
            egentligen är att minska utsättningen. Vi kanske inte ska sätta
            ut två miljoner laxyngel per år utan snarare satsa resurserna
            på att hjälpa den lax som finns uppe i älvarna så att vi kan få
            lax som går upp betydligt mer och därmed också skapa ett intressant
            sportfiske.
          </note>
          <note>
            Vad jag förstod fanns det många även här i kammaren som tyckte
            att detta var viktiga aspekter. Jag har naturligtvis hört dem
            från människor som bor där uppe och också från biologer.
          </note>
          <note>
            Vad vi i dag kan se är att en del av de odlade laxarna börjar
            gå upp i vildlaxälvarna. Det finns i så fall en risk att vi får
            en utarmning av vildlaxen. Den odlade laxen är snävare genetiskt
            sett än vad vildlaxen är. Vi har en stor mångfald, men en odlad
            laxhona blir mamma till betydligt fler laxyngel än vad som sker
            naturligt i naturen där variationen är mycket större. Det finns
            en stor risk i och med att den odlade laxen genetiskt är ganska
            snäv.
          </note>
          <note>
            Jag skulle vilja höra om socialdemokraterna delar uppfattningen
            att det är dags att se över vattendomarna och fundera på vilka
            åtgärder som är viktiga för att få en livskraftig stam av vildlax
            för framtiden.
          </note>
          <note type="speaker">
            Anf. 241 KAJ LARSSON (s) replik:
          </note>
          <note>
            Fru talman! Jag kan svara Gudrun Lindvall att jag kan dela mycket
            av den uppfattningen. Vi har inte minskat utsättningarna, för
            det är ju vattendomarna som säger hur mycket som ska sättas ut.
            Men när man under åren har minskat uttaget från över 600 000-
          </note>
          <note>
            700 000 laxar, som kvoten har varit, ned till 410 000
          </note>
          <note>
            och nu 450 000 laxar kan jag hålla med om att det kan vara ett
            skäl att titta på utsättningarna och se om de två miljoner som
            man sätter ut i dag är en riktig kvantitet att fortsätta med.
          </note>
          <note type="speaker">
            Anf. 242 GUDRUN LINDVALL (mp) replik:
          </note>
          <note>
            Fru talman! Tack! Det var ett bra besked, tycker jag. Det finns
            anledning att se över vattendomarna.
          </note>
          <note>
            När det sedan gäller sälskador delar jag naturligtvis uppfattningen
            att det är ett problem för yrkesfiskarna. Samtidigt har vi i dag
            en sälstam som är en tiondel av vad som har funnits, och sälarna
            är dessutom fortfarande klassade som hotade. Därför måste vi naturligtvis
            hitta sätt att klara den här konflikten.
          </note>
          <note>
            Jag är naturligtvis inte så mycket expert att jag kan säga exakt
            hur den ska lösas. Men samtidigt tycker jag att det är mycket
            viktigt, som skett i majoritetens senaste budget, att se till
            att förstärka de medel som går just till ersättning för skador
            av säl.
          </note>
          <note>
            Vad man kanske måste se över är var någonstans och till vem de
            här medlen betalas ut. Det kanske inte är så självklart att man
            ska få ersättning om man fiskar precis i närheten av sälskyddsområden
            - men det här är detaljer i sammanhanget. Från Miljöpartiets sida
            anser vi det självklart, om vi vill bevara biologisk mångfald
            där vi ser att det finns problem, att se till att de som i det
            här fallet bedriver fiske ska hållas skadeslösa.
          </note>
          <note type="speaker">
            Anf. 243 KAJ LARSSON (s) replik:
          </note>
          <note>
            Fru talman! Vi har som jag sade höjt ersättningen för sälskador
            från 18 till 25 miljoner. Men det är långt ifrån tillräckligt,
            Gudrun Lindvall. Enligt de beräkningar som har gjorts är behovet
            40 miljoner kronor.
          </note>
          <note>
            Det innebär att de skador som åsamkas yrkesfisket -
          </note>
          <note>
            både fördärvade nät och förlorad fångst - räcker inte pengarna
            till. Hur man sedan exakt beräknar detta kan jag inte här i talarstolen
            svara på. Men jag utgår från att det är korrekta beräkningar.
          </note>
          <note>
            Gudrun Lindvall tog upp en annan sak i sitt anförande som jag
            något vill kommentera, och det var marina reservat. Jag fick intrycket
            när jag lyssnade på
          </note>
          <note>
            Gudrun Lindvall att hennes uppfattning var att marina reservat
            skulle innebära att man förbjöd fiske. När vi med utskottet var
            uppe på Naturvårdsverket fick vi en bra information där det också
            sades att marina reservat inte behöver innebära ett förbud mot
            fiske. Det kan vara en inskränkning, men de kan också innebära
            ingen åtgärd alls när det gäller fisket. Förknippa alltså inte
            marina reservat, Gudrun Lindvall, med att det måste vara ett fiskeförbud.
          </note>
          <note type="speaker">
            Anf. 244 KJELL-ERIK KARLSSON (v) replik:
          </note>
          <note>
            Herr talman! Det är tacksamt att vi av Kaj Larsson får reda på
            att man ska göra en översyn av fisket i
          </note>
          <note>
            Östersjön. Det är positivt, för det behövs verkligen.
          </note>
          <note>
            Detsamma gäller detta med fenklippningen.
          </note>
          <note>
            Sedan gällde det nätfisket på västkusten och att man vill förändra
            det till tre meters djup. Där är det ju så att man sätter ut så
            mycket nät att man stänger till så att fisken inte kan gå upp
            i de åar och älvar som finns där. Detta förhindrar verksamheten
            och utvecklingen av fisken. Man tar också fisk som inte håller
            den rätta storleken, och på det sättet minskar man beståndet.
            Därför behövs det verkligen en förändring.
          </note>
          <note>
            Sedan gällde det att fiskeflottan har minskat. Ja, den har minskat,
            men den har samtidigt blivit effektivare. Fiskuttaget ur havet
            har alltså inte minskat utan tvärtom ökat. Det framgår också om
            man tittar i Resurs 99:s sammanställning över fiskbeståndets tillstånd
            i våra omgivande hav. Där kan man läsa att bestånden inte beskattas
            inom säkra gränser. Lekbeståndet har också sjunkit. Det behövs
            ett lekbestånd på en miljon ton, och sillens medelvikt sjunker
            hela tiden. Det här har mycket negativa effekter. Så visst har
            man ett överuttag i fisket.
          </note>
          <note type="speaker">
            Anf. 245 KAJ LARSSON (s) replik:
          </note>
          <note>
            Fru talman! Nej, det har man inte, Kjell-Erik. När det gäller
            torsken i Östersjön, som är i riskzonen i dag, hade man under
            de gyllene tiderna 1980-1985
          </note>
          <note>
            ett uttag på 450 000-500 000 ton torsk i Östersjön medan man
            ligger nära 100 000 ton i dag. Det är klart att man gå tillbaka
            och säga att vi tog ut för mycket på den tiden. Det är möjligt
            att vi har gjort det. Ändå är det ju biologer - ICES i Köpenhamn
            med biologer från alla länder - som gör mätningar och undersökningar
            av våra hav och ger rekommendationer till
          </note>
          <note>
            Warszawakonferensen, som hålls årligen i september, och det är
            där man fastställer hur mycket våra hav tål att fiskas på. Kvoterna
            fastställs alltså på det sättet.
          </note>
          <note>
            Jag tror att det var Kjell-Erik Karlsson som sade att man hade
            bestämt en lägre kvot för sillfisket, men den blev inte satt.
            Men det var också så att man gjorde överenskommelsen att det här
            skulle minskas under en treårsperiod. Man skulle inte göra minskningen
            totalt på ett år, utan det är under en treårsperiod som det sker
            en minskning av sillfisket i Östersjön.
          </note>
          <note type="speaker">
            Anf. 246 KJELL-ERIK KARLSSON (v) replik:
          </note>
          <note>
            Fru talman! Det är just ICES, Internationella
          </note>
          <note>
            Havsforskningsrådet, som säger att beståndet beskattas inom säkra
            gränser, såsom de definieras genom de föreslagna tröskelvärdena.
            Räkbeståndet har sjunkit sedan början av 70-talet och fiskdödligheten
            har nästan fördubblats, säger man i skriften Resurs 99. Det måste
            man ju tro på.
          </note>
          <note>
            De uppskattningar som biologerna gör är ju siffror som inte kommer
            i verkställighet förrän två tre år efter. Det hinner ske mycket
            innan man har anpassat sig till de siffrorna. Därför gäller det
            att man agerar snabbt i neddragningen. Drar man ut på den i flera
            år innebär det ju att man fortfarande tullar mer på beståndet
            än man borde göra. Man tar alltså inte bara av räntan utan man
            tar även av kapitalet.
          </note>
          <note type="speaker">
            Anf. 247 KAJ LARSSON (s) replik:
          </note>
          <note>
            Fru talman! Det var sillen jag talade om, Kjell-
          </note>
          <note>
            Erik Karlsson, när jag sade tre år. Men i övrigt, när det gäller
            torsk och lax, gör ICES en rekommendation vid Warszawakonferensen,
            som pågår under en vecka i september. Där förhandlar EU och är
            företrädare för
          </note>
          <note>
            Sverige. Då fastställer man den här kvoten. Det är de mätningar
            som biologerna har gjort under året som man då diskuterar och
            fastställer.
          </note>
          <note>
            Men jag kan säga att man inte har följt ICES rekommendationer
            så noggrant tidigare, utan man har i regel legat lite grann över
            ICES rekommendationer.
          </note>
          <note>
            Men nu följer man dem, eftersom man är fullt medveten om vilka
            riskzoner som gäller. Därför följer man biologernas rekommendationer
            till fullo i dag.
          </note>
          <note type="speaker">
            Anf. 248 ESKIL ERLANDSSON (c) replik:
          </note>
          <note>
            Fru talman! Två saker. För det första vidhåller jag att det är
            anmärkningsvärt att en näring, i detta fall fisket, ska drabbas
            ekonomiskt av att någon annan har dumpat eller gjort så att vi
            har miljösynder, vilket vi har, i våra hav och i våra vatten.
            Jag tycker att det fulla ansvaret ska vara samhälleligt, inte
            som Kaj
          </note>
          <note>
            Larsson att man ska ta ansvaret kollektivt inom sin egen kår.
            Det är det man till dels gör i dag. Jag vidhåller alltså, Kaj
            Larsson, att det är ett samhälleligt ansvar att ta hand om det
            som vi och andra nationer har dumpat i våra hav, så att den yrkeskår
            som drabbas går helt skadeslös ur det hela.
          </note>
          <note>
            För det andra har vi strandskyddet. Mycket av det som vi vill
            uppleva finns i kustbandet och i skärgården. För att det ska finnas
            där fordras det att det finns människor som vårdar saker och ting.
            För att de här människorna, som kan vårda saker och ting, i sin
            tur ska finnas på de här platserna måste de ha en utkomst.
          </note>
          <note>
            Bäst på att bedöma detta tycker jag är lokala kommunala företrädare.
            Jag vill alltså att lagstiftningen kompletteras så att det blir
            en lokal anpassning. I
          </note>
          <note>
            de kommunala översiktsplanerna skulle man, självklart efter samråd
            med centrala myndigheter som har att bevaka riksintresset, kunna
            ge möjlighet för verksamhet att utvecklas på ett annat sätt än
            i dag i de här svaga bygderna.
          </note>
          <note type="speaker">
            Anf. 249 KAJ LARSSON (s) replik:
          </note>
          <note>
            Fru talman! Jag bedömer, Eskil Erlandsson, att det i dag är väldigt
            långt mellan de skador som inträffar.
          </note>
          <note>
            Eskil Erlandsson har varit med förr när det gällt stridsgas som
            man tagit upp i Östersjön. Men de skador som är inrapporterade
            är det flera år mellan. Detta sker i mycket liten omfattning.
          </note>
          <note>
            Det jag säger är att om det inträffar en skada får man bogsering
            till hamn. Man får hela båten och redskapen sanerade. Det betalar
            staten. Man får stillaliggande i fem dagar, den tid som arbetet
            pågår.
          </note>
          <note>
            Om det skulle förekomma personskador har SFR, om man är medlem
            där, vilket jag tror att de flesta yrkesfiskare är, en kollektiv
            försäkring som gäller för personskador. Vad är det som återstår?
            Jo, det är den förlorade fångsten. Det är den som man i så fall
            tappar, som inte går att använda. Det tycker jag inte är så mycket
            att orda om, Eskil Erlandsson.
          </note>
          <note type="speaker">
            Anf. 250 ESKIL ERLANDSSON (c) replik:
          </note>
          <note>
            Fru talman! Låt oss då ta frågan om strandskyddet, Kaj Larsson.
            Vi blir uppenbarligen inte överens om de miljörelaterade driftstörningarna.
            Men vi kanske skulle kunna bli överens i kväll om några förändringar
            i strandskyddslagstiftningen som ger möjlighet för svaga bygder
            i Sverige att utvecklas.
          </note>
          <note type="speaker">
            Anf. 251 KAJ LARSSON (s) replik:
          </note>
          <note>
            Fru talman! Som jag sade i mitt anförande ska det göras en parlamentarisk
            översyn av miljöbalken. Jag kan inte med säkerhet säga att Centerpartiet
            är representerat, men visst finns det möjligheter att i så fall
            framföra de här synpunkterna då. Jag tycker att det borde vara
            en riktigare instans än att stå här i kammaren i kväll och diskutera
            detta.
          </note>
          <note type="speaker">
            Anf. 252 GUDRUN LINDVALL (mp):
          </note>
          <note>
            Fru talman! Timmen är sen. Jag kan bara konstatera att Kaj Larsson
            inte behagade lyssna på det jag sade. Det är synd, eftersom jag
            tycker att regeringspartiets företrädare ska lyssna på det man
            säger.
          </note>
          <note>
            Jag sade just att marina reservat inte behöver betyda att det
            inte kan bedrivas fiske. Jag sade att ett beståndsbevarande kustnära
            fiske kan gå hand i hand med marina reservat. Man kan se till
            att man får ett ekologiskt långsiktigt hållbart fiske som samtidigt
            skyddar arter som behöver skyddas och som gör att de som bor i
            området kan bedriva ett fiske.
          </note>
          <note>
            Ofta är det så i dag att de inte klarar sig därför att industrifisket
            hotar att slå ut dem och hotar att slå ut de fiskarter, t.ex.
            torsken i Västerhavet, som de är beroende av.
          </note>
          <note>
            Jag har alltså inte sagt, som Kaj Larsson hävdade, att marina
            reservat skulle lägga en död hand över fisket. Snarare pläderade
            jag för det motsatta. Jag kan bara konstatera att Kaj Larsson
            får läsa protokollet efteråt, om Kaj Larsson inte lyssnade på
            mitt anförande.
          </note>
          <note type="speaker">
            Anf. 253 KAJ LARSSON (s):
          </note>
          <note>
            Fru talman! Jag ber Gudrun Lindvall om ursäkt om jag har missuppfattat
            detta. Men jag har hört Gudrun Lindvall uttrycka detta tidigare,
            därför utgick jag från att det var samma uppfattning.
          </note>
          <note>
            Marina reservat hand i hand med fisket, javisst, det tycker jag
            är bra. Men tyvärr är lagstiftningen sådan i dag att beslut som
            gäller marina reservat ligger på kommuner och länsstyrelser. Fiskeriverket,
            där vi har experterna på våra hav och vatten, där vi har kunskapen,
            får bara vara remissinstans.
          </note>
          <note>
            Men det visar sig nu, med det samarbete som sker på västkusten
            när det gäller marina reservat, att man löser det här på ett bra
            sätt. Man har en överläggning och diskussion och kommer fram till
            att det på ett område kan vara vissa restriktioner när det gäller
            fisket, men på nästa område behöver man kanske inte göra några
            inskränkningar alls. Kan man fortsätta arbetet på det viset är
            jag fullt nöjd.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 mars.)
          </note>
          <note>
            18 § Vissa forskningsfrågor m.m.
          </note>
          <note>
            Föredrogs miljö- och jordbruksutskottets betänkande
          </note>
          <note>
            1999/2000:MJU11
          </note>
          <note>
            Vissa forskningsfrågor m.m.
          </note>
          <note type="speaker">
            Anf. 254 JONAS RINGQVIST (v):
          </note>
          <note>
            Fru talman! Vi ska nu debattera ett betänkande som behandlar
            motioner från allmänna motionstiden om forskningsfrågor som rör
            vårt utskottsområde.
          </note>
          <note>
            Motionerna är av mycket olika slag. Flera tar upp detaljfrågor
            i forskningen.
          </note>
          <note>
            Vänsterpartiet har en reservation om forskning kring alternativa
            metoder för växtförädling. Jag yrkar redan nu bifall till reservation
            3 under mom. 11.
          </note>
          <note>
            I stället för att gå in på alla de detaljfrågor som behandlas
            i betänkandet tänkte jag använda min tid i talarstolen till att
            lyfta fram några forskningsområden där det i dag finns begränsad
            kunskap. Det innebär att vi politiskt inte kan fatta bra beslut
            på olika områden som berör jordbruket. Jag tänker lyfta fram tre
            sådana områden.
          </note>
          <note>
            Det första området gäller genmanipulation. Inom detta område
            är forskningen till stor del inriktad på att utveckla teknik för
            att använda gentekniken i kommersiellt syfte. En mycket stor del
            av forskningen är styrd av företag som ser möjligheter att stärka
            sitt grepp om livsmedelsproduktionen. Det bedrivs alldeles för
            lite forskning kring risker med genteknik och kring vilka effekter
            den kan tänkas få i övrigt.
          </note>
          <note>
            Ändå fortsätter tillämpningen av en teknik som vi egentligen
            har alldeles för lite kunskap om.
          </note>
          <note>
            Vi skulle vilja se en inriktning på forskningen som ger oss ett
            underlag för att kunna bedöma risker och möjligheter med gentekniken.
            Det underlaget finns inte i dag. Vi skulle också vilja se en ökad
            satsning på alternativ till genmanipulationen. Det är det som
            vår reservation handlar om. Gentekniken ger i dag alltför stor
            makt till de utsädesbolag som har råd att satsa stora resurser
            på teknikutveckling. Användningen av terminatorgener är väl det
            tydligaste exemplet på hur dessa utsädesbolag vill behålla kontrollen
            över utsädet. Att de skräddarsyr växter som ska passa deras gödselmedel
            och bekämpningsmedel är ett annat sådant exempel. Utvecklingen
            av nya, bättre anpassade grödor är inget som får begränsas till
            ett fåtal kapitalstarka företag med intresse av att dominera och
            monopolisera utsädesmarknaden.
          </note>
          <note>
            Det andra området jag till ta upp är fosforns kretslopp. Fosforn
            är en ändlig resurs, och vi står inför viktiga beslut om hur vi
            ska sluta fosforns kretslopp. I dag har vi fattat beslut om ett
            betänkande som behandlar återföring av fosfor i jordbruket.
          </note>
          <note>
            Tyvärr finns det i dag alltför lite kunskap om hur fosforn beter
            sig i marken. Markens livsprocesser är betydelsefulla för frigörelse
            av fosfor och för mineralisering av fosfor. För att kunna fatta
            rätt beslut om återförsel av fosfor till åkermark behöver vi en
            betydligt bättre kunskap om fosforns kretslopp än vad vi har i
            dag.
          </note>
          <note>
            Det tredje området jag vill nämna är forskningen kring ekologisk
            odling. Vi har i riksdagen fattat beslut om ett mål för den ekologiska
            odlingen på 20 %
          </note>
          <note>
            av arealen år 2005. Om vi vill kunna leva upp till det målet
            krävs ökade forskningsinsatser kring ekologisk odling. Det har
            under de tre senaste åren bedrivits sådan forskning inom Centrum
            för uthålligt lantbruk i
          </note>
          <note>
            Uppsala. För innevarande år finns det inte några avsatta budgetmedel
            för att fortsätta den forskningen. I
          </note>
          <note>
            betänkandet lyfter vi fram den här frågan, och utskottet pekar
            på betydelsen av en kontinuitet inom forskningen. Jag vill ytterligare
            betona vikten av att frågan löses. Det är inte rimligt att forskningsprojekt
            inom ett så viktigt område tvingas dra ned på sin verksamhet.
            I stället skulle vi behöva en större satsning på detta forskningsområde
            än vad vi har i dag.
          </note>
          <note>
            Den europeiska marknaden för ekologisk mat växer med drygt 20
            % varje år. Det är en ökning jämförbar med den som den heta datamarknaden
            visar upp. Detta är en framtidsbransch som vi kan vara världsledande
            på om vi satsar fullt ut.
          </note>
          <note>
            Detta var tre områden jag ville lyfta fram. De kräver en utökad
            forskning för att vi ska kunna fatta bra politiska beslut och
            leva upp till de mål vi har för svenskt jordbruk.
          </note>
          <note>
            Jag yrkar bifall till vår reservation, nr 3 under mom. 11, och
            i övriga moment yrkar jag bifall till utskottets hemställan.
          </note>
          <note>
            Anf. 255 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Fru talman! Det här är ett betänkande som behandlar motioner
            om forskning och utbildning från allmänna motionstiden 1998 respektive
            1999. Samtliga motionsyrkanden avstyrks med hänvisning till den
            i höst aviserade forskningspolitiska propositionen.
          </note>
          <note>
            Vi har från kristdemokratisk sida i flera motioner framhållit
            vikten av ökade satsningar på forskning och utbildning inom jordbruksområdet.
            Vi anser att detta är nödvändigt för att svensk livsmedelsproduktion
            ska kunna överleva på en alltmer konkurrensutsatt marknad. Bl.a.
            bör insatserna för vidareförädling förstärkas liksom forskning
            och utveckling av ett resurs- och energieffektivt jordbruk. I
            den s.k. björkska utredningen redovisas förslag om ökade satsningar
            inom jordbruksområdet. I enlighet med utskottets skrivning i betänkandet
            förutsätter jag att utredningens förslag kommer att ligga till
            grund för de förslag som regeringen kommer att lägga fram angående
            jordbruks- och livsmedelsforskningen.
          </note>
          <note>
            När det gäller frågan om en utvecklingsfond för trädgårdsnäringen
            är det ett enigt utskott som nu uppmanar regeringen att återkomma
            med ett förslag i denna fråga. Det vore väl på tiden att näringen
            äntligen fick ett besked i denna fråga eftersom den har behandlats
            av Jordbruksdepartementet i över ett års tid.
          </note>
          <note>
            Fru talman! Till sist vill jag ta upp en fråga som rör den dansk-svenska
            hortonomutbildningen. Därmed yrkar jag bifall till reservation
            nr 2. Denna hortonomutbildning är ett pilotprojekt för att stärka
            integrationen i Öresundsregionen och närma två länders utbildningssystem.
            Det är ett spännande och för Skåne mycket välkommet projekt. Mig
            veterligen är det dessutom det första stora bilaterala utbildningsprojektet
            i hela Europa. Dessvärre har den svenska regeringen inte gjort
            samma konkreta utfästelser som den danska regeringen när det gäller
            subventioner av reseoch transportkostnader för resor mellan de
            två lärosätena på vardera sida av sundet. Det är naturligtvis
            av största vikt att det när bron är färdig ges möjligheter för
            studenter, lärare och forskare att kunna åka mellan de två länderna
            utan att resekostnaderna ska utgöra ett hinder. Detta anförs också
            i en rapport som den danska och svenska regeringen utarbetade
            i maj
          </note>
          <note>
            1999. Trots det avstyrker majoriteten vårt motionsyrkande om
            att medel ska ställas till förfogande för transportkostnader mellan
            de två lärosätena med följande motivering: "Den danska regeringen
            kommer enligt rapporten att utvidga det existerande bidragssystemet
            för danska studerandes transport till att också omfatta transport
            till utbildningsinstitutioner på den svenska sidan av Öresund."
            Men dessa bidrag kommer ju bara de danska studerande till godo.
          </note>
          <note>
            Fru talman! Därför är mina frågor till Inge Carlsson: Hur har
            man från majoritetens sida tänkt i denna fråga? Detta löser ju
            inte situationen för de svenska studenterna. Kommer regeringen
            att avsätta medel för att, som det står i rapporten, det är av
            stor vikt att avgiften för den som reser ofta fastställs på en
            nivå som inte utgör ett hinder för integrationen?
          </note>
          <note type="speaker">
            Anf. 256 HARALD NORDLUND (fp):
          </note>
          <note>
            Fru talman! Sverige är världsledande när det gäller miljöforskning.
            Det är viktigt att vi fortsätter att ha den positionen. Det är
            viktigt därför att vi vill ha en aktiv roll i samarbetet inom
            Europaunionen - världens bästa miljöorganisation. Det är viktigt
            för att vi ska kunna lösa problemen beträffande t.ex. alternativa
            energislag. Det är viktigt för bevarandet av den biologiska mångfalden,
            och det är viktigt för att få klarhet i ansvars- och ägandeförhållandena
            när det gäller genetiskt och biologiskt material.
          </note>
          <note>
            Vi behöver fortsätta forskningen och övervakningen kring Östersjön
            och ha större uppmärksamhet på havsmiljön i Västerhavet. Det är
            vidare angeläget att fortsätta miljöforskningen på västkusten.
            Resultaten av forskningen är viktiga instrument för att kunna
            ta reda på faktorer som kan återställa balansen i naturen.
          </note>
          <note>
            På jordbruks- och skogsområdena har Sverige goda möjligheter
            att i framtiden kunna konkurrera med omvärlden. Men för det krävs
            särskilda satsningar på utbildning och forskning. Problemen med
            rekryteringen till jordbruket är uppenbara. En väg för att råda
            bot på det är att utbildningen på gymnasienivå blir mer företagsinriktad.
            På skogsområdet är forskning kring produktutveckling en väg för
            att öka skogsnäringens framtida konkurrensfråga.
          </note>
          <note>
            Fru talman! Jag tycker emellertid att de frågor som behandlas
            i betänkandet har fått en hygglig behandling. Jag yrkar således
            bifall till endast reservation 4.
          </note>
          <note type="speaker">
            Anf. 257 GUDRUN LINDVALL (mp):
          </note>
          <note>
            Fru talman! Det här är alltså ett betänkande som tar upp litet
            av varje. När forskningspropositionen kommer i höst hoppas jag
            att mycket av detta kommer att vara löst.
          </note>
          <note>
            Från Miljöpartiets sida vill jag lyfta fram tre frågor.
          </note>
          <note>
            Jag vill passa på att yrka bifall till reservation 1, som handlar
            om något kanske så udda som bin.
          </note>
          <note>
            Vi har diskuterat bin här i kammaren ganska många gånger. Det
            har då handlat om bisjukdomen varroa. Men det här ska handla om
            något annat, nämligen om det faktum att bina i dag börjar bli
            ganska närbesläktade. Det beror på de parningsstationer som gör
            att inte bara drottningarna blir nära besläktade utan också de
            drönare som befruktar drottningen. Det innebär att arbetsbin i
            Sveriges kupor är ganska nära släkt i dag.
          </note>
          <note>
            Detta innebär att man riskerar att få ett minskat motstånd mot
            både sjukdomar och yttre påfrestningar som dåliga somrar, för
            vi vet att när variationen inom ett bisamhälle minskar, minskar
            också möjligheten till anpassning. Detta utgör alltså ett hot
            mot den svenska bistammen i dag.
          </note>
          <note>
            Jag har från USA fått veta att det här kan innebära sänkt honungsproduktion.
            Den forskare som har varit mig behjälplig i frågan hävdar att
            det faktum att bina i dag är så nära släkt måste uppmärksammas
            rejält i
          </note>
          <note>
            Sverige. Binäringen är mycket viktig eftersom bina pollinerar
            mycket av det som vi tycker är självklart, t.ex. rapsen, många
            fruktträd och andra växter. För att bin inte ska försvinna måste
            det här vara ett prioriterat forskningsområde. Man kan diskutera
            om inte bikontrollen som fanns för några år sedan behöver återupprättas.
          </note>
          <note>
            I alla fall anser vi från Miljöpartiets sida att det krävs en
            strategi för att se till att inte den biologiska mångfalden inom
            tambiet ska bli så snäv att avelsbasen krymper så mycket att det
            utgör ett hot mot bina.
          </note>
          <note>
            Eftersom det kommer en forskningsproposition till hösten har
            vi ett särskilt yttrande som tar upp två frågor. Dels handlar
            det om marin forskning framför allt på västkusten. Det tangerar
            mycket det som vi alldeles nyss har diskuterat.
          </note>
          <note>
            För några år sedan kom en slutrapport som heter
          </note>
          <note>
            Västerhavsprojektet, som visade att situationen är alarmerande
            i Kattegatt och Skagerrak och att situationen tyvärr blir allt
            sämre. Man kan se att halten av både kväve och fosfor ökar hela
            tiden. Det innebär t.ex. att många grönalger ökar dramatiskt,
            vilket är ett hot mot många områden där fiskar och kräftdjur tillbringar
            sin tidiga tid, yngeltiden. De här barnkamrarna växer alltså igen,
            och det utgör ett hot mot många av arterna.
          </note>
          <note>
            Vi kan se att så mycket som 30 miljoner ton partiklar och gifter
            förs via strömmarna från södra Nordsjön till Skagerrak och norra
            Kattegatt. Därtill kommer föroreningar via luften, t.ex. polyaromatiska
            kolväten, PAH. Allt detta utgör stora påfrestningar på det ekosystem
            som Västerhavet är.
          </note>
          <note>
            Detta påverkar naturligtvis inte bara bottendjur utan också fisk.
            Det kräver att vi fortsatt har en hög beredskap när det gäller
            forskningen runt Västerhavet, eftersom det är en miljö som är
            så pass utsatt för påverkan. Från Miljöpartiets sida hoppas vi
            att detta ska uppmärksammas i den forskningsproposition som kommer.
          </note>
          <note>
            På samma sätt hoppas vi att den mykologiska forskningen ska uppmärksammas.
            Mykologi är alltså läran om svampar. Sverige har här en ganska
            god tradition via Carl von Linné och Elias Fries. Men i dag finns
            det ingen heltidstjänst i Sverige inom mykologi med systematik
            och morfologi som huvudsakligt ämnesområde. Detta är ganska allvarligt,
            för svampar är viktiga för det som brukar kallas basnäringen,
            nämligen skogen.
          </note>
          <note>
            Av Sveriges ungefär 55 000 arter utgör ungefär
          </note>
          <note>
            10 000 svampar. Av dem är ungefär 4 000 storsvampar. Resten är
            mikrosvampar som finns i marken.
          </note>
          <note>
            Många av dem är oerhört betydelsefulla. T.ex. bildar många av
            dem mykorrhiza med gran, tall, björk och andra trädslag. Det är
            nödvändigt inte bara för svampen utan också för träden. Det innebär
            att svampen får näring. Träden får sin näring via fotosyntesen,
            men svampen förser träden med nödvändiga mineraler. Många av svamparna
            är mycket påverkade av bl.a. försurningen men också av annan miljöpåverkan.
            T.ex. är många känsliga för aluminium som fälls ut vid försurningen.
            Det innebär att många svampar hotas att försvinna i dag.
          </note>
          <note>
            Försvinner mikrosvamparna och de svampar som bildar mykorrhiza,
            ger det en lägre virkesavkastning per hektar. Det finns alltså
            ett behov av att hålla en hög beredskap i den mykologiska forskningen
            i Sverige. I dag är den alltså dålig. Vi hoppas att även det här
            ska vara något som uppmärksammas rejält i den forskningspolitiska
            proposition som kommer.
          </note>
          <note>
            Jag vill också säga att jag delar den uppfattning som Jonas Ringqvist
            har framfört, att forskningen om ekologiskt lantbruk måste få
            resurser så att det inte blir ett glapp över åren. Vi har från
            Miljöpartiets sida redan väckt frågan i de budgetdiskussioner
            som vi för med regeringen, och jag hoppas att vi kommer att få
            stöd både från Vänsterpartiet och från Socialdemokraterna.
          </note>
          <note>
            Jag vill också passa på att bjuda in till det årsmöte som föreningen
            FGL - en riksdagsförening som heter
          </note>
          <note>
            Föreningen för global livsmedelsförsörjning på ekologisk grund
            - har den 17 maj. Till vårt årsmöte kommer nämligen en forskare
            från SLU och KUL i
          </note>
          <note>
            Uppsala för att just tala om hur den ekologiska forskningen ser
            ut, vilka forskningsresurser som behövs och vad som behöver komma
            till för att vi ska få den satsning på ekologiskt lantbruk som
            många av oss här brukar säga att vi vill ha.
          </note>
          <note>
            Välkomna den 17 maj på kvällen - jag lovar att se till att ni
            får papper om det - för att lyssna på vad som krävs för ekologisk
            lantbruksforskning.
          </note>
          <note type="speaker">
            Anf. 258 INGE CARLSSON (s):
          </note>
          <note>
            Fru talman! I det nu aktuella betänkandet, miljöoch jordbruksutskottets
            betänkande nr 11, behandlas
          </note>
          <note>
            36 motioner om forskning och utbildning från den allmänna motionstiden
            1998 respektive 1999.
          </note>
          <note>
            När det gäller motioner om mer övergripande och strategiska frågor
            inom forskningspolitiken vill jag hänvisa till att regeringen
            aviserat en ny forskningsproposition i september detta år. Flera
            partier har därför nöjt sig med att avge särskilda yttranden.
          </note>
          <note>
            De motioner som lyfter fram vissa forskningsprojekt eller mer
            preciserade inriktningar av forskningen inom relativt begränsade
            forskningsområden bör enligt utskottets mening inte behandlas
            i sak av riksdagen utan av de organ som har särskild kunskap på
            respektive område. Denna princip har slagits fast bl.a. i 1996
            års riksdagsbeslut om forskningspolitiken och den gäller naturligtvis
            fortfarande.
          </note>
          <note>
            Ett viktigt skäl till denna princip är att vi politiker inte
            har tillräckligt underlag för att göra den nödvändiga vetenskapliga
            bedömningen av forskningsbehov eller prioriteringar mellan olika
            forskningsprojekt inom ramen för tillgängliga resurser. I sak
            vill jag också tillägga att det i större eller mindre omfattning
            i olika sammanhang pågår forskning på de flesta områden som tas
            upp i de aktuella motionerna.
          </note>
          <note>
            Som underlag för den kommande forskningspropositionen har alla
            universitet och forskningsorgan dokumenterat och insänt sina forskningsstrategier
            till regeringen.
          </note>
          <note>
            Sveriges lantbruksuniversitet, SLU, som är ett sektorsuniversitet
            och inrättat av Jordbruksdepartementet, är vårt viktigaste instrument
            när det gäller att påverka de areella näringarnas utveckling och
            konkurrenskraft liksom forskningen för hela samhällets omställning
            till ekologisk hållbarhet.
          </note>
          <note>
            I SLU:s forskningsstrategi föreslås att regeringen inrättar ett
            femte vetenskapsområde - lantbruksvetenskaperna - och att regeringen
            fastställer att SLU:s ansvarsområden ska vara
          </note>
          <note>
            · kvalitet i livsmedelskedjan,
          </note>
          <note>
            · djurhållning, djurhälsa och djurskydd,
          </note>
          <note>
            · skog, skogsbruk och skogsråvarans förädling,
          </note>
          <note>
            · naturresurser för landsbygdsutveckling, rekreation och fritid,
          </note>
          <note>
            · landskapsplanering och markanvändning.
          </note>
          <note>
            Vidare föreslås att riksdagen ska avsätta medel till ett nationellt
            centrum för prövning av livsmedel med inriktning på betydelsen
            av enskilda komponenter eller kombinationer av ämnen i kosten
            för hälsa och välbefinnande. Detta är ett område som växer i omfattning
            och intresse hos konsumenter, företag och livsmedelsindustri.
          </note>
          <note>
            SLU, Uppsala universitet, Akademiska sjukhuset,
          </note>
          <note>
            Livsmedelsverket och Läkemedelsverket för konkreta diskussioner
            om att samla delar av sin kompetens kring ett sådant centrum.
          </note>
          <note>
            SLU framhåller också att riksdagen avsätter ytterligare medel
            för utveckling av nya metoder för systematisk analys av samspelet
            mellan djurens genetiska konstitution och egenskaper, skötsel
            och utfodring, produktion och prestation samt av sjukdomsförekomster.
            Det tycker jag överensstämmer med de synpunkter Gudrun Lindvall
            har beskrivit i reservation 1 om biets genetiska släktskaps- och
            inavelsförhållande.
          </note>
          <note>
            I reservation 2 från Kristdemokraterna föreslås att regeringen
            ska utreda subventioner för resekostnader för berörda lärare och
            studerande vid den gemensamma svensk-danska hortonomutbildning
            som ska starta i augusti 2001. För några år sedan subventionerade
            staten ca 80 miljoner till studerandes resor i
          </note>
          <note>
            Sverige. I dag är ordningen den att det är studerandeorganisationerna
            som förhandlar om nedsättning av resekostnader, och det finns
            avtal med SJ och olika länstrafikbolag.
          </note>
          <note>
            Lärarna får som alla andra yrka på reseavdrag i sina deklarationer.
            Jag förstår dock att det här kan bli ett problem för de studerande,
            och det får inte bli ett problem som hindrar att man kan vara
            med i den gemensamma hortonomutbildningen. Den här frågan ska
            tas upp snart i det danska folketinget, men vi vet ännu ingenting
            om hur de tänker lösa det. Min utgångspunkt är att det måste vara
            så stor rättvisa som möjligt mellan de danska och svenska studenterna.
          </note>
          <note>
            Men det ska också vara en rättvisa inom vårt eget land. Det finns
            många som studerar som bor på annan ort och får åka ganska långt
            varje dag. Det måste alltså finnas en rättvisa här också.
          </note>
          <note>
            Man har i detta sammanhang också diskuterat att man ska hyra
            in bussar, men fortfarande finns inget konkret beslut eller förslag
            till den svenska regeringen från arbetsgruppen. Min egen slutsats
            blir att jag inte tror att det ska bli några nya statliga subventioner
            på det här området. I så fall är kostnaden över de här
          </note>
          <note>
            80 miljonerna. De är kanske mellan 80 och
          </note>
          <note>
            90 miljoner kronor. Det måste lösas på ett annat sätt.
          </note>
          <note>
            I reservation 3 från Vänsterpartiet påpekar man vikten av att
            staten främjar en utveckling och spridning av alternativa metoder
            för växtförädling som syftar till att öka mångfalden av sorter
            och att anpassa sorter till ekologisk odling och lokala förutsättningar.
          </note>
          <note>
            Det är viktigt också för jordbruket i tredje världen.
          </note>
          <note>
            I reservation 4 från Folkpartiet föreslås att regeringen tar
            initiativ till ett världstoppmöte om den globala arvsmassan. Det
            är viktigt att få klarhet angående ansvars- och ägandeförhållanden
            när det gäller genetiskt och biologiskt material.
          </note>
          <note>
            Utskottsmajoriteten anser att tillgången på lämpligt växtsortmaterial
            är en viktig fråga som bör uppmärksammas mer både nationellt och
            i det internationella samarbetet. I övrigt vill jag framhålla
            att dessa två reservationer enligt min mening är utförligt besvarade
            i betänkandet. I Bioteknikkommitténs uppdrag ingår bl.a. att belysa
            internationella avtal och konventioner inom området. Slutbetänkandet
            ska avges senast den 1 juni 2000.
          </note>
          <note>
            Fru talman! Jag yrkar bifall till hemställan i betänkandet och
            avslag på reservationerna.
          </note>
          <note>
            Anf. 259 ESTER LINDSTEDT-STAAF (kd)
          </note>
          <note>
            replik:
          </note>
          <note>
            Fru talman! Det gläder mig att Inge Carlsson visar insikt i problemet
            med de här färdkostnaderna för studenterna. Men jag hade också
            väntat mig den jämförelse som Inge Carlsson gjorde, dvs. att jämföra
            med andra studenter som minsann får betala sina resor. Nu är inte
            det här vilket projekt som helst. Det är ett projekt av dignitet.
            Det är ett projekt som ska försöka visa att det går med mellanstatligt
            samarbete, det första i Europa såvitt jag vet. Det vill till att
            det löser sig. Jag tycker ändå att det var en invinkling att
          </note>
          <note>
            Inge Carlsson menade att vi får se vad danskarna ger så ska svenskarna
            få det ungefär lika bra.
          </note>
          <note>
            I och för sig tror jag inte att några studenter har något emot
            att åka buss som ordnas kollektivt över sundet. Det tror inte
            jag heller att de har - bara det ordnas. Det ska inte bli så att
            det här projektet faller på resekostnaden och på att inte svenskarna
            bidrar ungefär på samma sätt som danskarna. Sedan är det också
            så att studenterna, som lever på lån, bor nära sina lärosäten.
            De brukar inte pendla. Det har de inte pengar till.
          </note>
          <note type="speaker">
            Anf. 260 INGE CARLSSON (s) replik:
          </note>
          <note>
            Fru talman! Som jag ser det har vi tidigare avskaffat de här
            subventionerna till de studerande här i landet. Det var alltså
            en kostnad på över 80 miljoner kronor. Nu vill kd att vi ska införa
            det här igen, och dessutom att vi ska subventionera lärarnas resor.
            Det tror inte jag är en framkomlig väg. Det måste bli någon form
            av rättvisa i det här. Jag har ungdomar i min hemkommun Finspång
            som varje dag reser till
          </note>
          <note>
            Linköpings universitet och studerar. Det är sex mil till Linköping
            och sex mil tillbaka. Det blir också en ganska stor kostnad.
          </note>
          <note>
            Jag menar alltså att det inte bara gäller att lösa det här problemet.
            Visst kan man tycka att det är en specifik utbildning eftersom
            man åker över en bro, men det är faktiskt också specifikt att
            ungdomar i Finspång kan utbilda sig till civilingenjörer i Linköping
            och att de måste ha den här kostnaden varje gång.
          </note>
          <note>
            Man måste försöka se att det här inte bara handlar om bron. Man
            måste se det på ett mer rättvist sätt för alla studerande i det
            här landet.
          </note>
          <note>
            Anf. 261 ESTER LINDSTEDT-STAAF (kd)
          </note>
          <note>
            replik:
          </note>
          <note>
            Fru talman! Nu gör jag den lilla reflexionen att de som studerar
            till civilingenjörer i Linköping och lever i - var det nu var
            någonstans - de bor hemma. Då kan man också anpassa boendekostnaden
            efter kassan. Jag tror inte att några föräldrar tar mer betalt
            av sina ungdomar än de har råd att betala i en sådan situation.
          </note>
          <note>
            Jag är angelägen om att framhålla att det här inte är ett projekt
            vilket som helst. Det är viktigt att det förs i hamn. Att åka
            över sundet befarar jag kommer att kosta mer än vad motsvarande
            sträcka på land skulle kosta. Det måste lösas. Det ska inte få
            stupa på resekostnaden. Det kan inte heller betinga sådana jättekostnader
            att det plötsligt skulle springa iväg från
          </note>
          <note>
            80 till 90 miljoner. Det låter också lite orimligt.
          </note>
          <note type="speaker">
            Anf. 262 INGE CARLSSON (s) replik:
          </note>
          <note>
            Fru talman! Jag tror ändå inte att vi kommer att återgå till
            att staten ska subventionera de studerandes resor vare sig i det
            här landet eller över sundet. Jag tror faktiskt att man måste
            hitta andra lösningar.
          </note>
          <note>
            Danskarna har ju redan ett subventionerat system inom landet.
            Det är det de funderar över om de ska kunna utveckla så att man
            ska kunna få den här subventionen när man reser över till Sverige
            också. Vi har ju avskaffat subventionen, och studerandeorganisationerna
            har själva förhandlat fram det här med, som jag sade, SJ och olika
            länstrafikbolag.
          </note>
          <note>
            Frågan är alltså inte beredd ännu. Arbetsgruppen har inte lagt
            fram några förslag till regeringen. Det behövs alltså inga nya
            utredningar, som ni vill ha här.
          </note>
          <note>
            Det pågår faktiskt. Dessutom tycker jag att det är fel synsätt
            ni har när ni tycker att vi också ska subventionera resorna för
            lärarna bara för att de ska vara lärare både i Sverige och Danmark.
          </note>
          <note type="speaker">
            Anf. 263 INGVAR ERIKSSON (m):
          </note>
          <note>
            Fru talman! I miljö- och jordbruksutskottets betänkande 11 behandlas
            motioner som lyfter fram vissa forskningsprojekt med preciserade
            inriktningar och andra som gäller jordbrukets miljöfrågor, liksom
            en hel rad forskningsfrågor på livsmedelsindustrins område. Utskottet
            har hänvisat till att regeringen aviserat en ny forskningspolitisk
            proposition till i september månad innevarande år. Vi moderater
            har en rad motioner kring de områden som jag nämnde, men vi nöjer
            oss i dag med ett särskilt yttrande. Jag vill dock kommentera
            några frågor som jag ser som väldigt angelägna.
          </note>
          <note>
            Vi har tagit upp frågor kring functional foods.
          </note>
          <note>
            Svensk forskning och svensk livsmedelsindustri ligger väl till
            på detta område, men man känner sig handikappad när det gäller
            möjligheten att marknadsföra produkterna. Sverige borde snabbt,
            menar vi, ta ställning för ett enkelt men klart regelverk som
            hjälper den svenska livsmedelsindustrin till betydande möjligheter
            på en intressant och växande marknad.
          </note>
          <note>
            Nu är det tacksamt nog så att det efter några års diskuterande
            har getts ett regeringsuppdrag till Statens livsmedelsverk att
            efter samråd med Läkemedelsverket och Konsumentverket komma fram
            till ett förslag till lösningar med klara regler på området som
            skapar öppningar och, som vi hoppas, möjligheter.
          </note>
          <note>
            Vi har mot bakgrund av detta inte gått längre i det fallet. Men
            låt mig ändå slå fast vissa saker.
          </note>
          <note>
            Det behövs fördjupad forskning kring hur ämnen i vår mat påverkar
            hälsan och den mänskliga kroppen.
          </note>
          <note>
            Kunskapen om foderstater i animalieproduktionen tycks ofta vara
            större än kunskapen om hur vår egen mat påverkar oss.
          </note>
          <note>
            Forskning och utveckling av livsmedel med särskilda näringsegenskaper
            förtjänar särskild uppmärksamhet. Oklarheter i gränsdragningen
            mellan livsmedel och läkemedel när det gäller s.k. functional
            foods måste klaras ut. Det är först då som forskning och utveckling
            kring sådana kommer att kunna ta fart på allvar. Sverige ligger
            i frontlinjen på området, och det är därför allvarligt om vi tappar
            tempo. Det är faktiskt hög tid att snabbt komma vidare.
          </note>
          <note>
            Det gäller också för Sverige att i EU aktivera och intensifiera
            arbetet med att ta fram gemensamma regler för livsmedel av typ
            functional foods. För att inte bromsa den fria handeln över gränserna
            är det viktigt att länderna inom EU ges lika förutsättningar för
            dessa produkter. Olika nationella initiativ med hälsoargument
            i en rad europeiska länder hotar nu i stället att försvåra handeln
            över gränserna.
          </note>
          <note>
            Fru talman! Jag nöjer mig i dag med att yrka bifall till hemställan
            i betänkandet, men jag avser, som jag tidigare sade, återkomma
            i ärendet.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 mars.)
          </note>
          <note>
            19 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1999/2000:66 Villkoren för järnvägstrafiken på den fasta förbindelsen
            över Öresund m.m.
          </note>
          <note>
            1999/2000:68 Vissa skolfrågor
          </note>
          <note>
            1999/2000:71 Vissa organisationsfrågor inom näringspolitiken
          </note>
          <note>
            1999/2000:73 Jaktens villkor
          </note>
          <note>
            1999/2000:74 Godkännande av ett nytt protokoll m.m. till två
            marina konventioner
          </note>
          <note>
            1999/2000:76 Lag om märkning och registrering av hundar
          </note>
          <note>
            1999/2000:81 Forskning för framtiden - en ny organisation för
            forskningsfinansiering
          </note>
          <note>
            1999/2000:89 Lag om konsumentskydd vid distansavtal och hemförsäljningsavtal
          </note>
          <note>
            1999/2000:91 Efterlevandepensioner och efterlevandestöd till
            barn
          </note>
          <note>
            1999/2000:92 Ändring i livsmedelslagen
          </note>
          <note>
            1999/2000:93 Ändringar i varumärkeslagen
          </note>
          <note>
            1999/2000:95 Vissa socialförsäkringsfrågor
          </note>
          <note>
            1999/2000:97 Vissa organisatoriska frågor inom
          </note>
          <note>
            Försvarsmakten, m.m.
          </note>
          <note>
            1999/2000:99 Gruppbaserade försäkringsrörelseregler
          </note>
          <note>
            Motioner med anledning av skr. 1999/2000:65 Sysselsättningsåtgärder
            inom kulturområdet, SESAM-projektet
          </note>
          <note>
            1999/2000:Kr5 av Elisabeth Fleetwood m.fl. (m)
          </note>
          <note>
            1999/2000:Kr6 av Inger Davidson m.fl. (kd)
          </note>
          <note>
            Näringsutskottets betänkande
          </note>
          <note>
            1999/2000:NU15 Vissa energipolitiska frågor
          </note>
          <note>
            Utrikesutskottets betänkande
          </note>
          <note>
            1999/2000:UU11 Mänskliga rättigheter m.m. - länder, områden och
            enskilda folk
          </note>
          <note>
            20 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 22 mars
          </note>
          <note>
            1999/2000:308 av Anne Ludvigsson (s) till utrikesminister Anna
            Lindh
          </note>
          <note>
            Jämställdhetsarbetet i Sveriges utrikespolitik
          </note>
          <note>
            1999/2000:309 av Anders Karlsson (s) till statsrådet
          </note>
          <note>
            Ulrica Messing
          </note>
          <note>
            Insatser mot segregationen
          </note>
          <note>
            1999/2000:310 av Ewa Thalén Finné (m) till statsrådet Lars-Erik
            Lövdén
          </note>
          <note>
            Bostadsbristen
          </note>
          <note>
            1999/2000:311 av Alice Åström (v) till justitieminister Laila
            Freivalds
          </note>
          <note>
            Echelon
          </note>
          <note>
            1999/2000:312 av Margareta Cederfelt (m) till finansminister
            Bosse Ringholm
          </note>
          <note>
            Stockholmsregionens straffbeskattning
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 28 mars.
          </note>
          <note>
            21 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 22 mars
          </note>
          <note>
            1999/2000:723 av Ewa Thalén Finné (m) till statsrådet Lars-Erik
            Lövdén
          </note>
          <note>
            Skatternas inverkan på hyran
          </note>
          <note>
            1999/2000:724 av Lena Ek (c) till näringsminister
          </note>
          <note>
            Björn Rosengren
          </note>
          <note>
            Förkorta väntetiderna på PRV
          </note>
          <note>
            1999/2000:725 av Ulla Hoffmann (v) till statsrådet
          </note>
          <note>
            Maj-Inger Klingvall
          </note>
          <note>
            Kvinnors asylskäl
          </note>
          <note>
            1999/2000:726 av andre vice talman Eva Zetterberg
          </note>
          <note>
            (v) till statsrådet Leif Pagrotsky
          </note>
          <note>
            Krigsmateralexport till Sydkorea
          </note>
          <note>
            1999/2000:727 av Ulla Hoffmann (v) till utrikesminister Anna
            Lindh
          </note>
          <note>
            FN:s konvention mot kvinnodiskriminering
          </note>
          <note>
            1999/2000:728 av Carina Hägg (s) till utrikesminister Anna Lindh
          </note>
          <note>
            Toppmötet mellan EU och Afrika
          </note>
          <note>
            1999/2000:729 av Håkan Juholt (s) till miljöminister
          </note>
          <note>
            Kjell Larsson
          </note>
          <note>
            Mark i Allmänna arvsfondens äga
          </note>
          <note>
            1999/2000:730 av Björn Leivik (m) till utrikesminister Anna Lindh
          </note>
          <note>
            Situationen i Kosovo
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 28 mars.
          </note>
          <note>
            22 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 22 mars
          </note>
          <note>
            1999/2000:679 av Tasso Stafilidis (v) till statsrådet
          </note>
          <note>
            Maj-Inger Klingvall
          </note>
          <note>
            Dublinkonventionens tillämpning
          </note>
          <note>
            1999/2000:682 av Rosita Runegrund (kd) till näringsminister Björn
            Rosengren
          </note>
          <note>
            Färdtjänsten
          </note>
          <note>
            1999/2000:683 av Inger Strömbom (kd) till näringsminister Björn
            Rosengren
          </note>
          <note>
            Den småskaliga elproduktionens framtid
          </note>
          <note>
            1999/2000:684 av Gunilla Tjernberg (kd) till utbildningsminister
            Thomas Östros
          </note>
          <note>
            Kränkningar vid universitet och högskolor
          </note>
          <note>
            1999/2000:685 av Inga Berggren (m) till näringsminister Björn
            Rosengren
          </note>
          <note>
            TEN-projektet
          </note>
          <note>
            1999/2000:686 av Ewa Larsson (mp) till kulturminister Marita
            Ulvskog
          </note>
          <note>
            Public service-televisionens integritet
          </note>
          <note>
            1999/2000:689 av Agneta Ringman (s) till statsrådet
          </note>
          <note>
            Mona Sahlin
          </note>
          <note>
            Tillfälliga arbetstillstånd för säsongsarbetare
          </note>
          <note>
            1999/2000:690 av Rolf Gunnarsson (m) till näringsminister Björn
            Rosengren
          </note>
          <note>
            Väganslagen
          </note>
          <note>
            1999/2000:691 av Nils Fredrik Aurelius (m) till näringsminister
            Björn Rosengren
          </note>
          <note>
            Träskiveindustrins villkor
          </note>
          <note>
            1999/2000:692 av Anita Sidén (m) till justitieminister
          </note>
          <note>
            Laila Freivalds
          </note>
          <note>
            Platsbrist på fängelserna
          </note>
          <note>
            1999/2000:696 av Gun Hellsvik (m) till jordbruksminister Margareta
            Winberg
          </note>
          <note>
            Personal vid inskrivningsmyndigheter
          </note>
          <note>
            1999/2000:697 av Jeppe Johnsson (m) till justitieminister Laila
            Freivalds
          </note>
          <note>
            Påföljder för kvinnomisshandel
          </note>
          <note>
            1999/2000:699 av Marianne Jönsson (s) till näringsminister Björn
            Rosengren
          </note>
          <note>
            Omställningsåtgärder till Hässleholm
          </note>
          <note>
            1999/2000:700 av Rolf Gunnarsson (m) till justitieminister Laila
            Freivalds
          </note>
          <note>
            Säkerhet och ordning
          </note>
          <note>
            1999/2000:701 av Lena Ek (c) till kulturminister
          </note>
          <note>
            Marita Ulvskog
          </note>
          <note>
            Vadstena-Akademien
          </note>
          <note>
            1999/2000:702 av Charlotta L Bjälkebring (v) till kulturminister
            Marita Ulvskog
          </note>
          <note>
            Smuggelgods från Sydamerika
          </note>
          <note>
            1999/2000:703 av Ewa Thalén Finné (m) till statsrådet Lars-Erik
            Lövdén
          </note>
          <note>
            Vinstpengar ur kommunala bostadsföretag
          </note>
          <note>
            1999/2000:706 av Agne Hansson (c) till justitieminister Laila
            Freivalds
          </note>
          <note>
            Olagliga överlåtelser av fastigheter
          </note>
          <note>
            1999/2000:710 av Agne Hansson (c) till näringsminister Björn
            Rosengren
          </note>
          <note>
            Resurser till väginvesteringar
          </note>
          <note>
            1999/2000:713 av Mikael Oscarsson (kd) till utbildningsminister
            Thomas Östros
          </note>
          <note>
            Inackorderingstillägg
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 28 mars.
          </note>
          <note>
            23 § Kammaren åtskildes kl. 22.42.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 6 §, av talmannen därefter t.o.m. 8 § anf. 86 (delvis),
            av andre vice talmannen därefter t.o.m. 12 § anf. 137
          </note>
          <note>
            (delvis), av tredje vice talmannen därefter till ajourneringen
            kl. 15.56, av talmannen därefter till ajourneringen kl. 17.54,
            av förste vice talmannen därefter t.o.m. 17 § anf. 224
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
